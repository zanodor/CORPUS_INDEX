---
master_file: "[[@ArgyusiImreTunderIlonaKeresese]]"
---
# Index for Árgyusi Imre – Tündér Ilona keresése.pdf

ÁRGYUSI IMRE
TÜNDÉR ILONA KERESÉSE
MISZTÉRIUMOK NYOMÁBAN ÁRGYÉLUSTÓL ÁRGÉSZIG
Amikor az Isten Nő volt....
Kézirat lezárva
2011. December 30.



© Árgyusi Imre
Minden jog fenntartva
Nyelvi lektor: Gyurkó Katalin
Email: hunkara2@gmail.com
ISBN 978-615-01-4713-0
Köszönet illeti azokat az írókat, kutatókat, történészeket, filozófusokat, akiknek írásai nélkül ez a könyv nem jöhetett volna létre. Írásom nem
tudományos igényű, a szöveg az érthetőség miatt nem jelöli mindenhol az
idézeteket, ezúton elnézést kérek azok íróitól és megköszönöm
erőfeszítéseiket, kutatásaikat, melyet a tárgykörben tettek.



Szamothráké Niké
A képen Szamothráké Niké, a Szárnyas Győzelem Istennő látható.
A szobor a trák misztériumok beavatási szertartásának helyszínén a Nagy Istenek Szamothráké szigeti szentélyében állt. A sziget a hajózási tudományok központja volt, így az ábrázolás hasonlatos ahhoz, mintha egy hajó orrában állna, ruháját az erős tengeri szél testére tapasztja, kiemelve nőies idomait. Szárnyai jelzik madár-tündér voltát, fejének hiánya számunkra azt szimbolizálja mennyire hiányos tudásunk az ókorról és főleg annak szellemi tudásáról. Hajódísz jellege pedig arra utal, hogy mi is hosszú és kanyargós utat fogunk bejárni Tündér Ilonát és Árgyélust követve.
Charles Champoiseau francia konzul és régész fedezte fel 1863-ban és 1884-óta a Louvre egyik legértékesebb – bár nem legismertebb – kincse.



A mitológiai, mondai, történeti szövegek egyik sajátosságát az adja, hogy nem léteznek nevek nélkül. A mitológiai rendszer legfontosabb tényezői
azok szereplői. Vannak esetek, ahol a nevek jelentik az egyetlen forrást, amelynek alapján képet alkothatunk az egész mitológiai rendszerről, s közelebbről az egyes történetekről vagy azok egymással való kapcsolódásáról.
A könyv olvasása folyamán azt a nyelvi szempontot kell szem előtt tartanunk, hogy ha egy név
vagy szó vándorol egyik nyelvből a másikba, a mássalhangzók változatlanok maradnak, míg a magánhangzók megváltoz(hat)nak.
Úgy kell felfognunk a vizsgálat alá vett neveket, mint anagrammákat, szórejtvényeket, ahol a betűk felcserélésével a régiek új szót alkottak, elrejtve benne az eredeti jelentést. Hogy ez igaz-e vagy sem, az összefüggések
megismerése után dönthető el.



Árgyusi Imre: Tündér Ilona keresése 5
I. fejezet
Árgirus és Tündér Ilona
a magyar irodalomtörténetben
A régi magyar irodalom legrejtélyesebb, legnehezebben megközelíthető műve az Árgirus széphistória. Egy-egy mese legteljesebb, legérthetőbb változatát ritkán hagyja ránk egyetlen szerző, így vizsgált mesénknek is szerteágazóak az előzményei, melyeket kutatni fogunk. Eredetét az irodalomtörténeti kutatás egy II.–III. században írt ciprusi misztériumnovellában véli felfedezni, ami később görög, olasz, délszláv, török és román területen is elterjedt. A téma széltében élt Bizáncban,
ahonnan Itáliába, feltehetően Velence vidékére került, ahol széphistóriaként élt tovább. A mesés-mitikus történés gyökerei azonban térben és időben messze mélyre nyúlnak, és így igazi ősi utalásokat találhatunk elrejtve ebben a mesei történetben is. Az almafa, az alma, az almafa őrzője, a tündérlány a legrégebbi történetek vissza-visszatérő szereplője.



Árgyusi Imre: Tündér Ilona keresése 6
Amikor a mese eredeti változatát keressük, nem szabad azt hinnünk, hogy feltétlenül a legrégebbi írott forrás a leghitelesebb. Épp az ellenkezője igaz, az írás már irodalmi igényeket elégít ki. A mese, a szájhagyomány egy ősibb állapotot mutat, amelyet az ésszerűség keretei közé szorít a rögzített változat. Az őstörténetet az átdolgozás alkalmával „megnyírják”, „átszabják”, „korszerűsítik”, egyszóval cenzúrázzák, melynek következtében lényeges gondolatok kimaradnak az eredeti változatokból. Az írás nélküli műveltség, a mondai-mesélt hagyomány
évezredekkel vezet vissza az időben minket, és a szellemi műveltségnek ebben az ősi idejében keletkezik az a történet, amely később irodalommá változik. Az ősi történetnek az elemei gyakran elkeverednek, elfelejtődnek, vagy a korszellem, az előadhatóság miatt kimaradnak a fiatalabb változatokból. Az ősi változatban nem egyszerűen egy kitalált történetről van szó, hanem egy titokzatos ismeretanyagról, amelyet beláthatatlan időkön keresztül generációk adtak át egymásnak. Az egyes népeknél megjelenő hasonlóságok kutatása azért különösen fontos, mert a mese - akár a mitológia - egy valaha létezett archaikus, ősi
nyelv maradványa, melynek segítségével egykor összefüggéseket lehetett elmondani. A szövegben megjelenő és az általa közvetített szemlélet, tudás, világkép, viszonyrendszer töredékes állapotában is vonz minket. Jelentést tulajdonítunk neki, megfejtésére törekszünk, miközben talán éppen az elemezgetéssel temetjük el egyetemes mondanivalóját. A mese minden nép drága, féltve őrzött és őrzendő kincse, melyben a régiek lelke beszél arról az elmúlt világról, hogy jobban lássuk saját ismeretlen világunkat. Lehet, hogy ma nem fogjuk fel a régi mese teljes értelmét, mert nyelvezete idegen, mert formagazdagsága nem a mienk, mert nem
ismerjük azt, aki mögötte áll. Épp ezért fontos, hogy a mának „lefordítsuk”, megmagyarázzuk, továbbadjuk, és a szellemét őrizzük. Ha egy mesei, mondai vagy mitológiai elbeszélés jelentését kutatjuk, mindig gondosan ügyelnünk kell a szóban forgó szereplők nevére, származására, a velük kapcsolatban megjelenő összefüggésekre, és miután a tényeket megvizsgáltuk, vissza kell állítanunk a történetet a



Árgyusi Imre: Tündér Ilona keresése 7
mítoszi alapra. Eközben egyes jelentéktelennek látszó részek rávezethetnek más mítoszokkal való hasonlóságra, kapcsolatra, az azokban fennmaradt, történetünkhöz kapcsolódó fontos tudásanyagra. Ahogy a legkisebb szikra is őrzi a tűz erejét, a nevek változatai is őrzik az eredeti tartalmat, amiből következtetéseket vonhatunk le az elsődleges
jelentésre. A magyar mesében megőrzött névből kiindulva kezdjük el mi is kutatásunkat, amely időben és térben is változatos vizsgálati lehetőséget kínál. A görög mitológia - amely beépült az európai kultúrába - több Árgirus nevéhez hasonló mitológiai alakot ismer, akiknek a történetét érdemes lesz megvizsgálnunk. A görög istentanban az olimposzi isteneket megelőzve megjelenik Árgész (RGS), a küklopsz. Az Aranygyapjú mondakörben Árgus (RGS), a százszemű sárkány, és a csodálatos hajó, az Argo. A trákoktól vette át a görög mitológia Oiagrosz (GRS) és
Zagreusz (Z-GRS) nevét. Angol nyelvű lexikális anyagok megfeleltetik egymásnak az Argus – Agrus (RGS-GRS) alakot, tehát bizonyos fokig felcserélhető a két mássalhangzó. Így tartozik ide Zagreusz és Oiagrosz neve. Oiagrosz - aki Folyamisten - azért érdekes, mert találunk Árgyus patakot az erdélyi Háromszék megyében, Havasalföldön Árgyas vagy Argeş (RGS), Szicília szigetén Akragas (K-RGS), Anatóliában pedig Sangarius (SN-GRS) folyót. A folyónevek hasonlóságából már adódik a következő lépés, hogy amikor az elterjedtséget kutatjuk, megvizsgáljuk a földrajzi neveket, amelyek az
írást megelőző, jóval régebbi korból öröklődtek át az írásokban való megjelenésig. Az Árgirushoz hasonló névalak több változatban is megtalálható a Földközi-tenger vidékén mint földrajzi, területi elnevezés. A név rokonságának vizsgálatakor figyelembe kell vennünk a kiejtés és az írás változását, a több ezer éves időbeli és nyelvi elkülönülést, valamint a földrajzi távolságot.
A neveknél – ahogy minden szónál - a mássalhangzók alkotják a vázat, ami egy kis elvonatkoztatást és odafigyelést igényel, így az RGS - RGRS - RGLS - GRS mássalhangzókat tartalmazó
neveket keressük és vesszük vizsgálat alá.
A földrajzi nevekkel a könyv vázlatát is leírjuk, amely vonalon haladunk majd a név elterjedésének kutatása közben. Említettük már az Árgyus patakot Háromszéken és a Havasalföldön az Árgyas folyót, valamint a partján épült Árgyasudvarhelyet, azaz Árgyas kertjét. Görögországban Argosz, Argolis és Argolida, Makedóniában az egykori Argilos és Targilos városok, Szicíliában Akragas folyót és várost. Foglalkozunk majd Kappadókiával, Árgeus és Zagros hegyével, a
Sangarius és a Tigris folyók nevével és történetével. ÉszakSpanyolországban Arguis, Burgas és Zaragosa városát, Angliában az első skót király, Fergus által alapított Argyll-t látogatjuk meg. Ezek egyelőre csak a hasonlóságra alapított feltevések itt a könyv elején, de lássuk, mire jutunk, ha megismerkedünk a nevek mögött megbújó történetekkel és tényekkel, történelmi és mitológiai kapcsolatokkal.



Árgyusi Imre: Tündér Ilona keresése 8
Mivel a magyar irodalom és mesekincs is több névalakot ismer Árgirus, Árgius, Árgyélus, Árgilus, Argyil - ezért úgy érzem, a nevek hasonlóságának nyomán mi is elindulhatunk.
A könyv olvasása folyamán azt a nyelvi szempontot kell szem előtt
tartanunk, hogy ha egy név vagy szó vándorol egyik nyelvből a másikba, a mássalhangzók változatlanok maradnak, míg a magánhangzók megváltoz(hat)nak. Úgy kell felfognunk a vizsgálat alá vett neveket, mint anagrammákat, szórejtvényeket, ahol a betűk felcserélésével a régiek új szót alkottak, elrejtve benne az eredeti jelentést. Hogy ez igaz-e vagy sem, az összefüggések megismerése után dönthető el.
A szavak, így a nevek szilárd vázát a mássalhangzók alkotják. Tudjuk
például, hogy az István név más nyelvi környezetben Stephanos, Sztefánosz, Sztyepan, Istefan alakban jelenik meg. Ezek a névalakok egyaránt az ST, SZT mássalhangzókra épülnek, csak a magánhangzók különböznek. Ez a nyelvektől függő kiejtési és írásbeli különbség a legtöbb névnél felismerhető. A Mihály, Michael, Mikáél, Missel, Michell nevekről tudjuk, hogy egyazon név variációi, pedig alig hasonlítanak egymásra. Ugyanez vonatkozik a könyvünkben elemzés alá vett Ilona, Heléna, Luna, Elena, Seléné névre, amelyek majdnem azonos mássalhangzókra épülnek. Ez alapján, a nevekben meglévő hasonlóság
szerint kezdjük el mi is kutatásunkat. A vizsgálatunk alá vont magyar mesében két név őrződött meg: Tündér Ilona és Árgirus neve. Nincs néven nevezve sem főhősünk apja (egyedül a Gergei féle változatban nevezik Acleton tündérkirálynak), sem anyja (Gergeinél Medana), sem testvérei, sem azok, akikkel bolyongása és Ilona keresése közben kapcsolatba kerül. Biztosra vehető, hogy a két név egy fontos és áthagyományozásra érdemes tartalmat őrzött meg számunkra.
A név fontosságát hangsúlyozzuk azzal is, hogy visszatekintünk az ókori írások megfejtésének módszerére. Georg Friedrich Grotefend három, már ismert perzsa királynévből következtette ki az ékírás megfejtését. Champollion az egyiptomi hieroglifákat kutatta: a három nyelven írt rosettei-kő görög szövegében azonosított Ptolemaios névből kiindulva kapta meg az első betűket, amelyeknek alkalmazásával tovább juthatott a hieroglifák megfejtésében. Tehát mind az ékírás, mind az egyiptomi hieroglifák megfejtése olyan nevekből indult ki, amelyek más összefüggésből már ismertek voltak. Később kiderült, hogy a megfejtési
kísérletek terén gyakorlatilag ez a névkeresés a legbiztosabb út. Michael Ventris, a krétai feliratok megfejtője is ugyanezt a módszert követte, ahogy a cseh Bedřich Hrozný is ezt a módszert alkalmazta a hettita szövegeknél, mindketten bizonyos tulajdonneveket próbáltak azonosítani.



Árgyusi Imre: Tündér Ilona keresése 9
De térjünk vissza az Árgirus história magyar irodalomban való megjelenésére. Bod Péter szerint „Huszti Péter egybe szedegette a’ Trójai dolgokat az 1569.-dik esztendőben”, s ebből később válhatott ki Egy Árgirus nevű királyfiról és egy tündér szűzleányról való széphistória. Az első magyar írásos adat Stoll Béla egy 1575-ben írott leveléből való. Magyar nyelven Gergei (vagy Gyergyai) Albert adta ki, valószínűleg 1582–89 között. A magyar verses széphistória legkorábbi
töredéke az 1618-ban másolt, úgynevezett Tatrosy Györgyénekeskönyvben található. Az Árgirus történet irodalmi ismertségét bizonyítja a nagyszámú hivatkozás: Gyöngyössi István (1664), Tofeus püspök (1683), Otrokócsi Fóris Ferenc (1693), Kőszeghy Pál (1695), Misztótfalusi Kis Miklós (1698), Huszti András (1735-36), Benkő József (1778). A verses mű születése pillanatától népszerű. Szövegét 1781-ben Piskolti István átírta, felszínesebbé tette. Több mint húsz népmesei változata ismeretes, ezek többé-kevésbé hasonlítanak Gergei széphistóriájához. A
román Ion Budai-Deleanu már 1794-1800 között fordított Árgirusrészletet, de ez csak 1872-ben jelent meg. A Ludas Matyi-t is románra fordító Ioan Barac Fogarason ültette át a teljes szöveget. Barac felhasználta mind a Gergei-féle szöveget, mind pedig a Piskolti-féle feldolgozást. Az első, 1801. évi megjelenést számos további kiadás követte: az Árgirus az óromániai írók között is nagyon kedvelt volt. Folklorizációja, valamint a Timok-völgyi, szerbiai és román Árgirusballadaváltozatok eredetének kérdése még nyitott. Barac Árgirusát 1868-69-ben Eminescu próbálta dojnává, álnépies költeménnyé
formálni és ebben közvetlenül is felhasználta Gergei szövegét. Az elkészült töredék 76 sor. A művet 1888-ban pedig németre ültették át. A Gergei-szöveg német, sőt néhány részlete száz év múlva angol fordítóra talált, a feldolgozások burjánzása egy idő után már alig követhető. Feldolgozását még jobban átírták: így Dósa Dániel Piskoltiét, más cím alatt jelent meg, dramatizálásából született bohózat és nemzeti érzületet megcélzó „nemzeti ponyva”. Hihetetlen népszerűségével széphistóriáink között kivételezett helyzetben van az Árgirus. Leginkább a XIX. században élénkült fel a



Árgyusi Imre: Tündér Ilona keresése 10
téma feldolgozása, valószínűleg a tündérjátékok térhódításának köszönhetően. 1840-ben Nagy Ignác jelentetett meg Árgirus címen Budán egy tüneményes életkép-nek nevezett színdarabot. Tatár Péter Argyil avar fejedelem fia, és a szép Tündér Ilona története címmel dolgozta át, és adta ki 1864-ben Pesten. Szigligeti Ede zenés színművet
formált belőle, Jakab Ödön átköltést készített, még Gárdonyi Géza is elővette a históriát, és operaszöveget írt egy pályázatra Árgyélus címmel, ez Szegeden jelent meg 1891-ben. Vörösmarty Mihály Csongor és Tünde címmel dolgozta fel, melynek gondolatával a költő már 1821-ben foglalkozott, de csak 1829-ben írta meg. A dráma 1831-ben jelent meg Székesfehérvárott, de csak 1879. december elsején került először színre a budapesti Nemzeti Színházban. A főhős Vörösmartynál már nem királyfi, hanem Csongor úrfi, aki a boldogságot korábban hiába kereste szerte a világon. A szülei kertjében
viszont egy aranyalmát termő fát talál - ezzel indul a mű. Éjszaka megjelenik a fa ültetője, Tünde, de Csongor elalszik, és csak reggel válthatnak néhány szót: eszerint Tünde Tündérhonban lelhető fel. A hős a hozzá szegődő Balga társaságában egy kalandos, noha csupán egynapos körutat jár be Tünde és annak Ilma nevű szolgálója (Balga földi felesége) után. A férfiak a Hajnal birodalmában találkoznak a lefátyolozott hölgyekkel, de azok nem szólhatnak őhozzájuk. Délben a Tündének szóló engedély szerint egy órát eltölthetnének együtt, de ekkor Csongor ismét bűbájos álomba esik Mirigy, a boszorkány altatóporának
hatására. A szerelmesek kezdik sejteni, hogy ártó erők gördítenek minduntalan akadályt a szerelmük elé, de gyanútlanul hisznek egy jóskút jövendőmondásának, ami szintén Mirigy ármánya. Az Éj asszonyától, a világ urától Tünde megkapja a lehetőséget: ha lemond a halhatatlanságról, akkor földi asszonyként rövid, de boldog életet élhet. Végül a szerelem révbe ér, Csongor hűséget fogad Tündének. Petőfi Sándor János vitéze is Árgirus históriájából táplálkozik, története mese arról, hogyan is lehet az árva fiúból Tündérország királya. Kukorica Jancsi hihetetlen kalandokkal teli utazásán rablókkal,
óriásokkal csatázik, megmenti a francia király lányát és végül visszakapja a legnagyobb ajándékot, amire csak vágyik, szeretett Iluskáját. Árgirus (Árgyélus) neve későbbi mesékben Szép Miklóssá vagy Magyar Miklóssá is változott. A mesés és költői feldolgozásokban felismerhetőek az Árgirus história elemei a nevek változásának ellenére is. Az aranyalmák, a harmadik királyfi, Tündér Ilona, a vándorlás és keresés, a varázslatos eszközök, az egyszemű óriás, a boszorkány, az elalvás mindegyik változatban szerepet kap.
Árgirus meséjének motívumai nem csak az irodalmat szövik át, fennmaradtak a népi dallamkincsben és számtalan népmesei változatban is. A történetet feldolgozták versestől (Vörösmarty, Eminescu, Madách) operalibrettóig (Gárdonyi) és operáig (Tihomir Vujièiæ), filmnovella- és mesefilm-tervig (Domokos János, Jankovics Marcell). A széphistóriának volt énekelt, sőt táncolt változata is. A



Árgyusi Imre: Tündér Ilona keresése 11
Bukovinában 1914-ben Kodály által gyűjtött, és Gógánváralján 1882-ben el is táncolt Bujdosik Árgirus.... már a Piskolti-féle 1781-es átdolgozás szövegének népi változata. Ennek dallamcsaládjából Bartók Csíkjenőfalván is jegyzett le éneket. Egyes Komárom közeli településeken a menyasszonyszöktető gyertyás táncot Árgyélus-táncnak
nevezték, mely során a lakodalomban éjfélkor gyertyák elfújása közben megszöktetik a menyasszonyt. Eleink szájról szájra adták unokáiknak a széphistóriát, amely ponyvakiadások révén vásári áruként terjedt, később rabénekek, kurucnóták, szerelmi dalok egész sorát ihletve meg.
A népmesét - többek között - Illyés Gyula dolgozta fel, mai legismertebb változata Hetvenhét magyar népmese című gyűjteményből terjedt el. „Volt egyszer egy király és annak három fia. Volt a királynak egy almafája, amelyen aranyalmák termettek. Olyan különös fa volt az,
hogy éjjel virágzott, s meg is ért rajta az alma minden éjjel.” A király aranyalmafájáról hajnalra vagy reggelre eltűnnek az almák. A fát a király három fiával három egymást követő éjszaka őrizteti, de a két idősebbik elalszik, és mire felébred, addigra az almáknak hűlt helye van. Árgyélus királyfi is a próbatétel elé kerül: le kell győznie valamit, mégpedig álmosságát. Éjszaka, a lélek sötétjében ébernek kell maradnia hajnalig, és vigyáznia kell az almákra és az aranyalmát termő fára. (Az ébrenlét feladata még egyszer megismétlődik a történet végén, ahol az egyik varázseszköz - a síp - titkának megfejtésével sikerül álmosságát
legyőznie.) A legkisebb királyfi a dohányszelencéből szippantgatva, tüsszentgetve vagy egy jótettéért hálás egér segítségével marad ébren, illetve találkozik a 12 hollókísérővel (más változatban hattyúval) érkező Tündér Ilonával, akivel egymásba szeretnek. A tündérlány megtiltja a fiúnak, hogy róla bárkinek említést tegyen. Egy gonosz vén banya azonban kilesi őket, ollóval levág egy aranyfürtöt Tündér Ilona hajából, ami miatt Ilona többé nem jöhet Árgyélushoz a kertbe. A leány ismét madárrá változik és elrepül. Árgyélusnak Tündér Ilona megtalálásához vándorolnia kell, mint a népmesék hőseinek általában, és az út során
további próbatételeknek kell megfelelnie. Egyre távolibb tájakra küldik, egyre tovább, s neki ki kell tartania. Ez a mese is bővelkedik a más mesékben is előforduló számokban. Három királyfiról, három ördögről, tizenkét hollóról olvashatunk. Az út háromszáz évig tart. S a jutalom nemcsak a tündérszép leány, hanem egy hatalmas királyság. Árgyélus száz meg száz esztendőn át, távoli tájakon keresi Ilonát. Találkozik egy vén anyóval, a Nappal, a Holddal, a Széllel, az Állatkirállyal, aki egyetlen szemét a homlokán hordta, a sánta farkassal, a varázslatos tulajdonsággal rendelkező köpönyegen, ostoron és
bocskoron veszekedő ördögfiókákkal. Végül eljut Tündérszép Ilona kristálypalotájába, ahol egy boszorkány cselszövései folytán három éjszaka egymás után elalszik, és a hozzá madáralakban érkező Ilona nem tudja felébreszteni. A sok-sok akadály leküzdése után örökre egymáséi lesznek.



Árgyusi Imre: Tündér Ilona keresése 12

Mese Tündérszép Ilonáról és Árgyélus királyfiról
Volt egyszer egy király és annak három fia. Volt a királynak egy almafája, amelyen aranyalmák termettek. Olyan különös fa volt az, hogy éjjel virágzott, s meg is ért rajta az alma minden éjjel. Így a király gazdagsága napról napra annyira szaporodott, hogy oly gazdag király nem volt az egész világon. Egyszer azonban a király, amikor szokása szerint korán reggel kiment sétálgatni gyönyörűséges kertjébe, az aranyalmáknak csak a hűlt helyét lelte. Így történt ez másnap is, harmadnap is. Összehívta a király erre az egész udvart, s kihirdette, hogy ha olyan emberel találkozik, aki az aranyalmákat megőrzi, fele vagyonát neki adja. Az őröknek sem kellett egyéb, odaállottak az almafához. De hiába volt minden, mert éjféltájban mély álom ereszkedett reájuk, és alig múlt el negyedóra, mire felébredtek, az aranyalmák mind eltűntek. Egyszer azután a tanácskozásban felszólalt a három királyfiú, és megjelentették, hogy ők fogják őrizni az almafát. Legelőször is a legidősebb ment őrködni. De vele is csak ugyanaz történt, ami a többivel. A középső sem járt jobban. Végre a legkisebb vállalkozott, Árgyélus királyfi. Legelőször is dohánnyal jól megtömött aranyszelencét dugott a zsebébe, így ült le az almafa alá. A holdvilág szépen világított Árgyélus királyfi arcára, már érezni kezdte, hogy az álom össze akarja a szemét húzni, szippantott hát egy kis dohányt, jól megdörzsölte a szemét, nagyokat prüsszentett. Aztán másodszor is nagyot szippantott a dohányból, még egyszer megdörzsölte a szemét. Egyszer csak halk suttogást hallott. Feltekintett, hát a feje felett tizenkét hollót látott repülni. Egyenest az almafához



Árgyusi Imre: Tündér Ilona keresése 13
tartottak, a tizenharmadik holló mint vezér, elöl repült. Árgyélus megkapta a tizenharmadik hollónak a lábát, s felkiáltott: - Megvagy, tolvaj! De midőn rátekintett, hát látja, hogy karja közt gyönyörű szép lány fekszik, arany fürtjei eltakarják szép fehér vállát. - Ki vagy te, szép tolvaj? - kérdi a királyfi. - Soha többé el nem eresztelek! - Én Tündérszép Ilona vagyok - mondta a szép lány -, ezek a hollók pedig a lánypajtásaim. Mulatságból minden este iderepülünk, hogy a sok aranyalmákat leszedjük. De nálad nem maradhatok, pedig megvallom hogy te vagy, akit soha felejtenem nem lehet, mert csak téged szeretlek! - Maradj nálam - kérte Árgyélus. - Nem maradhatok - felelte Tündérszép Ilona -, de megígérem, hogy ezentúl mindennap el fogok jönni, de az almákat többé el nem viszem. Légy mindig itt, ha látni akarsz! Ezzel nagy robajjal elrepült a tizenhárom holló. Másnap az egész udvar nagy csodálkozására az aranyalmák mind meg voltak. A király homlokon csókolta a fiát. Árgyélus csak azt kérte az apjától, engedje meg, hogy tovább is őrizhesse az almafát. Ki is ment minden éjjel Árgyélus királyfi őrködni, hogy láthassa Tündérszép Ilonát. De volt a király udvarában egy Vénbanya, aki Árgyélus királyfit nagyon szemmel tartotta. A király is kezdett kíváncsi lenni, mi lehet az oka hogy Árgyélus annyira szeret az almafánál őrködni. Magához szólította hát a Vénbanyát, és így szólt hozzá: - Látom, hogy Árgyélus királyfit te szemmel tartod. Vigyázd meg egyszer, mikor az almafánál őrködik! A Vénbanya úgy tett. Mikor Árgyélus az almafához ment őrködni, a Vénbanya a bokrok mögé bújt. Másnap korán reggel már jelentette a királynak: - Meglestem Árgyélus királyfit. Gyönyörűséges aranyhajú lánnyal láttam az almafa alatt ülni, holló képében jött az almafára, úgy lett belőle aranyhajú lány. - Hazudsz, Vénbanya! - mondta a király. - Nem igaz! - De úgy van az, felséges uram. Ha kell, holnap jelet is hozok arról hogy igazam van. Másnap este Árgyélus és Tündérszép Ilona megint egymással mulattak. Maguk sem tudták, hogyan történt, mélyen elaludtak mind a ketten. Ekkor előcsúszott a Vénbanya, és egy aranyfürtöt levágott Tündérszép Ilona hajából, azután lassan elment. Felébredt tündérszép Ilona, sírni, jajgatni kezdett, felébredt erre Árgyélus is. - Mi bajod van, kedvesem? - Jaj, Árgyélus, élj boldogul, én téged soha többé nem láthatlak, nálad nem maradhatok, a házadban tolvajok laknak, nézd, aranyfürtjeimből egyet levágtak. Ezzel megölelte Árgyélust, ujjáról egy gyűrűt vett le, és Árgyéluséra húzta. - Neked adom - mondta -, erről akárhol megismerlek. Ezzel összecsapta kezét, hollóvá változott és elrepült. Másnap reggel a Vénbanya megmutatta az aranyfürtöt a királynak. Nagyon csodálkozott a király, és tüstént magához hívatta Árgyélus királyfit. - Édes fiam, testvéreidet már mind kiházasítottam, megjött az, hogy téged is megházasítsalak, gazdag királylányt kerestem számodra, azt hiszem, nem lesz ellenvetésed. - Kedves atyám, én meg fogok házasodni, de csak úgy, ha én választok magamnak feleséget. Már találtam is. Tündérszép Ilona lesz a feleségem! A királynak nem tetszett a felelet, de bármint akarta is lebeszélni Árgyélust a kívánságáról, az nem engedett. Kardot kötött az oldalára, és elment, hogy Tündérszép Ilonát megkeresse. Az egész udvar gyászba borult utána. Már majdnem az egész világot összejárta Árgyélus, de Tündérszép Ilonának még a nyomára sem talált.



Árgyusi Imre: Tündér Ilona keresése 14
Egyszer egy kis házhoz jutott, a házban egy vén anyóra talált. Illendően köszöntötte. A vén anyó széken ült, csodálkozva kérdezte Árgyélust: - Hol jársz erre, ahol a madár se jár? - Öreganyám - mondta Árgyélus -, nem tudná nekem megmondani merre lakik Tündérszép Ilona? - Nem biz én, édes fiam, de talán ha hazajön az uram, a Nap, mindenüvé odasüt, az talán meg tudja mondani. De bújj el, mert meglát, felfal! Erre elbújt Árgyélus. Hazajött a Nap, belép a szobába, mindjárt kezdte: - Pfű, pfű, anyó, emberhús, büdös! Erre kimászott az ágy alól Árgyélus, s köszöntötte a Napot. - Szerencséd, hogy szépen köszöntöttél - mondta a Nap -, másként felfaltalak volna! Tündérszép Ilonáról nem tudok semmit, de talán Hold bátyám tud felőle valamit. Elment hát Árgyélus oda is. Ott is úgy járt, mint a Napnál. Az a Szélhez utasította. Oda is eljutott, szépen beköszöntött, és a Széltől is megkérdezte, hogy nem tud-e valamit Tündérszép Ilona felől. - Én - mondta a Szél - nem tudok semmit, de nem messze tőlem abban az erdőben lakik az Állatkirály, az talán tud valamit. Ment, mendegélt újra Árgyélus, már egészen beesteledett, úgy, hogy majdnem semmit sem látott, felmászott egy fára, szétnézett, nem lát-e valahol világot. Csakugyan messze távolban észrevett egy kis világocskát, egy szép kastélyból szüremlett. Bekopogott, kinyílott az ajtó, és egy óriás jött elébe, akinek a szeme a homlokán volt. - Jó estét, felséges király - köszönt Árgyélus -, nem tudnál te nekem Tündérszép Ilonáról valamit mondani, hol lakhat? - Szerencséd, hogy úgy köszöntöttél, mint illik, másként halálfia lettél volna! Én az Állatkirály vagyok. Tündérszép Ilonáról nem tudok semmit, de talán az állataim közül valamelyik tud felőle valamit. Ezzel egyet füttyentett, és az egész palota azonnal tele lett mindenféle állattal. Megtette a király a kérdést, de az állatok közül sem tudott senki semmit. Végre is előkullogott egy sánta farkas: - Én - mondta a sánta farkas - tudok Tündérszép Ilona felől valamit. A Fekete-tengeren túl lakik, ott törték el a lábamat. - Nahát, akkor vezesd oda ezt a szegény királyfit - mondta a király. A sánta farkas azonnal odaállt, hogy Árgyélus üljön rá. Így mentek száz meg száz esztendeig. Egyszer csak letette a farkas Árgyélust. - Már én tovább nem vihetlek, oda most már magad is eltalálsz, hisz nincs már messzire, csak száz esztendőt kell még menni! - ezzel elbúcsúzott tőle, és elsántikált. Ment, mendegélt Árgyélus tovább, egyszer csak egy völgyet lát, mely három heggyel volt körülvéve. A völgyben épp három ördög verekedett. Odament hozzájuk, és kérdezte tőlük, miért verekednek. - Az atyánk meghalt, s maga után ezt a köpönyeget, ostort és a bocskort hagyta. Ez a köpönyeg olyan köpönyeg, hogyha magadra veszed, és aztán a bocskort a lábadra húzod, és ezzel az ostorral egyet csattantasz, és azt mondod: „Hipp-hopp! Ott legyek, ahol akarok” ott vagy azonnal, ezen nem tudunk mi megegyezni. Nem tudjuk, kire mi jusson. - No - mondta Árgyélus -, ha csak az a baj, majd elosztom én köztetek, hanem egyik hágjon fel erre a hegyre, a másik arra, a harmadik meg amarra! Az ördögök felmentek a hegyre. Árgyélus pedig felvette magára a köpönyeget és a bocskort, az ostorral egyet csattintott, és azt mondta: „Hipp-hopp! Ott legyek, ahol akarok, legyek azonnal Tündérszép Ilonánál!” Azonnal egy kristálytiszta palota előtt termett. Éppen kitekintett az ablakon Tündérszép Ilona egyik játszótársa, megismerte Árgyélust, beszaladt hangosan Tündérszép Ilonához:



Árgyusi Imre: Tündér Ilona keresése 15
- Itt jön Árgyélus! Tündérszép Ilona azt hitte, hogy csak játszanak vele, pofon vágta a lánypajtását. De jött a másik, a harmadik, a negyedik, a tizenegyedik, de úgy jártak mind a tizenegyen, mint az első. Árgyélus bekopogott az ajtón. Egy öregasszony jött ajtót nyitni. Nagy csodálkozással nézett Árgyélusra. Aztán a csodálkozása nagy örömmé változott. - Jaj, de jó, hogy itt vagy, Árgyélus, legalább megszabadítod a királykisasszonyunkat! Most nem lehetsz vele, csak éjféltájban, mert csak akkor járhat szabadon. Akkor, ha te háromszor megcsókolod, a Varázslónak nem lesz több hatalma rajta. Most éppen jókor jöttél, mert nincs itthon, másként halálfia lennél. - Nem félek én tőle sem - mondta Árgyélus -, megvívok én vele! Az öregasszony behívta Árgyélust, selyemágyat vetett neki, pompás vacsorát készített számára, aztán azt mondta: - Minden éjjel eljön ide Tündérszép Ilona, ne aludj el! De az öregasszony gonosz boszorkány volt. Volt egy sípja, melyet ha megfújt, akit akart, elaltatott vele. Most is kihúzta a sípot, elfordult és sípolt, és attól Árgyélus úgy elaludt, hogy azt sem tudta, hogy a világon volt-e valaha. Éjféltájban eljött Tündérszép Ilona, meglátta a kedvesét, és felkiáltott: - Ébredj fel, kedvesem! Ha háromszor megcsókolsz, megszabadulok a varázslattól. De Árgyélus nem ébredt fel. Reggel azt mondja a vén banya: - Itt volt Tündérszép Ilona, de te aludtál, mint a bunda. Másnap is úgy történt, harmadnap is. De egyszer, amint a Vénboszorkány elbóbiskolt, Árgyélus meglátta a nyakán a sípot. Leoldotta, és kíváncsiságból belefújt. Hát látja ám, hogy az egész cselédség elaludt tőle. Ekkor tért észre, hogy azért aludt ő is olyan mélyen, mikor a vén banya sípolt. Most a maga nyakára akasztotta a sípot, és valahányszor a Boszorkány fel akart ébredni, ő mindannyiszor sípolt egyet. Így volt éjfélig. Ekkor jött Tündérszép Ilona. Árgyélus háromszor megcsókolta, és azonnal az egész vár kivilágosodott, minden ajtó felnyílt, a Vénboszorkány elsüllyedt. De hogy másodszor megcsókolta volna Árgyélus Tündérszép Ilonát, előbb tizenegyszer pofon vágta. - Ez azért van, mivel te tizenegy játszótársadat pofon vágtad, mikor igazat mondtak. - Megérdemlem - rebegte Tündérszép Ilona. Ekkor Árgyélus karjába vette Tündérszép Ilonát, felhúzta a köpönyegét és bocskorát, ostorával egyet csattantott. - Hipp-hopp! Ott legyek, ahol én akarok, legyek az apám várában! Azonnal odarepültek egy szempillantás alatt. Árgyélus hatalmas király lett, Tündérszép Ilona hatalmas tündér, ha meg nem haltak, most is élnek.




Árgyusi Imre: Tündér Ilona keresése 16

Jankovics Marcell, Harkai István és Bakos Tünde Veronika is írt a mese és az égbolt képeinek kapcsolatáról, amely így foglalható össze: A mitológiai történeteket, de a legtöbb ősi gyökeret tartalmazó mesét is a csillagos ég ihlette. A technikai civilizáció előtti világban őseink az éjszakai égbolt csillagainak mozgását, a csillagképek haladását foglalták mesés, költői keretbe. Magyar népmeséink, népballadáink csillagmítoszi kerettel is rendelkeznek, az évkör jelenléte legtöbbjükben megmutatkozik, de a görög mitológiai történetek is rendre úgy végződnek, hogy hőseik az égboltra kerülnek mint csillagképek, vagy
eleve onnan érkeznek földi küldetésük teljesítésére. A mese nem csak térben és időben rajzolódik körénk, hanem a csillagos égen. Ennek az időkörnek a fő állomásai a tavaszi napéjegyenlőség, a nyári napforduló, az őszi napéjegyenlőség és a téli napforduló.
A bemutatott mesében minden éjjel kivirágzó és aranyalmákat termő almafa azonosítható a csillagos égbolttal. A Földről a csillagos égnek hónapról hónapra más részét látjuk és a mesefolyam is e szerint halad. Télvége, tavasz kezdete táján már látható az éjszakai égen az Oroszlán
csillagkép, benne a legfényesebb csillaggal, az Oroszlán szívével, a



Árgyusi Imre: Tündér Ilona keresése 17
Regulus-sal. (A Regulus egyik jelentése Kis Király.) Látszólag nincs magyar neve, azonban a Regulus valójában nem más, mint Árgilus, Árgyélus, a szavak értelmét hordozó mássalhangzó-azonosság miatt. Fenn van a Holló csillag, majd megjelenik a Szűz csillagkép igen fényes Leányszemű csillaga, valamint a fátyolszerű Aranyhaj csillagfénye. Ez
utóbbiak teljesen egyértelműen Tündér Ilona megtestesítői. A Mérleg csillagképben benne van az ollóforma, az Ökrész csillagképnek köpeny alakja van, az Északi Korona csillagkép bocskor formájú és a Kígyófej ostorra emlékeztet. Végül felfedezhető a Skorpió csillagképben a Vénboszorkány. A Sánta farkas Magyarországról nézve háromlábú, de ezer kilométerrel délebbről már látható a negyedik lába is. A mese évköre más kiindulási helyzetből és más magyarázatokkal is követhető az éjszakai égbolton. A 12 fekete holló megfelel az éjszaka 12 sötét órájának, mivel az őszi napéjegyenlőség idején az éjszaka 12 órából
áll. Az utána következő három hónapban egyre fogy a fény, kisebbedik a nappal, míg a legrövidebb decemberben a legkisebb királyfinak sikerül elcsípnie a fosztogatót. A december végén kezdődő Bak havában történik a fény nyitása, illetve a sötétség zárása, ahogy Árgyélus is nyitja-zárja a dohányszelencét. A király megjutalmazza fiát sikeres tevékenykedéséért a Vízöntő hónapban az éjféli égen levő Oroszlán csillagkép központi királycsillagának ragyogtatásával. Az összekapcsolódó két Hal hónapjában esik szerelembe Árgyélus Tündér Ilonával. Velük átellenben van a hálóját ellenük szövő Szűz megszemélyesítőjeként a vén banya. A
Kos-hónapban Árgyélus látszólag fejjel megy a falnak, mivel apja akarata ellenére elindul megkeresni Tündér Ilonát. A földies Bika havában az égi Nap, Hold, de még a Szél sem tud megoldást nyújtani, csak az Állatkirály, illetve annak a föld másik oldalára vivő sánta farkasa, akinek négy láb helyett csak három lába van és farokkal rendelkezik. Ez nem más, mint az évkör szemközti háromlábú skorpiójele, melynek kiálló farok rajzolata van. A levegős Ikrek havában Árgyélus az ördögfiókák varázsszerszámainak segítségével elröpül Tündér Ilona palotájához. Az uralkodói jellegzetességgel bíró Oroszlán hónapban királyként látják
vendégül, de aztán a Szűz havában újra megjelenik a gáncsoskodó vén banya. A Nap útján járó Árgyélust azonban nem állíthatja meg. Az időt, távolságot végigküzdő hős végre találkozik Tündér Ilonával, és együtt térnek vissza indulási helyükre, a királyi várba.




Árgyusi Imre: Tündér Ilona keresése 18
Árgyus patak, Erdély
Az égbolt vizsgálata után térjünk vissza a földre, a földrajzi nevekre. Orbán Balázs így ír a háromszéki Árgyus patakról, amelyhez egy Árgyéluséhoz hasonló verses történet is kapcsolódik:
„Orbaiszék (vagy Háromszék) egyik legrégebbi és legtekintélyesebb települése nagy községe, Zabola. A település a legrégebbi időktől lakott. Kedvező fekvése van. Kovászna megye keleti részében, a Kovászna



Árgyusi Imre: Tündér Ilona keresése 19
Kézdivásárhely útvonalon helyezkedik el. A település a Zabolai és Orbai patakok U alakú völgyeiben benyúlik a Berecki-hegyek közé. Zabolával összeépült Páva. E falu nevét a hagyomány onnan származtatja, hogy régen havasain igen sok vad páva tenyészett, s azzal vadászai nagy kereskedést űztek be Oláhországba (Havasalföldre). A fejedelmi korban
Páva sólymokat is tenyésztett a pávai havasokon levő Sólyomkőben. Az 1635. évkönyvben Páván 17 solymár család volt bejegyezve, s ezek közt legkitűnőbb a Marti család.... ......Páva között két csermely, a Lübecz és a déli részén lefolyó Árgyus patak törtet le. Ez utóbbi mellett messze felnyúlik a falunak egyik negyede, melyet Karomnak neveznek, talán arról, mert az Árgyus patak mint kar öleli körül. A Karom régen egészen a Marti család birtokában volt, s menhelyi joggal bírt. E család ugyan kihalt, de örökösei jelenleg is Martirét, Martioldal stb. név alatt bírják jószágait.
Az Árgyus patak fejénél a falutól két órányira egy függőleges meredeken felmagasló sziklacsúcs emelkedik, melyet Somkőnek (Sólyomkő összehúzva) neveznek. E szép alakzatú mészkőcsúcsnak meredek, megközelíthetetlen oldalában most is látszanak az üregek, hol a hajdan annyira becsült sólymok tanyáztak, sőt még most is egy-egy e vidéken ritkává vált sólyompár felkeresi elődeinek e kedvenc és biztos tanyáját, s ott költi ki féltett kicsinyeit. E sziklával a bájos, tündéries alakot öltött Marti Ilonka emléke párosul, kiről szép rege él a nép száján. Ezt is Finta István feldolgozása szerint adom át kedves
olvasóimnak: mert a nép nyelvén előadott e szép költemény megérdemli, hogy megmentessék a feledékenységtől.”




Árgyusi Imre: Tündér Ilona keresése 20
Marti Ilonka
A pávai erdő Moldováig nyúlik, ős időktől fogva itt sok dolog esik, Sok odvas sziklája van ezen erdőnek, Az egyiket hívják ma is Sólyomkőnek. A sólymok fészke volt ezen meredek lik, Mely mindaz ég szája, amúgy ásítozik, Nem ment oda senki, hogy hacsak nem repült, Benn mindenik sólyom fészkén csendesen ült. De a török basa aztat parancsolta, Hogy tíz sólymot adjon adójául Páva. És ha meg nem adja, tizennyolc nap múlva Pávának nem marad egyebe, csak hamva. Tudták, hogy a török nem szokott tréfálni, ha módja van ölni, rabolni, gyilkolni, Azért összegyűltek a laptázó térre. Hogy tanácskozzanak, ki megy az üregbe? Ha harcolni kérnék, úgy csak megállnának Tíz annyival szemben töröknek, tatárnak, De egy vad had ellen csupán annyit érnek, Mint kilenc vadalma egy éhes medvének. Marti Sándor uram legjobb módú vala, Kérték azért őt, hogy szárnyat csináltatna, „Már atyámfiai ha ketek csinálnak „És osztán repülni meg is tanítanak, „Sólyomkőnek minden lakóját fogadom „A basa számára magammal elhozom”. „Nem úgy jó emberek” – így szólott Ilonka Sánd' uramnak gyönyörű leánya, „Árgyius Jánossal elmegyek én oda, „A sólymokhoz, hol még ember nem járt soha”. Úgy lett, oda hagyták a dolgot egészen,
Tudták, hogy Ilonka sok csudát megtészen. Ő volt a hegyeknek tündér királynéja, Ha kialudt a nap, szeme meggyújtotta. A bömbölő vihart lovául nyergelte, Mint a dörgés szökött felhőről felhőre.
Most is a Nemere üstökébe kapott és mint a villámlás, rajta úgy vágtatott, Árgyius János is érdemes volt rája, Több ellent ölt meg ő, mint a hajaszála. Mint a záporeső, úgy hullott a fej le, Hová Árgyiusnak vitéz karja ére, Árgyiust Ilonka kengyelébe vette, És a Sólyomkőnek lábánál letette. Ő pedig a vihar szárnyain felrepüle Az egyenes kőszál magas üregébe. „Ilonka, Ilonka! jere vissza, szállj le! Megcsal a Nemere ingó-forgó szele.” „– Nem, azt nem tehetem, hogy szép falum Páva A dühös basának legyen áldozatja, Ha itt maradnék is, jobb, hogy ezen éljen, Mint ezeregy ember s a falu elvesszen”.



Árgyusi Imre: Tündér Ilona keresése 21
Süvöltött a nagy szél, tördelte a fákat, Mint tollat vitte a szikladarabokat, Minden erejéből rémítően zúgott, Mintha most szusszanna legeslegutolsót. De benn Ilona is véres harcot álla, Erős volt a sólymok önvédelmi harca, Míg az erősebbek le levének győzve, A gyengébbek önként hódoltak nekie. Ekkor egy vas ingben mind lebocsátotta, Többet, mint a mennyi kellett az adóba. „Ilonka, Ilonka, a vihar megállott, Hol fogod meg immár vihar-paripádot!” „– Semmi, Árgyiusom, szerelmes vitézem, Csakhogy téged és a falut megmentettem, Az idegen népre készüljetek haddal, Még a fehér nép is lándzsával, guzsallyal. Keljen fel a vihar, székelyek vihara, Hogy semmisüljön meg az idegen csorda!” És ezzel Ilonka leszállt a mélységbe, De nem fútt a vihar, hogy hátára vegye, Leszállt és angyali teste összeomlott, A nap is magára gyász felleget húzott, Most jött a falunak nagyja és kicsinyje, A szent áldozatot hogy hazakísérje. Sánd' uram nagy telkét egy patak környézte, Árgyius is kardját itt szívébe döfte, Együtt megyek veled, óh várj meg Ilonka! Boldogul éljen a székelyek országa! Együtt temették el a két áldozatot, Felettek a falu, a nap és hold gyászolt, Árgyius neve az utókorra szálla, A kis patak ma is Árgyusnak pataka.




Árgyusi Imre: Tündér Ilona keresése 22
A mese szimbólumai
Ahhoz hogy a mese értelmének keresésében előbbre jussunk, ismerkedjünk meg a mesében szereplő jelképekkel és személyekkel. James G. Frazer Az aranyág című könyvét egy Itáliában honos hagyománnyal kezdi, amely az Erdő Királyáról szól, és több ponton is kapcsolódik a vizsgált magyar népmeséhez. Még ha nem is teljes az azonosság népmesénkkel, szerepel benne a szent liget (kert), a Fa Őre, az almafa meglopása és az Istennő.
„Az ókorban az Albanói-hegyek között rejtőző zöld völgyben, Nemi erdei tava, vagy ahogyan az ókoriak nevezték, „Diana tükre”, és az azt körülvevő erdős táj különös, újra meg újra visszatérő tragédia színhelye volt. A tó északi partján, éppen azok alatt a meredek sziklák alatt, amelyeken a mai Nemi falu épült, terült el az Erdő Dianájának ligete és szentélye. Ebben a szent ligetben egy fa nőtt, amely körül a nap bármely órájában és valószínűleg késő éjszaka is félelmetes alak kószált. Kezében meztelen kardot tartott, óvatosan tekintgetett körül, mintha minden pillanatban ellenséges támadást várna. Pap volt, de
gyilkos is egyúttal, és annak a férfinak, akit keresett, előbb-utóbb meg kellett ölnie őt, hogy papként örökébe lépjen. Ezt írta elő a szentély törvénye. Aki a papi méltóságra pályázott, csak úgy érhette el tisztségét, ha megölte elődjét, tette elkövetése után csak addig tarthatta meg hivatását, míg őt magát egy erősebb vagy ügyesebb jelölt meg nem ölte. Évről évre, télen és nyáron, jó és rossz időben magányosan kellett őrködnie, s ha nyugtalan szendergést engedélyezett magának, ezzel életét tette kockára. Éberségének legcsekélyebb lazulása, erejének vagy ügyességének legkisebb csökkenése veszélybe sodorta. (A magyar
népmese két idősebb királyfija nem volt elég éber, elalszik őrzés közben, ami úgy is értelmezhető, hogy meghal.)
Az ehhez a papi tisztséghez kapcsolódó különös szokásnak nincsen párhuzama a klasszikus ókorban, és nem is tudjuk innen megvilágítani. Egy történet szerint Diana tiszteletét Nemiben Oresztész vezette be, aki, miután Thoaszt, a kherszonészoszi (krími) tauroszok királyát megölte, nővérével Itáliába menekült, s egy rőzsekötegben magával vitte a tauroszok Dianájának képmását is. A véres rítus szerint, amelyet a monda Diana Tauricának tulajdonít, minden
idegent, aki a partra lépett, feláldoztak a tauroszok istennőjének oltárán. Itáliába átültetve enyhébb formát öltött a rítus. Nemi szentélyében nőtt egy fa, amelyről nem volt szabad ágat törni. Csak szökött rabszolgának engedték meg, hogy egy ágát letörje - ha ugyan ez sikerült neki (A fa meglopása). A kísérlet sikere feljogosította, hogy párbajt vívjon a pappal, s ha megölte, ő uralkodott helyette, felvéve az Erdő Királya címet. Az ókori vélemény szerint ez a végzetes gally volt az az „aranyág” (Gravesnél almafaág, amely útlevél volt a túlvilágra), amelyet a Sibylla parancsára Aeneas letört, mielőtt elindult volna
veszélyes útjára a halottak birodalmába. Az alma vagy almafaág



Árgyusi Imre: Tündér Ilona keresése 23
halhatatlanságot biztosított a szent királynak, amikor utóda előírás szerint megölte. A rabszolga menekülése, mint mondták, Oresztész menekülését jelképezte, harca a pappal pedig a Diana Tauricának egykor hozott emberáldozatok emléke.” „De Diana nem egyedül uralkodott Nemi ligetében: két kisebb
istenséggel osztozkodott erdei szentélyén. Az egyik Egeria volt, nimfája annak a tiszta víznek, amely a bazaltsziklákból bugyogott, s kecses vízesésekkel ömlött a tóba. Várandós nők szoktak áldozni Egeriának, mivel úgy hitték, hogy Dianához hasonlóan könnyű szülést biztosít számukra. A hagyomány szerint a nimfa a bölcs Numa király felesége vagy szeretője volt, Numa a szent liget rejtekén hált vele, s azokat a törvényeket, amelyeket a rómaiaknak adott, az istennővel való érintkezés ihlette. A szent hely területén felfedezett fürdők maradványai, az emberi test különböző részeit ábrázoló terrakotta
alakokkal együtt arra mutatnak, hogy Egeria vizét betegek gyógyítására használták, ezek reményük jeleként vagy hálájuk bizonyítékaként a beteg testrész mását ajánlották fel az istennőnek - ezt a szokást Európában még napjainkban is sok helyütt megfigyelhetjük. Úgy tűnik, hogy a forrás a mai napig megtartotta gyógyító erejét. (Bár az Árgyélus mesében nem szerepel, a történet része lehetett az élet vize, melyet Petőfi Sándor: János Vitéz című költeménye őrzött meg. Tündérország tava az, ahol a halott Iluska életre kel.)
Mint a szent liget alapítója és mint Nemi első királya, Virbius a papok
mitikus elődje, őstípusa azoknak a papoknak, akiknek hosszú sora szolgálta az Erdő Királyának nevét viselve Dianát, és akik hozzá hasonlóan, sorban egymás után erőszakos halállal végezték életüket. A halandó Erdő Királyának királynője maga az erdőlakó Diana volt. A szent fa, amelyet a pap élete kockáztatásával őrzött, Diana különleges megtestesülésének számított. (Érdekes kiegészítés mindehhez, hogy a Peloponnészosz félszigeten, Argoszban Helené (vagyis Ilona) Fa-istennő volt. A magyar mesében pedig Árgirus, Árgyélus a fa őrzője, így azonosítható, mint az Erdő Királya. Az Erdő Királyaként ismert papi
nemzetség lépett a mitikus Virbius helyébe, e nemzetség tagjai, a szokásnak megfelelően, utódaik kardjától pusztultak el, ezeknek a papoknak az élete sajátos módon a liget egy bizonyos fájához kötődött, ameddig a fa sértetlen volt, nekik sem kellett tartaniok a támadástól.” Nem szükséges bővebben taglalnunk, hogy ezek a következtetések önmagukban nem elégségesek arra, hogy megmagyarázzák a papi tisztség utódlásának e sajátságos szabályozását. De egy szélesebb körű vizsgálat arra vezethet bennünket, hogy az elmondottak a probléma megoldásának csíráját tartalmazzák. Ehhez a szélesebb körű
vizsgálathoz kell most hozzáfognunk. Hosszú és fárasztó lesz, de lesz benne valami a felfedező utazások izgalmából és varázsából. Az út során számos idegen országot keresünk fel, különös idegen népekkel és még különösebb szokásokkal ismerkedünk meg.




Árgyusi Imre: Tündér Ilona keresése 24
A fák tisztelete
A fák tiszteletétnek megértése érdekében tekintsünk vissza abba az időbe, amikor a történelem hajnalán a földet hatalmas őserdők borították, és az elszórt tisztások szigeteknek tűntek a zöld fák
tengerében. Az időszámításunk előtti első században a Caesar által kikérdezett germánok a Rajnától keletre messze, ismeretlen távolságokban két hónapig is vándoroltak erdeikben anélkül, hogy kijutottak volna belőle. Ekkoriban a brit szigeteken a kenti, surreyi és sussexi erdők valamint az anderidai nagy őserdő a sziget egész délkeleti részét befedte, és nyugat felé egy másik őserdőhöz csatlakozott, amely Hampshire-től Devonig nyúlott. A Pó völgyének ősi cölöpfalvai arra mutatnak, hogy Róma alapítása előtt Itália északi részét sűrű szilfa, gesztenye és különösen tölgyerdők borították, amire az ókori szerzők
műveiben számos hivatkozást találunk. Görögországban a magas arkadiai hegyek lejtőjén még láthatunk fenyő- és tölgyfákat, ezek azonban csak maradékai azoknak az óriási erdőknek, amelyek az ókorban nagy területeket borítottak be a Földközi-tenger partján, és amelyeket a hajózás, hajógyártás fellendülésével irtottak ki, véglegesen megváltoztatva ezzel a táj arculatát. Ekkoriban vágták ki a dalmát hegyek erdőségeit is, fehér sziklákat hagyva az utókorra. A germánok legrégibb szentélyei az erdők voltak és jól bizonyíthatóan élt a fák tisztelete. Ismerjük a kelta druidák faimádását, régi szentély szavuk
eredetében és jelentésében azonos a latin nemusszal (liget vagy erdei



Árgyusi Imre: Tündér Ilona keresése 25
tisztás), ez még ma is él a Nemi névben. A Nemi vagy Numa névben azonban felismerhető Nemeszisz, a Holdistennő Nim-Fa alakjának neve, vagy a magyar nemzés szó is, hiszen a fa kapcsolatban áll a nemzéssel, születéssel, szaporodással, táplálással és tudással. Svédországban Uppsala régi vallási központja egy szent liget volt,
amelyben minden fát szentnek tekintettek. A pogány szlávok fákat és ligeteket imádtak. A litvánok csak a XIV. század vége felé vették fel a kereszténységet, s megtérésükig a fák imádása fontos szerepet játszott vallásukban. Néhányan különös tölgyeket és más nagy, árnyékos fákat tiszteltek, amelyektől jóslatszerű válaszokat vártak. Másoknak falujuk vagy házuk körül volt szent ligetük, amelynek fáiról még az ág letörése is bűnnek számított. Úgy hitték, hogy az, aki ilyen ligetben ágat tör le, hirtelen meghal, vagy pedig megbénul valamelyik végtagja. Bőségesen találunk bizonyítékot a faimádás nagy jelentőségére az ókori
Görögországban és Itáliában is.
Az égig érő fa, amelynek gyökerei a föld alatt, törzse a föld színén, ágai pedig az ég felé nyújtózva a levegőben helyezkednek el, mint jelkép a teret és az időt egymagában képes megjeleníteni. Az idő felől tekintve a gyökér a fa múltja, a törzse, az ágak, a levelek és a virágok a jelene, gyümölcse pedig a jövő. Kozmikus méretű és jelentőségű a mitológiai szakirodalomban a világfa, amelyet a következő neveken is említenek:
kozmikus fa, az élet fája, a termékenység fája, a közép fája, a felemelkedés fája, égi fa, sámánfa, misztikus fa, a tudás fája, a halál fája, a bukás fája.



Árgyusi Imre: Tündér Ilona keresése 26
Ázsiában is elterjedt volt, hogy az istentiszteletet szent ligetekben tartották, amelyeket mindig kerítéssel vettek körül, vagyis egy szent kertet alakítottak ki. Egy-egy ilyen szentély sokszor csak egy tisztás volt, ahol elszórtan néhány fa állott, amelyekre a régi időkben az áldozati állatok bőrét akasztották. A liget központját a szent fa jelentette, amely
mellett minden más fa jelentéktelennek számított. Ez előtt gyűltek össze a hívők, és mondták el imáikat, a szent fa gyökerei fölött mutatták be az áldozatot, s ágait néha szószékként használták. A ligetben nem volt szabad fát kivágni vagy ágat letörni, s általában tilos volt ide belépni.
Láthatjuk, a fa a legrégebbi korokban a tisztelet középpontjában állt, és szimbólumként ősi jeleket közvetített. A paradicsom kertje és almafája,
Éva „almalopása”, az életfa, a Heszperidák kertje, Kholkisz aranygyapjút őrző fája minden korban különös tiszteletnek örvendett. A fa az egyetemes erő jelképe, ami a világ megnyilvánulását létrehozta, ahogy a növény törzsben, ágakban, levelekben és gyümölcsben megmutatkozó energiája is a rejtett gyökérzetből ered. A fa összefüggésben van a halhatatlanság és a természetfeletti tudás eszméjével, másfelől a végzetes és pusztító erők képviselőivel is, olyan félelmetes lényekkel áll kapcsolatban, mint az odvas törzsében vagy a gyökerei között lakó sárkányok, kígyók és démonok. Az éjszakai égbolton a Tejutat
tekintették az égig érő fának amely a csillagos eget tartotta. A fáknak van szexuális, szaporodáshoz kapcsolódó jelentése is. Gondoljunk itt a Biblia paradicsomi almájának megkóstolására, amely után Ádám és Éva felfedezte saját meztelenségét, azaz szexuális különbözőségét, majd nemzették az első embereket. Hóseás próféta az Ószövetségben (4.13.) elítélően ír arról, hogy hegyek tetején áldoznak és cserfa, nyárfa és tölgyfa árnyékában paráználkodnak. Vagyis a hegyeken



Árgyusi Imre: Tündér Ilona keresése 27
való áldozás és a fák árnyékában történő nemi érintkezés a Biblia szerint is összefüggésben volt egymással, ami - majd mint később foglalkozunk vele - a Nagy Anya kultuszának is része volt. De az istennel való kapcsolatban is szerepet játszik a fa, hiszen Ábrahám Beérsebában (Beér-Saba) tamariscus fákat ültetett, és ezen a helyen hívta segítségül
az örökkévaló Úr Istennek nevét (Mózes 21. 33.), amely név kimondási tilalom alatt állt. Nem kevés jel mutat arra, hogy a régmúlt embere átvitt értelemben a fát tartotta ősének. Gondoljunk a magyar nyelv fa, fia, fiú, családfa - amelynek leszármazásai az ágak -, életfa, utolsó aranyágacska szavak kapcsolódására. Nyelvünknek a férfi nemzőszervre is van egy a fa (fas., fallosz, fallikus) szóból képzett szava. A fa helyhez kötöttsége, földből való eredete, ehető gyümölcsei, sokoldalú hasznosítása különleges tiszteletet biztosított a fáknak. Egyes vidékeken az elhunytak sírjára ültették és tisztelték, itt a halott lelke a
fában élt tovább. A művészetben embereket tápláló szerepben ábrázolták a fákat, és van, ahol a feltámadás jelképe. Káldeában Ea istennőt a szent cédrusfa képében tisztelték. Az egyiptomiak a szikomorfát azonosították Hathorral. Ozirisz koporsóját is egy fatörzs zárta magába, így ő is Faisten volt, sőt egy történet szerint szikomorfára szögezték testét, ahogy a kisázsiai Attist is.
Dodonnában, a legősibb görög földön található jóshelyen a dórok és ionok a Nagy Anyát tisztelték, és a papnők a szent liget tölgy vagy



Árgyusi Imre: Tündér Ilona keresése 28
bükkfáinak susogásából mondtak jóslatot, pontosan úgy, mint Líbiában. A dodonnai beszélő szent tölgyből faragta Argosz az Argó hajó tatját, amellyel Kholkiszba hajóztak az Aranygyapjú monda hősei. A hettita Kybelé vagy Kubaba Termékenység istennőnek az örökzöld fenyő volt a szent fája, amelyre a neki áldozott állatok bőrét feszítették ki. A
Heszperidák is egy almafának az őrei, amelynek gyümölcse varázslatos értékkel bírt. Apollón fája volt a babér, Aphroditéé a mirtusz, Eriszé, a Viszályé a kökény vagy a galagonya. A csecsemő Zeusz aranybölcsője is egy fán lógott Ég és Föld között, hogy apja, Kronosz se égen, se földön ne találja meg. Így Zeusz is egyfajta fán csüngő aranyalmaként maradt életben.
Keleten szent berkeket kerítettek körbe, volt, ahol különböző díszekkel ékesítették a fát, akárcsak mi karácsonykor. Tudunk arról, hogy szalagokat kötöttek a fára, felöltöztették, áldozati ajándékokat akasztottak rá, vagy frissen feláldozott állatok bőrét feszítették ki ágai közé. Az Aranygyapjú legendában is hasonló szerepel, Árész hadisten fára akasztott bárány vagy kos bőrét próbálják megszerezni az Argó hajósai, az Argonauták. A szent fákat körbekerítették, mint Athénban az Athéné istennő által ajándékozott olajfát az Akropoliszon, amelynek helye még ma is látható. De ugyancsak nagy tisztelet övezi Szűz Mária
fáját Egyiptomban, Matarijje-ben (Mataré, Matarieh), Kairó mellett.
A Nyugat Almáskertjébe, a Halottak országába ahová csak a héroszok szellemei léphetnek be, almafaág volt az útlevél, amelyhez hasonló ajándék gyakran fordul elő az ír és walesi mitológiában is. Almát adott a három Heszperisz is Heraklésznek, valamint Éva, Minden Élők Anyja Ádámnak, és Nemeszisz, a szent liget istennője ugyancsak almafaágat



Árgyusi Imre: Tündér Ilona keresése 29
tartott a kezében. Ahol a mítoszok tiltott vagy titkos tudásról beszélnek, ott többnyire szent ligetet vagy kertet találunk, aminek közepén óriási fa, a Tudás vagy az Élet fája áll – amely leggyakrabban almafa -, amit rendszerint kígyó vagy sárkány őriz. Így van ez az Éden Kertjében, az atlanti Heszperidák kertjében, a szkheriai Poszeidón ligetében és így van
a kolkhiszi Árész ligetében is.






Árgyusi Imre: Tündér Ilona keresése 30
Tündér Ilona
Tündér Ilona sokat elmond magáról, ha megvizsgáljuk nevét. A görög mitológiában Seléné, S-Heléné, Heléné, azaz a mássalhangzókat véve alapul Ilona az álom ura, amely egyben a Hold görög neve. A Heléné
név a görög nyelvben világítót, fényeset és fáklyát is jelent. Lássuk, a mesénkben megfelel-e ez a név Tündér Ilona szerepének. A mese története - miután két idősebb fivére elaludt (elszenderült) a fa alatt - Árgirus éjszakai őrködésével kezd kibontakozni. Az álom, a révülés, a halál egyaránt rokonságban áll a Holddal, az éjszakával, a csillagokkal. A mesében éjszaka az almafához érkező leányok is levetik madárruhájukat - szárnyaló lelküket -, „kivetkőznek magukból”, ahogy fordított esetben az eltávozáskor a lélek is leveti mindazt, amit földi léte
során szerzett, mielőtt újra visszaszállna az égbe. Ilona neve nem csak Seléné Holdistennővel rokon, de Heléné férfias párjával, Heliosz Napistennel is, aki egyébként fivére, test-vére, azaz másik fele. Heléna az Éjszakának, de hattyúruháját felöltve - mint Héliosz (Hélia) - a Nappalnak is a fényforrása. Tündér Ilona egyes meseváltozatokban hattyú alakban jelenik meg, a hattyú pedig Héliosz Napisten állata a farkassal együtt, ami szintén megjelenik a történetben. Természetesnek vehető, hogy amikor Ilona leveszi hattyúruháját, kilép Nap (vagy Hold) szerepköréből, és a sötétben láthatóvá válnak az Égi Fa,
a Tejút csillagai, gyümölcsei. Amikor magára ölti hattyújelmezét, azaz Napruháját, akkor világossága eltűnteti az égboltról a csillagokat, „ellopja” az almafa éjszakai termését. A csillagos éggel való összehasonlításban az almafa gazdája az Öreg Király a Kozmosz Ura, aki a Világegyetem bizonyos történései fölött elvesztette a hatalmát, mindenhatóságát. A Világegyetem (Édenkert) rendjének helyreállítására legkisebb, harmadik fia alkalmas, aki megfelel az éberségi próbán. (A Tejút vigyázója az Orion csillagkép amelynek egyik csillaga a Rigel, szintén hasonlatos Árgil-us nevéhez. Az Orion két fia, az Ikrek csillagkép
rajta fekszik a Tejúton, a Világfán, így nincs rálátásuk a tetején megjelenő Hattyú csillagképre, elszenderülnek a Fa tövében. Az Oroszlán csillagkép Regulus csillaga azonban már vigyázhat az Égi fára. A mese végén, az égi utat bejárva pedig mint Rigel (Árgil-us) jelenhet meg újra mint az Égbolt ura.)
Ezen a helyen, a Kozmosz Urával kapcsolatban nem kerülhetjük ki az Édenkerttel való rokon vonások szemrevételezését. Bár merésznek tűnik a feltevés, de vegyük sorba a hasonlóságokat. Az Éden történetében is
szerepel az almafa és látszólag nincs is több hasonlóság a két történet között. Ha azonban tovább vizsgálódunk, a bibliai Édenkert Őre, Raphael arkangyal, akinek a csillagok közül a Regulus felel meg, az égbolt négy őrének vagy oszlopának az egyike. Az ősi hagyomány szerint az Eget négy oszlop tartja, nehogy a Földre zuhanjon, de ők tartják Isten Trónusát is. Mivel kutatásunk alapja a nevek vizsgálata így nem



Árgyusi Imre: Tündér Ilona keresése 31
mehetünk el szó nélkül e megfelelés mellett, hiszen a Regulus csillag nevének több jelentése van, amely kultúrkörönként különböző: Kis Király, Igazi Király, Oroszlán Szíve. De ugyanennek a csillagnak egy elnevezése még a Basilicus, amely a Kígyók Királyát is jelenti, és tudjuk, Raphael másik fontos szerepköre az Éden almafájának őrzésén kívül a
gyógyítás, amelynek két kígyó a szimbóluma. Az Oroszlán csillagképet i.e. 600 körül még mint az Ophiucus (Kígyó) csillagkép szárnyát értelmezték és ilyen formában sárkányként ábrázolták.



Árgyusi Imre: Tündér Ilona keresése 32
A görög (hellén) mitológiában a sárkány alakjában ábrázolt Argosz (Argus) neve és a peloponnészoszi Argolida (Argolis, Argolisz) nevének hasonlósága Árgirus, Árgélus nevével felhívás arra, hogy körültekintően vizsgáljuk meg az Argoszhoz kapcsolódó mitológiai történet ide vonatkozó részét.
Az argosziak a Holdat tehénként tisztelték - Íó-nak nevezték -, és a sarló alakú újholdat tartották minden vizek kútfejének. Három színe - újhold idején fehér, telihold idején vörös, és ha elfogyott, fekete - a Holdistennő életének három korszakát: a Szűzlányt, a Nimfát és a Banyát jelképezte. Istennőként Athéné a szűz, Aphrodité a nimfa, és Héra a banya megfelelője volt. A görögországi Íó-kultusz az egyiptomi Ízisz-, a szíriai Asztarté- és az indiai Káli-kultusszal rokon. A történet az égbolton vándorló szent Hold
tehénről szól, amelyet csillagok őriznek. Ez az egyiptomi mítoszváltozatban pontosan nyomon követhető, ahol az Ég megszemélyesítője egy női alak - vagy egy tehén -, aki éjszaka testében



Árgyusi Imre: Tündér Ilona keresése 33
védi a Napot, akit minden reggel újra világra hoz. Itt a női alak vagy tehén maga a csillagos égbolt, aki lenyelve „ellopja” az égről a Napot. A hellén történet szerint, Zeusz beleszeretett Íóba (az argosi király lányába), amiről azonban Héra tudomást szerzett, és bosszút akart állni, holott Íó csak egy másik elnevezése a tehénszemű Hérának. Zeusz, hogy
megvédje kedvesét, üszővé (tehénné) változtatta, ám Héra elragadta Íót, és Argosz őrizetére bízta, nehogy Zeusz a közelébe férkőzzön. Argosz volt Argolisz ezerszemű pásztorának neve, aki mindig csak szemeinek felét hunyta be, míg a többivel éberen őrködött az éjszakai égbolton. Zeusz utasítására azonban Hermész édes énekével elaltatta, és álmában leszúrta az ezerszemű, soha nem alvó óriást, Argoszt. Héra pedig Argosz szemeit felrakta szent állata, a páva farktollára, egy másik változatban pedig a csillagos égboltra. (E görög mitológiai történet tükrében válik érdekessé a háromszéki Páva és az Árgyus patak nevének kapcsolata.) A
halott Argosz égboltra helyezett szemeiből lettek a fölénk boruló csillagok ezrei, amelyek éjszaka mindent látnak. Nappal Héliosz egyetlen szeme vette át mindenre ügyelő képességét, és tudnunk kell, a Héliosz névnek van nőnemű alakja: Hélia, amely már majdnem azonos Ilona nevével. A Napnak is volt egyszemű jelzője, hívták a Mindent Látó Égi Szemnek, így rokon a homloka közepén egyetlen szemet viselő küklopsszal, aki Árgirus történetében egyszemű óriásként jelenik meg. Könyvünk III. fejezetében a görög mitológiából is megismerünk majd egy küklopszot, Árgészt.
Íó történetében a mindent látó Argosz (Argus) óriás kapcsolódik Íó Heléné-Ilonához, vagyis Argosz, Argus, Árgirus és Íó, Ilona nevek együtt jelennek meg. Argosz (az éjszakai csillagos égbolt) Íó őrzője, aki soha nem alszik, tehát azt a szerepet tölti be, mint Árgirus a magyar mesében. A görögöknél a fa és Heléna szintén szoros kapcsolatban álltak egymással. Helénát mint Termékenység istennőt is tisztelték Argoliszban, ekkor a lelke fába költözött, hiszen a Hold szoros kapcsolatban áll a növények növekedésével is. A görögök bábukat akasztottak a gyümölcsfákra, amik Helénét vagy Ariadnét ábrázolták. E
bábokat, maszkokat a szél jobbra-balra forgatta, és a közhit szerint megtermékenyítették azokat a gyümölcsfákat, amelyekre ránéztek.



Árgyusi Imre: Tündér Ilona keresése 34
Ismerjük az isteni panteon görög leírásából Élt vagy Ilut, aki általánosan tisztelt Életadó Főisten, az emberek teremtője, a világmindenség ura (úrnője) és királya (királynője) volt. Bár manapság inkább úrként hivatkoznak rá, pedig elsősorban női tulajdonságokkal rendelkezett. Nevét őrizte a görögök Hellén neve, Trója városa, amelynek neve Ilion,
vagy Helenopolisz, ugyanúgy, ahogy Babilonnak is védő istene volt mint Bab-Ilion vagy Baba-Ilona. Babilont az i.e. 2500 körül még úgy hívták, Ka-Dingir-ra, amely név Dingir (Tin-Dir) szavában szintén a tündér névre ismerhetünk rá. A sumér Dingir jelentése Tündér, írásjele a csillag, de minden elvont, azaz isteni fogalom előtt használatos volt, és Istent, Istennőt jelentett. A Ka-Dingir-ra nevet Az Isten Kapujának Városa-ként fordítják, pedig fordítható lenne úgy, mint az Élet Kapuja, hiszen a baba számára a legfontosabb Világátjáró az anyaméh (Baba ÉlAnya).
A BAB-IL-LA-NI név Hamurabinál fordul elő először írásban, aki i.e. 1800 körül élt és fiát, Samsu-Iluna-nak hívták. A területet a kassita királyok korában Kardunias-nak (Kar-Dunias) nevezték, amely azt jelentette: Dunias isten kertje. Dunias isten neve a Diana, Danu, Duna, Ardunia nevekkel rokon. Ilona nevét két isten nevéből alkották Él és Anna. Különböző népeknél más-más megnevezéssel tisztelték, mint Anu, An, Nun, Anahita, Innin amely a magyar anya szóval áll közeli rokonságban. Az Anna név és változatai jelentik a Világszülő Istenanyát.
A babiloni hagyományban, amely az Ószövetségben őrződött meg, úgy hívták Él Elyon (Él Ilon), a Legmagasabb, és ez egy nagyon fontos lépcsőfok kutatásunk történetében. Nappal a Nap a legmagasabban álló égitest. De éjszaka nem a Hold az úr, hanem azok a csillagok, ahová a Föld tengelye mutat. Ez a Földről nézve a Pólus, az Axis Mundi, a Világtengely forgáspontja, a Sarkcsillag - ami jelenleg a Kis-Göncöl tengelyére mutat -, ahol a soha le nem nyugvó csillagok uralkodnak, amely csillagok joggal felelnek meg a Legmagasabban Álló, vagy Örökéletű neveknek. Ez a tengely az időszámításunk előtti 3000 körül a
Sárkány csillagkép farkán volt. Ezt a Világtengelyt ábrázolták fával, világfával, kacsalábon forgó kastéllyal, amelyet a Kígyó vagy Sárkány csillagkép őriz az éjszakai égbolton.
Az égboltot megtámasztó fa természetesen csak szent kertben növekedhet, az Éden kertjében, Atlasz kertjében vagy Szent Péter kertjében, aki a Mennyország „kertjének” kulcsait őrzi, vagy akár az Anyaszentegyház kolostorainak égi kertet lemásoló kerengőiben, szent kertjeiben.



Árgyusi Imre: Tündér Ilona keresése 35
Földi szemszögből nézve az égbolt ezen része időtlen, a teremtés helyszíne, az örökélet édeni hona, hiszen csillagai soha nem szállnak a horizontunk alá. Ez a hely az égi Pólus környéke, ahol Isten Trónja található. Az égboltot négy oszlop tartja, keresztény felfogásban a négy evangelista, vagy a négy arkangyal őrzi azt a helyet, amely körül az egész
égbolt forog. Tehát ez a pont a földi világ szempontjából állandó, az égbolt köldöke, azaz isteni hely, az Éden kertje vagy Isten otthona, az Örök Idő Hona. Neve, mint látjuk, a hagyományban több változatban is fennmaradt, de mindenképpen azonosítható Ilona vagy Él-Anna nevével, és tagadhatatlanul Világszülő, női tulajdonságokkal rendelkezik. Ő a Fényes Égi Nő, a Teremtő, aki a földről nézve az égbolt összes csillagképét forgatja, körülötte állandó kísérői találhatók, a Kígyó, Sárkány (Draco), Hattyú, Oroszlán, Medve csillagképek és ők minden ősi
történetben visszatérnek mint fa, kígyó, oroszlán és sárkány. Képi ábrázolásokon fején trónszékkel (Isis Egyiptomban), vagy oszloppal (Kubaba Anatóliában, Diana Ephesosban), a hatalom jelképével jelölték uralkodói mivoltát. Ő a csillagkapu, a központ, a jelen és a jövő, a Mindenek Ura, aki soha nem változik, míg körülötte minden átalakul.
Aki idáig azt gondolta, egyszerű szerelmi történettel van dolgunk mesei köntösbe öltöztetve, talán elbizonytalanodik ebben a hitében. Árgirus bizony a tudás almáját őrzi mesénkben, és azt viszi el Tündér Ilona. Ez a
tudás a csillagokba van írva. Az érthetőség érdekében képi ábrázolásokhoz kell nyúlnunk. Minden nagy tanítónak megvolt a maga fája, amely alatt ülve megkapta a tisztánlátás képességét. A mi történetünk magyarázatát a keleti ábrázolásokban találjuk meg.



Árgyusi Imre: Tündér Ilona keresése 36
Buddha, Visnu és Krisna is a Kozmikus Fa alatt találta meg a megvilágosodást, amelynek gyümölcsei a magasabb rendű tudást, a múlt és a jövő ismeretét szimbolizálták. Az a fa, amely alatt ábrázolják őket, gyakran mint kígyó vagy hétfejű kobra jelenik meg, sőt egyes ábrázolásokon Buddha a kígyó összetekeredett testén ül, miközben a
kígyó feje körülveszi emberi fejét, azzal szinte eggyé válnak. Ez a kundalini, azaz kígyóenergiának is a kifejezése, az emberben összetekeredve rejtőző energiáé, amelynek felébresztése és a fejtetőre való irányítása meditativ állapotban történik. A kundalini azt jelenti Ő Aki Fel Van Tekeredve. Ez a kígyó jelképezi az élet tüzét, és a bölcsességet. Az átlagemberben csak szunnyad, de az éberség életre kelti, és az ember kapcsolatot teremt az isteni végtelen tudattal. Az alma minden esetben a tudás gyümölcse, amely megszerzésével – a hat alsó csakra felébresztésével - az ember hat-almas lesz, és megnyílik a
homlokán lévő „harmadik szeme” és a fejtetőn lévő hetedik, korona csakrája. Ezeken a Buddha ábrázolásokon az olvasható a képekből, hogy a megvilágosodott egyszerre ember, kígyó (sárkány, hétfejű sárkány), és fa is. A fa tövében való éberség a megvilágosodás jelképe. Buddha, Visnu, Krisna, Jézus, mindnek megvolt a fája, amely alatt ülve beavatást nyertek.

A harmadik királyfi, Árgirus
Ha már a csillagos égbolton keressük történetünk megfejtését, akkor részletesebben szemügyre kell vennünk a Regulus csillagot, amit Árgirussal (Árgyélus, Árgilus) hoztunk kapcsolatba. Vizsgáljuk meg mi az, ami megerősíti feltételezésünket.
A Regulus az Oroszlán csillagkép legfényesebb csillaga, az egyetlen királyi csillag az égen, ezt minden kultúrkör megerősíti. Az évezredek folyamán a csillagászok különböző neveken tisztelték. Ő volt az égbolton a Kis Király, az Oroszlán Szíve, Rómában Basilica Stella, Cor Leonis (Corleone), Basiliscus, a görögöknél Kardia Leontos, az eufráteszi csillagászatban Gus-ba-ra, a Láng, vagy a Vörös Tűz. 3000 évvel
időszámításunk előtt Babilonban mint Sharru Sárkány vagy Király,



Árgyusi Imre: Tündér Ilona keresése 37
Indiában Magha, a Hatalmas, a perzsáknál Magh, a Nagy, a turániaknál Masu, a Hős nevekkel illették. Az akkádoknál az Égi Gömb Királya, Amil-gal-ur, görögül Amegalaros, a Lépő Láb, az Oroszlán mancsa, az araboknál Al Kalb al Asad neveken nevezték. Kínában Heen Yuen a császári család csillaga volt.
A hasonlóságok kedvéért nézzük meg a babiloni Sharru nevet. Jól dokumentált az i. e. 2350 körül élt Sarru-kín, azaz Sargon, az Akkád Birodalom alapítójának története, akinek uralkodása a sumér kor végét jelentette. Most a névhez kapcsolódó történetet vizsgáljuk, nem a történelemben betöltött szerepét. Az életéről fennmaradt rövid történet fontos elemeket örökített meg. Sarrukínt anyja egy sásból és szurokból készített kosárba helyezte és a folyó gondjaira bízta. Akki, a vízmerítő pártfogásába vette, ezután
kertész lett és Istár istennő belészeretett, majd letaszította trónjáról Kis városának királyát, Úr-Za Babát. A négy égtáj urának kiáltotta ki magát, és ekkor vette fel a Sarrukín nevet, amelyet mint Sárkányt értelmezünk. A felvett név uralkodásának törvényes voltát volt hivatva kifejezni, hiszen azt jelentette, Igaz Király vagy Törvényes Király, amiből eleve felmerül a gyanú, hogy trónfosztó volt.
Láthatjuk, először az istennő szent kertjét őrizte, majd megfosztotta hatalmától az uralkodót, és így lett Sárkány (Sarrukín, Sargon), amelynek a jelentése Igaz Király. A Sargon történetét olvasva és nevének
mássalhangzóit tekintve elgondolkoztató hasonlóságokat találunk az Erdő Királyával, valamint Regulussal és Árgirussal. Sarru-kín leánya, Enheduanna (En-Hetu-Anna) volt az első név szerint is ismert főpapnője Nanna-nak, a Holdistennőnek. Enheduanna nevének első En szótagja Nanna főpapnőjének a megnevezése. A Hedu szinte azonos az egyiptomi Hat-Hor Tehénistennő nevével, akit hét Hathornak (Hét-Hor vagy Hat-Hor) neveztek és hol hat, hol hét papnője szolgálta. Hathor istennő volt Hor, azaz a Nap háza, a Nap anyja, a Plejádok hat vagy hét csillagból álló csillagképével azonosították.
Hathort tehén alakban is ábrázolták, amely a termékenységet, örömöt, szerelmet volt hivatva kifejezni. Tiszteletének központja az egyiptomi Dendera (Den-Der, Tin-Dir, Tündér), ahol tisztelete szoros kapcsolatban állt a fák kultuszával.
Összegezzük a sok adatot, amit Regulusról megtudtunk. A Regulus az Oroszlán csillagkép szíve. Ő az éjszakai égen a Királyfi vagy Kis Király, de sárkánygyík latin neve is Regulus, ezért ő a Kígyók Királya is. Különböző neveken, mint Basiliscus, Baselicoc, Cocatris, Cockatrice,
Sibylus sárkányszerű ábrázolásainak sokasága maradt róla.



Árgyusi Imre: Tündér Ilona keresése 38
A görögöket megelőző pelaszg teremtésmítoszban világteremtő szerepet kap Ophion, az északi szélből sodort kígyó, aki a Mindenség Istennőjével egyesül úgy, hogy reá tekeredik. Itt az északi égtáj és a kígyó jelzi azonosságukat. A keresztény tanításban a Regulus megfelel Raphaelnek, Észak Őrének.
Ő az Égi Palota Küszöbőre. Ő a Vigyázók, a Figyelők, a csillagos eget tartó oszlopok egyike, a bibliai Édenkert Őrzője. Raphael másik fontos szerepköre az Éden almafájának őrzésén kívül a gyógyítás, amelynek jelképeként ikonográfiájában megjelenik a kígyó. Egyiptomban északhoz az aranykor titkos tudásának az áthagyományozója Széth kapcsolódik. Az egyiptomiak másképpen osztották fel a csillagképeket mint mi. Amit mi Oroszlánként ismerünk, azt kutyának, néha szamárnak – Széth állata - nevezték, de a legkorábbi ábrázolásain sarló formájában örökítették meg, és ebben az alakban Ő,
vagyis a vele azonosított Széth volt az Aranykor királya. Az általunk ismert Oroszlán csillagképet i.e. 600 körül mint az Ophiucus (Kígyó) csillagkép szárnyát értelmezték, és ilyen formában sárkányként ábrázolták, míg a szkítáknál hattyúszárny volt a jele. A görög kortól a Leo képi ábrázolása már egyértelműen megfelel a mai Oroszlán csillagképnek. Kiemelt szerepe van a Regulusnak mivel az égi ekliptikán található, és pontosan 2160 évet tartózkodik egy csillagjegyben, ami egy világhónapnak felel meg, vagyis időjelző szerepe van a földi
csillagórában. I.e. 148-ban lépett az Oroszlán csillagjegybe, és 2011-ben lép a Szűz jelébe.
Az aranyalmafa tövében elalvó két idősebb királyfi felfogható mint áldozat, akik átléptek az álom, vagy a halál, Thanatosz birodalmába, akik az éberség próbáján kudarcot szenvedtek és legyőzettek. Az ébren maradó legkisebb királyfi, Árgirus pedig ahogy a fa alá telepedik őrködni, Árgussal, a százszemű őrrel - óriással, sárkánnyal, kígyóval lesz egylényegű, mivel az ő mindenre figyelő, soha nem alvó éber
szerepkörét tölti be, és ez a cselekedete egyenlő a megvilágosodással, a Világegyetem megértésének vágyával.
Ilona keresése alatt Árgirus királyfi hermészi (merkúri) szerepkörbe került, hiszen a vándorlás, keresés Hermészhez tarozott, aki a csalókat, utazókat, tolvajokat is pártfogolta. Hermész az istenek küldötte is, aki elhódította Zeusztól az uralkodói jogart, Vénusztól övét, Vulkántól – a Földi Tűz istenétől – pedig mesterségének szerszámait. Zeusztól kapta a fehér szalagokkal díszített hírnöki pálcát, amelyet mindenkinek
kötelessége volt tisztelni, a kerek kalapot az eső ellen védelmül és a szárnyas aranysarut, amely szélsebesen röpítette tova. Árgirus (Árgyélus) szintén három csodálatos eszközt szerzett a veszekedő ördögfiaktól, mégpedig fondorlatos módon, az ördögök becsapásával a láthatatlanná tévő köpenyt, az ostort és a varázslatos gyorsaságra képes bocskort. A három varázseszközzel hermészi



Árgyusi Imre: Tündér Ilona keresése 39
tulajdonságokat is kapott már csak azért is, mivel furfanggal, csalással szerezte meg őket, ami egyértelműen Hermészre jellemző, ahogy a hármas szám is hozzá kapcsolódik.

Az elkövetkező fejezetekben belekezdünk Árgirus, Árgus, Árgyélus és névrokonai történetének szélesebb körű vizsgálathoz. A nevek lényegét, ősi tartalmát mássalhangzóinak váza, sorrendje őrzi, így azok a nevek kerülnek látókörünkbe, amelyek az R G L S mássalhangzók valamely kombinációját tartalmazzák. Természetesen e szavak vagy nevek lehető legrégebbi megjelenését és a hozzá kapcsolódó történeteket vesszük vizsgálat alá. Hosszú lesz az út, de lesz benne valami az idegen, mégis ismerős tájakat felfedező utazások izgalmából és varázsából. Az út során
számos országot keresünk fel, különös népekkel és még különösebb szokásokkal ismerkedünk meg. Összehasonlító kutatásunk tárgyát képezik nem csak a földrajzi- és személynevek, az azokhoz kapcsolódó történelmi események, de a hozzájuk kapcsolódó és a hagyományban megőrzött eszmék tanításai is. Véleményem az, ahol a gondolatvilág hasonló kifejezésmódot hozott létre, ott indokolt a kutatás és a szoros kulturális kapcsolat feltételezése is. Joggal merülhet fel az a kérdés, hogy vajon megengedhető-e a nevek puszta összecsengéséből következtetéseket levonni. Az erre adott választ,
az összegyűjtött tények ismertetése után, az olvasóra bízom.
Salvador Dali: Argus



Árgyusi Imre: Tündér Ilona keresése 40



Árgyusi Imre: Tündér Ilona keresése 41
II. fejezet
Árgyasudvarhely és Havasalföld
Az előző fejezetünket azzal zártuk, hogy útra kelünk és különböző országokat keresünk fel. Kutatásunk tárgyát képezik a földrajzi- és személynevek, az azokhoz kapcsolódó történelmi események, de a hozzájuk tartozó és a hagyományban megőrzött tanítások is. Árgirus és Tündér Ilona meséjében a történet kiindulópontja, helyszíne a kert. Ez a kert hasonlatos - ha csak nem azonos - az Édenkerttel. Kutatásunk következő lépése földrajzi közelsége miatt a Havasalföldre vezet, Árgyas
kertjébe.



Árgyusi Imre: Tündér Ilona keresése 42
Ahogy Ádám az Édenkert kertésze (őrzője) volt – tőle Éva csent almát -, úgy Árgirus a tündérek járta kert őre lett, s egyben a kertőrző sárkány szerepét is betöltötte. Az asztrológiai hagyományban a Regulus - ami nevében azonos Árgilussal - a Sárkánykirály, Kígyók Királya nevet is viselte.
Ebben a fejezetben a kígyóval és a sárkánnyal való összefüggések kerülnek előtérbe. A Havasalföld történetét vizsgáljuk, tekintettel az egykor itt lakott trákokra és a másvilághoz kötődő orphikus vallásukra, a
sárkány jelképet használó dákokra, a nőuralmi társadalomban élő agathyrsokra, a lovagrendek uralmára, és végül Draculára, a Sárkány Fiára.
Trák sárkány harci dísz
A havasalföldi Árgyas folyó partján volt Árgyas kertje, Árgyas udvara, azaz Árgyasudvarhely, amely ha nem is királyi, de fejedelmi központ volt hosszú időn keresztül. A középkorban a magyar egyházszervezethez tartozó püspökség működött itt.
A Havasalföld a lovas kultúrájú népek területéhez tartozott. Trák, agathirsz, szkíta, hun, avar, bolgár, majd magyar, besenyő, kun uralom alatt állt, és címerében önálló fejedelemséggé válása idején a hármas halmon álló sólyom jelent meg. Mesehősünkkel, Árgyélussal való névbeli hasonlósága, Árgyas kertje miatt kapcsolódik e terület történelme a kutatásunkhoz.



Árgyusi Imre: Tündér Ilona keresése 43
Árgyasudvarhely
A Kárpátokon túli területtel igen mostohán bánik a magyar történelemírás, alig tudunk Havasalföldről valamit. Mivel a folyónak és a terület központjának van magyar neve, ezért feltételezhető a hosszú ideig meglévő magyar fennhatóság. Árgyas valószínűleg már a kezdetektől területi központ volt, hiszen később az itt talált romokon
Mague Basara fejedelem a környék legcsodálatosabb kolostorát építteti fel. Építéséhez a Kőműves Kelemen mondával rokon hagyomány tartozik. Amit nappal építenek a kőművesek, az éjjel leomlik. Ezért aztán Manole építőmester feleségét falazzák be, és így sikerül felépíteni a kolostort. Amikor az uralkodó meglátta a csodálatos építményt, megkérdezte az ott dolgozó tíz mestert, hogy tudnának-e építeni egy még szebb kolostort. A mesterek igennel válaszoltak, erre az uralkodó hogy ezt megakadályozza - elrendelte az állványok lebontását. A kolostor tetején rekedt mesterek zsindelyből szárnyakat készítettek és leugrottak,
de mindannyian meghaltak. Azon a helyen, ahova Manole csapódott, forrás fakadt, Manole mester legendás kútja több népi ballada ihletője. Azt mesélik, hogy néhanapján kútjából fehér csillogó köd száll fel a hajdani kolostorkórház felé.
Manole kútja



Árgyusi Imre: Tündér Ilona keresése 44
Mivel a neveket kutatjuk fontos figyelembe vennünk, hogy Árgyas építőjének Manole mesternek a neve fordított olvasatban e-Ilona-m. Hiszen nem őt, hanem feleségét, másik felét, azaz tükörképét falazzák be a csodálatos építménybe, anyagba, kőbe rejtve el Őt. A kőművesek pedig részben átveszik Tündér Ilona kísérőmadarainak szerepét, zsindelyből
szárnyakat gyártanak és a halálba repülnek velük.
Manole mester mondája
Vasile Alecsandri által gyűjtött népballada
Az Arges völgyében, Meseszép vidéken, Halad Negru vajda És tízfős csapata. Kilenc mester, híres Inas és kőműves, Manoleval tízen, Ki felülmúl mindet. Útközben, mint jönnek, A völgyben keresnek Helyt egy kolostornak, Emlékül e kornak. S íme, amint mentek, Egyszer utolértek Egy kis juhászbojtárt, Ki sípján egy doinát Játszott, s mint meglátá Az Úr megszólítá: „Büszke juhászbojtár Ki a sípján doinál Az Arges völgyén fel A nyájad már legelt, Arges völgyén alá Nyájaddal haladál. Netalán nem láttál Útközben hol jártál Egy elhagyott falat, Ami félkész maradt Egy kis domboldalon Túl a mogyoróson?” „De, Uram, én láttam Arra, merre jártam Egy elhagyott falat, Ami félkész maradt. Kutyáim, mint látták, Rögtön megrohanták, Pusztába ugatnak, Halálra vonyítnak.” Amint meghallotta Az Úr boldog vala,



Árgyusi Imre: Tündér Ilona keresése 45
S rögtön elindula, Fal felé indula Kilenc kőművessel, Kilenc nagymesterrel, Manoleval tízen, Ki felülmúl mindet. „Íme, az én falam! Itt választok magam Helyt egy kolostornak, Emlékül e kornak. Hát, sok híres mester, Kőműves, s szakember, Rögtön induljatok, Munkához fogjatok, Ide felhúzzatok, És felfalazzatok Egy magas kolostort, Olyat, mily sosem volt, Mert gazdaggá teszlek, Bojárokká lesztek, De hogyha nem, akkor Azt rátok rakatom, Élve befalazlak, Az alapba raklak.”
Mesterek sietve Madzagokat vettek, Alapokat mértek, Árkokban aludtak, És folyton dolgoztak, Falakat felhúztak, De bármennyit raktak, Éjszaka leszakadt! És másnapra újra, Harmadnapra újra, Negyednapra újra, Hiába dolgoztak! Az Úr csodálkozott, Mindenkit leszidott, Szörnyen bosszankodott, S fenyegetőn szólott: Élve befalazza Mindet az alapba! S a sok híres mester, Kőműves, szakember Reszketve falazott, Remegve dolgozott, Hosszú nyári napon Estéig hajnaltól, De Manole leállt, Nem dolgozott tovább, Lefeküdt ő amott, És egy álmot látott,



Árgyusi Imre: Tündér Ilona keresése 46
S miután felébredt Hozzuk szólt ekképpen:
„Kilenc mester, híres Inas és kőműves! Tudjátok mily álmot Láttam imént amott? Egy felső sugallat Nekem elmondta azt, Bármennyit dolgozunk, Éjszaka romba hull, Amíg el nem döntjük, Hogy falba építjük Azt a feleséget, Azt a nővérünket, Ki elsőként jön ki Hajnalban, s fog hozni Egy kis eledelt mely Férjnek, testvérnek kell. Ha azt akarjátok, Hogy itt, ahol álltok Szent kolostor álljon, Emlékül szolgáljon. Mi most itt mind együtt Nyíltan esküt teszünk, Hogy a mi nagy titkunk Soha el nem mondjuk: Bármelyik feleség, Bármelyik nővérkénk Holnapra elsőként Megérkezik közénk, Őt fel kell áldoznunk, Falba kell falaznunk!
S lám kora hajnalban Manea már talpon van, És felmászik gyorsan Összefont gallyakon, Fel az állványokon És a mezőt nézte, Az utat kémlelte. Óh, jaj! És mit látott? Ki jött felé amott? Az ő asszonykája, Mező virágszála! Ő jött most feléje, És hozott kezébe’ Ebédelni valót, És jó szomjoltó bort Mikor őt meglátta Szíve majd megálla, Térdre ereszkedék, S imádkoza ekképp:



Árgyusi Imre: Tündér Ilona keresése 47
„Add Uram, hogy essen Habzó eső menten, Patakokként folyjon, Özönvízzé váljon, Mindent elárasszon, Asszonykám megálljon. Megálljon a völgyben, Útról visszatérjen!” Az Úr megsajnálá, Imáját meghallá, Terele felhőket Belepve az eget, S egyszer csak megeredt, Habzó eső esett, Mi patakká válott, És özönvízként folyt. De bárhogyan hullott Nem állítá az asszonyt Útjában felfele, Közelebb jött egyre. Manea mikor látta, A szívét kitárta, És leborult újra, Újra imádkoza: „Uram, oly szelet adj, Mi a földre tapaszt, Törjön át fenyvesen, Juharost megdöntsen, Hegyeket ledöntsen, S térítse kedvesem Az útjáról vissza, Induljon el haza. Az Úr megsajnálá, Imáját meghallá, S oly szelet bocsájtott Le a földre legott, Mi juhart meghajtott, Fenyvest le is tarolt, Hegyeket ledöntött, De Ánát, bizony őt Vissza nem téríté! Ő csak jött felfelé, Útján vágyakozva, Közeledék gyorsan S lám, a szegény feje, Fel meg is érkeze!
Mind a kilenc mester, Kőműves, s szakember Nagyon boldog vala Mikor őt meglátta. Manea veszté eszét, Csókolá kedvesét, Karjába szorítá,



Árgyusi Imre: Tündér Ilona keresése 48
Állványra felhozá, A falra állítá, S viccesen így szólá: „Maradj csak kedvesem, Mert nem bánt senki sem, Mindent viccből teszünk, Falba beépítünk” Ana el is hitte És vidáman tűrte. Manole sóhajtott, S legott hozzáfogott Falat felfalazni, Álmát beváltani. A fal egyre csak nőtt, S befalazta a nőt A kis bokájáig, Csinos vádlijáig. És ő, az asszonyka Már nem mosolyoga, Egyre csak azt mondta: „Manole, Manole, Jó mester Manole! Ne bolondozz tovább, Mert az nekem megárt. Manole, Manole, Jó mester Manole! A fal szorít szörnyen, Összezúzza testem!” Manole hallgata, S falat tovább rakta. A fal egyre csak nőtt, S körbefogá a nőt A kis bokájáig, Csinos vádlijáig, Oldalbordájáig, Mellének halmáig. De ő, az asszonyka Egyfolytában síra, Egyre csak azt mondta: „Manole, Manole, Jó mester Manole! A fal szorít szörnyen, Sírás rázza mellem Megöli gyermekem!” Manole észt vesztve Dolgát tovább tette A fal egyre csak nőtt, S körül vette a nőt Oldalbordájáig, Mellének halmáig, Majd piros ajkáig, Szeme világáig, S egyszer csak, szegényem, Eltűnt már egészen.



Árgyusi Imre: Tündér Ilona keresése 49
Csak a falból hallik, Amint sírva szól így: „Manole, Manole, Jó mester Manole! A fal szorít szörnyen, Kioltja életem!”
Az Arges völgyében Meseszép vidéken Negru vajda jöve, Hogy boruljon térdre Az új kolostornál, Ami délcegen állt, Oly magas kolostor, Amilyen még nem volt. Az Úr mustrát tartott, Majd vidáman amott Őhozzájuk így szólt: „Kőműves mesterek, Mind tízen híresek! Nékem mondjátok el Szívre tett kezekkel, Hogy képesek vagytok Nékem felhúznatok Egy másik kolostort, Dícsöitve e kort, Ennél fényesebbet, Ennél sokkal szebbet? „ És a tíz nagy mester, Kőműves, s szakember Mint állt a vízvetőn, Odafönt a tetőn Büszkén ekképp szóla, Ekképp válaszola: „Mind mi, tíz nagymester, Kőműves, s szakember, Biztosan más nem él A földnek felszínén! Tudd meg, ha akarunk, Bárhova felhúzunk Egy másik kolostort Dícsöitve e kort, Ennél fényesebbet, Ennél sokkal szebbet.” Az Úr meghallgatá, Aztán átgondolá, S parancsokat adá, Állványokat bontsák, Létrákat elhozzák, Kőművest, s szakembert, A tíz híres mestert Hagyják ott, odafent Porladó testüket Fent a vízvetőkön,



Árgyusi Imre: Tündér Ilona keresése 50
Odafönn a tetőn. De ők mást gondoltak, S maguknak gyártottak Repülő szárnyakat, Zsindelyből valókat. Amit széjjeltártak, S sorban leugráltak. De rögtön leestek, S ahol földet értek Szétzúzták testüket. S Manea, szerencsétlen Jó Manole mester Mikor megpróbála Ő is kelni szárnyra, Ímhol ő mit hallott Kiszűrődni falból Egy elfojtott hangot, Egy hőn szeretett szót, Ami most jajgatá, S egyre csak azt mondá: „Manole, Manole, Jó mester Manole! A fal szorít szörnyen, Már zokog a mellem, Szétzúzza gyermekem, Kioltja életem!” Amint ezt meghallá Manea elájulá Szemét homály lepte, S megfordula vele A világ, s a felhők, És a vízvetőről, A magas tetőről Holtan esett le ő. És mivé változá? Nyugodt vizű kúttá, Aminek az alján Sekély sós víz maradt Mely könnyekből fakadt!
Arges temploma



Árgyusi Imre: Tündér Ilona keresése 51

Árgyas a magyar befolyás gyengülésével Havasalföld fejedelmi központja lett. Neve a XVI. századtól Curtea de Argeş, amely a magyar név szószerinti fordítása. A curtea vagy kurte hangalakjában és jelentésében is a magyar kert szónak felel meg. Arról nincs adatunk, hogy e kert kapcsolódott-e az előző fejezetben tárgyalt szent ligetek vagy
szent kertek vallási, kultikus szerepköréhez, de a későbbiekben a vallásban betöltött központi szerepe feltételezi ezt. Erre mutat az itt lévő régi romokon felépített Manole-Ilona templom mondája is. Tudjuk, hogy a keresztény vallás előszeretettel települt meg azokon a helyeken, amelyek ősidőktől szentnek számítottak.
Az Árgyas folyó (a mai Argeş) a háromszéki Árgyus patakhoz viszonylag közel, a Fogarasi havasok túloldalán, 2030 méteres magasságban ered, majd a Kárpátokon keresztültörve a Havasalföldön folyik át, és 350 kilométer megtétele után a Dunába ömlik. A folyónak az ókorban több
neve volt, ezek közé tartozott az Argesszosz, Ardeiscus, Ordesszusz. A folyó neve már az ókorban is Arges, majd magyarosítva Árgyas, tehát neve több mint kétezer éves. Ezen a területre a kőkor idején anatóliai bevándorlók, a trákok ősei laktak. A harcos trákok az i.e. XVI.-XII. század között eljutottak az Égei-tengerig is, véget vetve a virágzó mükénéi kultúrának. Az Égei-tengert egy időben Trák-tengernek



Árgyusi Imre: Tündér Ilona keresése 52
nevezték, északi szigeteit, Thasszoszt és Szamothrákét (Szamo-trák-é) a görög gyarmatosításig trákok birtokolták. (Címlapképünk számotráki Niké) E tény bizonyítja, hogy hajózási tudományuk a kornak megfelelő szinten állt. A trákok az időszámítás előtti VI.-V. században a KeletiKárpátoktól a Földközi-tengerig éltek. A görögök a macedónokkal
kapcsolatban említik őket, mint a macedón terjeszkedés akadályait a paionokkal együtt.
Oiagros, Zagreus és a trákok
A trákok hitvilágának régiségére jellemző, hogy a görögök számos isten tiszteletét átvették tőlük, többek közt Arészét, Artemiszét, Dionüszoszét és Oiagros Folyamistenét. Oiagros a föld táplálója, az édesvíz szállítója, az élet fenntartója volt, emellett kultusza kapcsolódott a halálhoz is, emlékezzünk a felejtés vizére, az alvilág folyójára, amelyen az alvilági révész szállítja át a lelkeket bárkáján. Az ókori világképben a folyó igen nagy hatalommal rendelkezett. Az emberi kultúra első telepei: Mezopotámia, Egyiptom, India, Kína folyamvölgyekben jöttek létre. Az
Európát átszelő Duna a kelták nagy istenének, Danunak a nevét kapta. De tudjuk, hogy a hunok nagy királyának, Attilának is van folyó megfelelője, az Etil, Atil vagy Itil folyó (Atl-anti-óceán). Nem egy nagy uralkodó születését előzte meg álom, amely messze földre ömlő folyóról szólt. (Emese álmában: ....méhéből egy sebes patak indult, de nem a saját földjén sokasodott meg.) A vízhez kapcsolódik az argeşi templom legnagyobb ünnepe, amin a gyógyító forrásvizeket, és vele Szűz Nagyboldogasszonyt ünneplik. Az Oiagros (G R S) név mássalhangzói megegyeznek az Arges (R G S)
folyó nevében lévőkkel, amelyet a görögök az Argesszosz alakban őriztek meg. A trák Oiagrosról a görög mitológia azonban nem őrzött más emléket, mint fiának, Orfeusznak (Orpheus) a történetét. A görögök semmi biztosat nem tudtak Orfeusz származásáról, csak azt, hogy idegen földről érkezett, még a trójai háború előtt, és a Napistent tisztelte. Egyesek szerint Egyiptomból került a trákokhoz, de volt, aki



Árgyusi Imre: Tündér Ilona keresése 53
úgy tudta, hogy a mesebeli thraxok törzséből született. Ők Trákia déli partvidékein, Pieriában az Olimposz hegy alján, Thesszáliában, a Parnasszus és a Helikon hegy környékén éltek, Dionüszoszt és a Múzsákat tisztelték. A Parnasszus és a Helikon (Helen) hegy a hellének ősi lakóhelye volt. Parnasszus és Olimposz hegy Kisázsiában is volt ami
bizonyítja, hogy a népesség magával vitte földrajzi elnevezéseit, világképét. A Múzsák tiszteletből lassankint különböző művészetek fejlődtek ki. A művészetek szimbóluma volt Pegazus, a szárnyas ló (szószerint forrásparipa), akinek patája nyomán üdítő források, patakok fakadtak, és hátán az elhivatottak az égig emelkedtek. A félig ló, félig ember kentaurok képe is a trákokhoz kapcsolódik, a görög mítoszok több helyen is említik őket, mint a hellének tanítóit.



Árgyusi Imre: Tündér Ilona keresése 54
Oiagros fia, Orfeusz, valamint Zagreus története Az alvilági oldal
Oiagros és Argirus mássalhangzóinak hasonlóságát figyelembe véve ismerkedjünk meg fia, Orfeusz (Orpheus) történetével. Orfeusz lantjával csodákat művelt, megmozgatta a fákat és a vizeket, megszelídítette az állatokat. Nejét, Euridike nimfát Arisztaiosz, a vadászat és méhészet istene üldözte szerelmével, és miközben előle menekült, sarkát megmarta egy kígyó. Szerelmes párja, Orfeusz leszállt utána az alvilágba, és az Árnyak Királynőjét annyira megindította dalával, hogy az megengedte Euridikének a világba való visszatérést azzal a feltétellel, hogy Orfeusz mindaddig nem tekint vissza, amíg Euridikével együtt el
nem érik a halandók országát. Orfeusz örömében és türelmetlenségében azonban nem győzött várni, idő előtt hátranézett, s ezzel végleg elvesztette szerelmét. Orfeusz, az ókori mítoszok mesés dalnoka, a halált is legyőző dalok költője, akinek otthonát a görög hagyomány Trákiába, máskor Egyiptomba helyezte. Dalainak hatása oly bűbájos volt, hogy megmozgatta a fákat és szirteket, szelíddé tette a vérengző embereket és fenevadakat. Mint művész csodákat tudott művelni: ha megzengette lantját és dalba kezdett, az egész természetben harmónia és béke honolt.
Anyjának az Emlékezet, Mnémoszüné leányát, Kalliopé múzsát, tartották. Művészete tovább élt a Homéroszhoz hasonló költőkben, a bárdokban, regösökben, trubadúrokban, mesemondókban, akik nem engedték elfeledni a múltat, dalaikba régmúlt idők hősi emléket adták tovább hallgatóiknak. Az írást megelőző kor történései, történelme a dalnokok dalaiban maradt ránk mindaddig, amíg az írás nem rögzítette őket. Az ókor világfelfogásával tökéletesen összhangban állt az, hogy Orfeuszt hősnek tekintette, hiszen az ilyen megtiszteltetés nemcsak a csatamezőn
jeleskedő férfiaknak járt ki, hanem a kiváló művésznek is. A monda szerint, mikor az isteneket egyszer megkérdezték mi okozna nekik örömet, azt a választ kapták, hogy leginkább az őket dicsőítő költőket hiányolják. A kiváló költők, művészek fejedelmekkel érezték egyenrangúnak magukat. Erre egy késői példa Petrarca költőfejedelemmé való koronázása Anjou Róbert nápolyi király által, 1341-ben a Capitoliumon.



Árgyusi Imre: Tündér Ilona keresése 55
A hagyomány szerint Orfeusz részt vett az Argonauták kalandjában is, és
művészetével segítségére volt társainak. A háttérben ő volt, aki útjukat irányította, és a rituális feladatokat végrehajtotta utazásuk során. Ő dalolt addig, amíg az Argo a partról a tengerbe siklott, dalával ő csillapította le a háborgó tengert, a myniaiakat megvigasztalta Héraklész távozásáért, majd varázslatos zenéjével távol tartotta a vándorszirteket, melyek az Argót fenyegették. Közreműködött abban, hogy a legénység Szamothrákén beavatást nyert a hajózás titkaiba, amely szükséges volt Kolkhiszba jutásukhoz. Mikor Jászon Medea segítségével a bűbájos berekből kihozta az aranygyapjút, Orfeusz álmot varázsolt a
sárkánynak örökké éber szemeire, majd a visszaúton dalával elnyomta a Szirének énekét. Az Argonauták hazaérkeztével ő az, aki a Malea hegyfoknál a sokat hányatott hajósokat feloldotta Aeetes átka alól, majd midőn megérkeztek Korinthoszban, Jászon (Iason, Aiszon) hajóját az Argót az istennek felajánlotta.



Árgyusi Imre: Tündér Ilona keresése 56
Bármennyire szerették is társai, a felesége miatt való búskomorság állandóan kísérte. Bánatában visszavonult a Pangaion hegyére, ahol hajnalonta a Napnak játszott. Halálát az okozta, hogy a trákiai asszonyok darabokra tépték. Az egyik hagyomány szerint azért, mert férjeik elhagyták őket, hogy tanítását kövessék, amelynek
misztériumaiba csak férfiakat avatott be. A másik történet szerint meghalt feleségéhez annyira ragaszkodott, hogy végleg megvetette a többi asszonyok bájait, és ezzel női hiúságukban sértette őket. A nők a fejét és lantját a tengerbe dobták, és mindkettő átúszott Lesbos szigetére, amely dalossá lett tőle és zengővé a költői lélek ihletétől, levágott feje pedig jóslatokat mondott. Orfeusz azonban nem csupán mesés költő, hanem pap is volt, akinek nevéhez egy részletekben ránk maradt vallás hagyományai fűződnek. Ezért Orfeusz összességében nem is egy személy, hanem egy fogalom,
amely a titokzatoshoz és valamely sötét, alvilági jelentéshez áll közel.
A mitikus Orfeusz - a Sötétség Fia, aki a halál birodalmából visszatért azonban az alvilágba történő leszállása, majd onnan visszaérése által az alvilágnak (másvilágnak) is az ura lett. Mágikus erőt kapott ahhoz, hogy az alvilági kárhozatra ítéltek közül a kiválasztott lelkeket kihalássza. Az üdvözítő Orfeusz a halász, halakat fogott ki és így a Halak Istene, a Halászkirály, hiszen ő dönt, mely hal-ottak, hal-lelkek érdemesek a megváltásra, a hal-hatatlanságra, az örök életre. A hal, halász vallásosmitikus irányú értelmezése az orfeuszi hiedelemkörben tovább
gazdagította Orfeusz isten üdvözítő jellegét, annak misztikáját tovább mélyítette, és később a halat, mint jelképet átvették a keresztények is. Orfeusz olyan őstörténeti alak, akivel bizonyos intézmények függtek össze. Vallási szertartások alapítója, látnok, a tisztán vallásos (orphikus) élet embere, a mágia megalkotója és teológus volt. Ámde mindezeknél fontosabb és érdekesebb Orfeusz szerepe a róla elnevezett misztériumokban. Az úgynevezett orphikusok sem felekezetet, sem rendet nem képeztek, hanem szabad papok voltak, akiknek fő feladata a vezeklésre hajló
bűnös lelkek irányítása, mégpedig böjt és önmegtartóztatás segítségével, minden külső tekintély kizárásával és csakis saját tudásukra támaszkodva. Természetes dolog azonban, hogy ezek az Orfeusztisztelők részben azért, hogy tanaiknak nagyobb tekintélyt kölcsönözzenek, részint egyéni érdekek miatt, nem érték be ezzel az eszményien nemes szereppel, hanem Orfeuszt lassanként más istenségekkel és kultuszokkal is összeköttetésbe hozták. Az ókorban egy mindent átfogó univerzális vallás fedezhető fel, amelynek központi alakja a különböző nevek alatt ismert szenvedő,
meghaló, és feltámadó isten. Csodálatos születése, cselekedetei, igazságtalan kivégzése és feltámadása szembeötlő hasonlóságot mutatnak a különböző népek hitéletében. A különböző külső megnyilatkozások mögött a cél a belső titkos tanítás, a rejtett tudásba történő beavatás elnyerése volt. Az üdvösség - az örök élet - elérése a



Árgyusi Imre: Tündér Ilona keresése 57
rossz én jelképes halála által, a tudás elnyerése, és a megtisztult szellem újjászületése volt a fő feladatuk. Az orphikus misztériumvallás egyik támasza és központi alakja Zagreus Dionüszosz, aki szintén hatalmas alvilági istenség volt, az Alvilági Zeusz. Dionüszosz eredetileg a Zagreus (Z-Agreus) nevet viselte és
Perszephonénak, az Alvilág Úrnőjének gyermekeként született, akit Zeusz kígyó alakban nemzett és saját utódjának szánt. A legrégebbi változatban Dionüszosz gyermek-istent tizenkét titán támadta meg, majd széttépte és fölfalta. A tizenkettes szám az ősi zodiákus tanítás értelmezésében az emberi Világlélek tizenkét őstípusát jelképezte, melyek a gyermek-isten felfalása által újjászületésben részesültek. Más szóval, Dionüszosz testének elfogyasztásával ők is az örök üdvösség áldását vették magukhoz. A Dionüszosz misztériumába való beavatás által az ember – aki a titánok egy vércseppjéből
származott - megkapta az esélyt arra, hogy megszabaduljon a titáni eredendő bűntől. A bűntől való megváltás azonban csak a lelkiekben felkészült, arra érdemes emberek számára volt lehetséges az orphikus misztériumokba való beavatással. Egy másik változat szerint a féltékeny titánok a bikává változtatott Zagreust darabokra szaggatták, és megették – elfogyasztásával erőit magukévá tették -, csak szívét mentette meg Athéné. Zeusz mérgében porrá égette a titánokat, és ebből a porból lettek az emberek. A szívből a thébai király lányának, Szemelének kevert bájitalt Zeusz és Athéné, így
fogant meg másodszor Dionüszosz. Mikor azonban Zeusz, Szemelé kérésére – és Héra sugalmazására - saját isteni valójában mutatkozott meg, villámai elégették Szemelét. Gyermekét, Dionüszoszt Zeusz saját combjába varrta, és így született meg másodszor is Dionüszosz Zagreus. Amikor felnőtt, leszállt az alvilágba - akár csak Orfeusz -, hogy anyját, Perszephonét az Olimposzra vigye. Az ókori Egyiptomban az égi Pólus körül keringő Kis Göncöl csillagépet A Tehén vagy Bika Combja-ként ismerték. Ez a hely az örökéletű csillagok és egyben az istenek lakhelye. Az egyiptomi és a görög világkép
összefonódásával és átalakulásával ez a hely Zeusz combjává változott, ahonnan másodszor világra jött a kétszerszületett isteni Dionüszosz Zagreus. Orfeusz - akinek apja Oiagros, (GRS) – és a Zagreus-kén (Z-GRS) született Dionüszosz tisztelete a trákoknál összefonódott egymással, és kultuszuk a halállal és a halál utáni újjászületéssel állt kapcsolatban. Létezett egy külön orphikus vallási hagyomány, melynek nyomaira azokon a halotti aranylemezkéken akadhatunk, amelyeket szeretteik sírjába tettek. Ezeken az i.e. III. századból eredő, hexameterben írt
útbaigazítások voltak arra nézve, hogyan kell az alvilág hatalmainak megfelelni, és így bűnbocsánatot nyerni. Érdekes, hogy a költői formába öntött útbaigazítás egy létező egyházközösség tagjainak szól. Hogy a lélek minél hamarabb megszabaduljon börtönének láncaitól, hogy mielőbb megtisztulhasson, az orphikusok igen tiszteletre méltó, aszketikus, önmegtartóztató életet éltek. Ez az „úgynevezett orphikus



Árgyusi Imre: Tündér Ilona keresése 58
életmód..., amely megengedte az élettelen táplálék fogyasztását, de tartózkodott minden élőlénytől, ....és nem veszik lelkükre, hogy állatot áldozzanak az isteneknek, hanem kalács, mézzel áztatott gyümölcs és más efféle ártatlan áldozatok vannak szokásban, a húsevéstől pedig tartózkodnak, mert nem lehet istennek tetsző az elevent megenni, sem
az istenek oltárait vérrel beszennyezni.”
Az orphikus iskola a lélek vándorlásának és megszabadulásának tanát hirdette. Szerintük már a földi életben lehetséges a megtisztulás, a beavatottak már életükben – Orfeuszt követve és az istennel egyesülve alászállhatnak, utazhatnak a túlvilágra. (Az alászállás és visszatérés Zagreusz-Dionüszosz isten halála és újjászületése.) Dionüszosz kultusza magába olvasztotta az ugyancsak trák eredetű Zagreus-kultuszt. Az orphikusok a maguk körében úgy alakították át a legendát, hogy Dionüszoszt látták az új életre kelt Zagreusban. Ezáltal az orphikusok
titkos szertartásaikban, misztériumaikban Dionüszosz-Zagreust a lélek halhatatlanságának jelképévé tették. A regék és mondák között több olyan típus is található, ahol Dionüszosz Orfeusszá válik. Minden eltérés ellenére a mondák történetei, a belőlük sugárzó tanítások határozottan hasonlatosak egymáshoz. A különböző neveken ismert hősök (Egyiptomban Ozirisz, Kisázsiában Attis, Szíriában Adonisz, Itáliában Bacchus (Bakkhosz), Perzsiában Mithras, Babilonban Tammuz, Frigiában Sabazius) meghalnak, leszállnak az alvilágba, hogy utána mindig feltámadjanak, ezáltal hirdetve az örök élet lehetőségét.
A megtisztulás mentesít a túlvilági büntetéstől is. Azt mondják, hogy a túlvilági büntetés gondolata is Orfeusz követőitől származik, mely szerint a túlvilágon bírák várják a lelket, és annak földi cselekedetei alapján ítélnek fölötte. Az orphikus mondakörnek fő vonalát képezi az a hiedelem, miszerint az emberek a titánok egy vércseppjéből származnak, és ez a csepp vér az eredendő bűnnek, az ember esendő, lázadó, Istennel szembeszálló természetének egész átkával terhes. Zeusz azonban nyitva hagyta az ember számára a megváltás lehetőségét, mikor megengedte Dionüszosznak, hogy az embereket megszabadítsa ettől az
eredendő bűntől. A szabadulás útja a dionüszoszi misztériumba való titkos beavatás, mely csak a lelkiekben arra érettek számára volt lehetséges. Az orphikus gondolkozás fő kérdésköre a halál és a halál után való létezés mikéntje, az örök élet beteljesedése a megváltás elnyerésével. Azt tanították, hogy a lélek ideiglenesen lakozik a testben, s az élet és halál körforgásában a földi lét csupán rövid ideig tart. Az élet súlypontja a másvilágon van, s így nagyon természetes, hogy a jövő életre különféle gyakorlatok és tisztulások készíthetnek elő. A különböző
fölavatások, az orphikusok életszabályai (tartózkodás a hústól és babtól, vászonruha viselése) voltak hivatva az embert eredeti tisztátalanságától megszabadítani, és a lélek boldogságát biztosítani. Zagreus-Dionüszosz az, aki kétszer született. Az ember kettős természete onnan származik, hogy van egy titáni alkotórésze, ám van egy dionüszoszi része is, mely isteni jelleget hordoz magában. Létezett



Árgyusi Imre: Tündér Ilona keresése 59
egy olyan vallásos mozgalom, mely Dionüszoszt tartja a legnagyobb istenek egyikének. Orphikus hagyomány a barlang (és a börtön) képe, mint a földi élet szimbóluma: a barlang mint a Földanya méhének jelképe, vagyis a lélek ebből a barlangból, a testből születik meg. Szerintük az embernek meg kell szabadulnia a test leláncoltságából,
amelyben a lelke úgy szorong, mint elítélt a börtönében.
A józan orphikus világlátásnak szinte ellenkezője Dionüszosz kultusza, aki a görög nép tudatában fokozatosan Boristenné vált, de aki eredetileg a trákoknál Jósisten volt. E mellett tanúskodik, hogy a Pangaion hegyeiben lakó trák néptörzsnél Dionüszosznak jóshelye volt, valamint jósló papnője. Hiteles források szerint a delfi jóshely is Dionüszosz (itt földalatti istenség) kultuszának szolgálatában állt, míg Apollón Napkultusza ki nem szorította. Mivel a trákoknál a jóslás tehetsége hitük szerint - a bor élvezetéhez volt kötve, megmagyarázható, miként
vált Görögországban Dionüszosz idővel Boristenné, akinek helyét később a szintén jós Apollón-kultusz foglalta el. Dionüszosz megörvendeztette az ember szívét, a gondot és a bajt elűzte. Egészséget adott a testnek, derült örömet nyújtott a társaságban, és elősegítette a művészetet. Mint Boristen szárnyakat adott a léleknek, oroszlán bátorságát az embernek, de a túl sok bort ivó ember olyan lett, mint a részeg szamár. Azon kívül, hogy Dionüszosz a trákoknál Jósisten, adatok utalnak arra, hogy az évi jó termés istene is ő volt. Az orgiasztikus Dionüszosz-kultusz szimbolikus jelentősége tehát ez: az évi
jó termés, termékenység istensége, ki ihlető Jósisten egyúttal, ez a jótékony szellem megszállja az embert, ki segítségével diadalmaskodik a természet démonikus káros működésén. Így magyarázható a Dionüszosz-imádók féktelen eksztázisa, a korlátok áthágása és mértéktelen lármája ünnepeiken. Az orphikusok titkos szertartásaikban, misztériumaikban DionüszoszZagreust a lélek halhatatlanságának jelképévé tették, és mikor bikát, bakot vagy más, Dionüszosznak szentelt állatot ettek, extázisukban úgy érezték, hogy magát az istent fogadták magukba. E misztériumokban
Dionüszosz az ember aggodalmaira élet nyomorúságaival szemben adott vallási választ a léleknek a halál utáni fennmaradását tanítva. Thébában, Orchomenosban és Delphiben Dionüszosz-Zagreust az évenként felfrissülő természet isteneként is tisztelték, aki évente meghal és a maga ünnepén újra életre kel. A nimfák nevelte Dionüszosz a föld termőképességének istene, Attika szőlőtermő vidékén és Ikáriában a bor s a vigalom istenségévé alakult át. A bika, melyet a Dionüszosz-hivők Argoszban és Eliszben áldoztak, Dionüszosz termékenységet és életet adó hatalmát, és magát a titánok
által széttépett (bika) istent jelképezte. A szerényebb bak-áldozat úgyszintén. Az asszonyok pedig azzal, hogy az áldozati állatokat megették, az életet és termékenységet nyújtó hatalomban részesültek, magával az istennel teltek meg, kinek áldása érzelmi kitöréseikben nyilvánult meg. Az asszonyok az orgiasztikus kultuszban a Dionüszoszt nevelő nimfák képviselői voltak. A borostyánnal való megkoszorúzás oka



Árgyusi Imre: Tündér Ilona keresése 60
az, hogy a görögök hite szerint ebben az örökzöld növényben Dionüszosz isteni lénye lakozik.
Rómában Dionüszoszt Bacchusnak (talán a neki feláldozott bak-hús
ról), vagy mint Boristent Libernek (Li-Bor, Élő-Bor) nevezték. Mindinkább elfajuló ünnepei a Liberalia és Bacchanalia voltak. Dionüszosz jelképei a thyrsos: borostyánnal és szalagokkal körülvett pálca, tetején egy fenyőtobozzal, a kantharos (kantáros) egy nagy, kétfülű ivóedény, a fáklya, a szőlőgerezd, az őzbőr a vállára vetve, és egy félig fedett kerek kosár, melynek födele alól kígyó tekeredik ki – az emberben rejtőző kígyó-lélek jelképe -, és az orgiasztikus szolgálathoz való titokzatos szentségeket tartalmazta. Szent állatai a bika, oroszlán, bakkecske és a párduc.
Messzire kanyarodtunk el névhasonlóságot feltételezve Argirustól Oigarosig és Zagreusig, de így megismerkedtünk a trákok hitéletének egy részletével.



Árgyusi Imre: Tündér Ilona keresése 61
A Havasalföld
Trákok, agathyrsek, géták, paionok, dákok
A trákokat a görög Herodotosz India népe után a világ második legnagyobb népének tartotta. Olyan trójai menekülteknek vélte őket, akik nem beszéltek görögül. Trákoknak tartották a paionokat, az agathyrsek (agathürszök, aga-törzsek, akiket azonosítanak a kentaurokkal is), és a szigünnákat.
Álljunk meg itt, a neveknél egy pillanatra, hiszen azok képezik
kutatásunk tárgyát. A trák, thrák név rokona a draco (traco) sárkány szónak, és mi éppen a sárkány hagyományt kutatjuk ezen a területen. A paionok Pán, a kecskepatás isten gyermekei voltak. Pán Pásztoristen neve azonban „mindent” is jelentett. Argolis pásztorának Argosnak a jelzője volt Pan-optes, azaz mindentlátó. Az Argoshoz kapcsolódó történet szerint halála után szemeit Héra az égboltra, valamint kedvenc madarának, a pávának a tollaira helyezte. Az aga-thyrs névben a görögös thyrs magyarul törzs, vagyis az aga törzsről van szó. Ahogyan a fának törzse van, úgy a népek is törzseket alkotnak, amelyek ágakra
bomlanak. Az aga, agg szótag az ősiség az elsőség kifejezője. A szigünna név pedig nagyon hasonlít a szigony szóhoz. A géta (gót) név rokonai az angol, a dán és a svéd nyelvben mint a goat, geit, goth kecskét



Árgyusi Imre: Tündér Ilona keresése 62
jelentenek, ami Pán kísérő állata. A magyar nyelvben kecske-gida alakban található meg a szó megfelelője.
Erdélyt és Havasalföldet az i.e. VIII. században a trák aga-törzsek lakták, a hegység keleti oldalán rokonaik, a pontusi szkíták uralta területtel voltak határosak. A szkíta hatalom összeomlása után a Keleti
Kárpátok vidékét a trák géták (thyrsa-géta, aga-thyrsa-géta, géta törzs) vették uralmuk alá. Az i.e. II. században a bastarnok keltagermán népe hadakozott ellenük, területeik a Kárpátok északkeleti részén (Bastarni Alpesek) a Dnyesztertől a Duna-torkolatig terjedt. A bastarnokkal vívott hosszú harcok után a dákok (az egykori agathyrsek leszármazottai) maradtak a hegység keleti részének urai.
Az aga-törzs nép névadó őse Agathyrsos volt, akit Herkules és a félig nő, félig kígyó vagy haltestű Echidna istennő gyermekeként tartottak
számon az ókorban, két testvérnépével, a gelonokkal és a szkítákkal együtt. A testvérek közül Agathyrsos volt a legidősebb, őt Gelon és Scythesz követte. Ugyanez a történet ismert más nevekkel is, ahol Zeusz és Borysthenes (Bor-istene) fia, Thargitaosz (Hargita-osz), akinek fiai Lipoxaisz, Arpoxaisz és Kolaxisz.



Árgyusi Imre: Tündér Ilona keresése 63
Az agathyrs nép nevében is hordozta Dionüszosz Zagreus jelképét, a thyrsos-t, a borostyánnal és szalagokkal díszített pálcát, tetején fenyőfatobozzal. Thraco-agathyrs néven is említik őket, amely a trákokkal való rokonságukat hangsúlyozza. A II. századi geográfus, Claudius Ptolemaiosz az agathyrs törzsek közé sorolta az európai
sarmatákat is, akik a Visztula és a Fekete-tenger között éltek. A Gelon név talán a gall és az alán népnév egy változata. A legkisebbik fiú neve Skythesz, anyja révén ő is Kígyókirály, akinek íjfeszítő népét a görögök szkítáknak nevezték.
Egy másik mondaváltozatban ugyanannak a népnek a neve szkolot, és az ógörög skolt azaz nyílhegy szóból származtatják. A szkíta tehát ugyanaz a nép, mint a skolot, szkolosz, és a két népnév felcserélhető, sőt a két népnév váltogatja is egymást még a középkori krónikákban is. A szkolot egy változata lehet a siculus, székel, székely név. A sokol a szláv
nyelvekben sólymot jelent.
A görög források az agathyrseket néhol trauszok-ként említik, ami a Taurus (bika) névvel áll szoros kapcsolatban. Ahogy arra az első fejezetben kitértünk J. G. Frazer szerint „Diana tiszteletét Nemiben Oresztész vezette be, aki, miután Thoaszt, a kherszonészoszi (krími) tauroszok királyát megölte, nővérével Itáliába menekült, s egy rőzsekötegben magával vitte a tauroszok Dianájának (Diana Taurica) képmását is.” Ezzel a mítoszi ismeretmorzsával kerülnek kapcsolatba egymással az agathyrsek, Diana tisztelete és az Erdő Királya.



Árgyusi Imre: Tündér Ilona keresése 64
A görögök szerint az agathyrsek ismertek voltak aranyszeretetükről, pompakedvelésükről, gazdagságukról és valamennyien testvéri és vérségi kapcsolatban lévén egymással szemben sem gyűlöletet, sem irigységet nem éreztek. Pompakedvelésüket bizonyítja a Tufaluban (ma Románia) és Panagyurishte-ben (ma Bulgária, Pan-Agyuris-hte, ami a
görög panagyria, ünnep jelentésű szó rokona) előkerült gyönyörű, több mint hat kilogramm súlyú aranykincslelet.
Panagyurishte-i kincs



Árgyusi Imre: Tündér Ilona keresése 65

Árgyas a Sárkány Kertje Lovagrendek Magyarországon
A havasalföldön élő népek történelme nem fér bele a könyvbe, ezért nézzük mitől lett a középkorban Árgyas a sárkány kertje! Magyarország
és a lovagrendek szoros kapcsolatát mutatja, hogy I. István király a nyugati országokat megelőzve már 1017-1018 között megalapította az első zarándokházat Jeruzsálemben és a zarándokutat is biztonságossá tette. Magyarországon vezetett keresztül Szentföldre a többnyire a Duna vonalát követő Havasalföld déli részén átvezető szárazföldi út Jeruzsálembe. Már az Ő idejében kialakul a Sthepaniták rendje, amit II. Géza királyunk 1150 és 1160 körül Szent István Király Keresztesei rendje rangjára emelte. A magyar királyok II. Andrástól kezdve Jeruzsálem királyai is ennek
folytán kiemelt szerepet töltöttek be lovagrendek életében. Azzal, hogy II. Andrást Jeruzsálem királyává választották, bizonyos, hogy a lovagrendek elöljárója is lett, akiknek döntő szavuk volt a királyválasztásban. A lovagrendek a Szentföld védelmére alakultak, elsődleges tevékenységüket itt fejtették ki, és itt rendelkeztek a legnagyobb földbirtokokkal, lovagvárakkal, politikai hatalommal. A johannitákkal már 1020 óta kapcsolatban állt a jeruzsálemi magyar stephanita ispotály. II. Géza és III. Béla uralkodása alatt szinte egyszerre telepedtek meg hazánkban a templomosok és a johanniták. II. Géza
támogatta letelepülésüket az ország déli és északkeleti határvidékén. Arra nincs adat, hogy a lovagrendek már ekkor letelepedtek a DéliKárpátokban, de a határőrizet miatt feltételezhető a harchoz értő katonák megtelepedésének elősegítése. A Brassó környéki havasok nevezetes átjáróira vigyázott a cenkhegyi erősség, amely a besenyőkkel és kunokkal folytatott harcokban népességének egy részét elvesztette. Erdély délkeleti részének királyi birtokait lovagokkal erősítette meg a király, és II. Géza a szász és német telepeseket költöztetett ide a szorosok védelmére.
A johannita rend magyar támogatásban részesült, amikor III. Béla 1170 elején szentföldi birtokvásárlásra adott nekik adományt. III. Béla várat is vásárolt Észak-Szíriában, Emmaus közelében. E földrajzi terület közelében olyan ősi földrajzi nevek találhatók, mint Árpád (Arvad), Emese (Emesa), Arad, Mari, Ana, Úr, Béla városa. II. András király szintén sokszor támogatta a rendet. Uralkodása alatt vált önállóvá a johanniták magyar szervezete. A lovagrendek kedveltek voltak királyaink körében. Mind a johanniták, mind a templomosok fogadtak magyar tagokat, II. Gézát és II. Andrást is johannita lovaggá ütötték.
A templomos lovagokra nem térünk ki, de annyit jegyezzünk meg, hogy a rend egyik alapítójának fivére, Nicolas de Saint-Omer III. Béla magyar király leányát, (Iszakiosz Angelosz császár özvegyét), Margitot vette feleségül.



Árgyusi Imre: Tündér Ilona keresése 66
A Havasalföld stratégiai fontosságú terület volt, közel Bizánchoz és Jeruzsálemhez. II. András 1211-ben hívta be Erdély délkeleti szögletébe, a Barcaságba a teuton német lovagrendet, akik hatalmukat a Havasalföldre is kiterjesztették. A rendet a III. keresztes hadjárat után, 1197-ben alapították, eredetileg betegápolásra. 1211-ben a császári
támogatások megvonása miatt tagjai elhagyták a Szentföldet, és vállalkoztak arra, hogy Magyarország délkeleti területét megvédelmezzék a kunok betöréseitől. II. András király ezért nekik ajándékozta Erdély délkeleti részét, a Barcaságot, majd utóbb, 1222-ben Háromszéket is. A német lovagrend kiterjesztette hatalmát Kunország rovására a Kárpátok déli és keleti lejtőire, valamint a kun kipcsák uralom alatt álló Havasalföldre is. A teuton lovagrend a szélesebben értelmezett Barcaságon, Havaselvén, Dél-Moldván és a Duna-torkolaton uralkodó keleti német állam megalapítására törekedett. Ez lett
Magyarországról való kiűzésének oka. A johanniták magyarországi katonai szerepe a tatárjárás után erősödött meg. 1247-ben IV. Béla nekik adományozta a Szörénységet egészen az Oltig, valamint a Havasalfölddel határos területek fölötti jogot, hogy azt a lovagok védelmezzék a tatárokkal, kunokkal, bolgárokkal és görögökkel szemben.
A megismert rendeken túl az Anjou származású Károly Róbert alapította 1326-ban a Szent György lovagok testvéri társaságát, Zsigmond pedig
1408-ban a sárkány rendet. Zsigmond rendjét megelőzve 1348 körül hozta létre III. Edward a térdszalag rendet, amelynek szintén egy saját farkába harapó sárkány volt a jelképe, védőszentje pedig Sárkányölő Szent György lett. A három rendet a sárkány kapcsolta egymáshoz. Zsigmond rendjének jelképe a farkával önmagát megfojtó, azaz önmagát feláldozó sárkány lett. Ez a jelkép az Erő Gyűrűje, testéből kört formáló sárkány vagy kígyó volt az alkimisták örökkévalóság szimbóluma.



Árgyusi Imre: Tündér Ilona keresése 67
A rendnek 23 tagja volt, többek között V. Henrik angol, Erik dán, Jagelló Ulászló lengyel, és az aragon király valamint fiai, Vitold litván nagyherceg, Ernst Ausztria hercege, III. Christopher bajor herceg, Split hercege, Dánia, Norvégia, Svédország főnemesei és később a norfolki herceg is felvételt nyert. A magyar főurak is helyet kaptak a rendben, a
nádor, az erdélyi vajda, macsói és szörényi bán, valamint a tárnokmester. A Dragon Court, a Sárkány Udvar úgy tűnik, egy olyan fejedelmi-királyi hagyományt keltett életre, amely áthidalta a középkorra jellemző vallási, felekezeti és politikai ellentéteket. A huszonhárom rendtag egészült ki huszonhatra Zsigmonddal, valamint feleségével, Cillei Barbarával és leányával, Elizabethel. Röviddel a rend megalapítása és pápai elismerése után lett Zsigmond német-római király 1410-ben. A Balkánon a bosnyák vajda, valamint 1431-ben II. Vlad havasalföldi trónkövetelő lett a rend tagja, aki innen nyerte a Dracul
(sárkány) nevet.
Vajon mennyire lehetett véletlen, hogy a Dracula néven híressé vált vámpírherceg a sárkány rend tagja lett? A sárkány rend története igencsak regényes. Számunkra itt a sárkány és Árgyas kapcsolata az érdekes.



Árgyusi Imre: Tündér Ilona keresése 68
A sárkány rend mitikus története Egyiptomban kezdődött, Jeruzsálemben folytatódott, a Havasalföldön át vezetett a magyar királyi házba, ahol Zsigmond király keltette ismét életre. A rend történetét Egyiptomig vezetik vissza, az i.e. 2170 körül Mendes városában élt papfejedelemig, Ankh fn Khonsu-ig. Hagyományuk szerint ő volt a rend mitikus létrehozója, amelyet több néven ismertek: Kígyó Fiai, Kígyó Papság, Kígyó Rend. Egyiptomban i.e. 2250 körül ért véget az a korszak, amikor a Hor Sólyom uralkodott.
Fayyum-ban felépítették a sárkány labirintusát amelyet Sobekh-nek a krokodilnak szenteltek. A labirintust építtető Amenhemet utódja, a XII. dinasztia királynője, Sobek Nefru i.e. 1785-ben megerősítette a rendet. Krétán is feltűnik a hagyomány, ahol felépítették a Minotaurusz labirintusát.



Árgyusi Imre: Tündér Ilona keresése 69
Bucsecsi szfinx
Egyiptomból papok egy csoportja Salamon idejében Jeruzsálembe ment, onnan számunkra egyelőre követhetetlen úton a szkítákon, trákokon
keresztül Erdélybe költözött (Transsylvaniába), és titokban életben tartotta az ősi rendet. Titkos rendről lévén szó, nem sokat tudunk róluk. Brassótól délre azonban, Erdély és Havasalföld között a DéliKárpátokban található a Bucsecs (Bucegi, Bugeac) hegy, azon a területen, amely később a lovagrendek uralma alatt állt. Legmagasabb csúcsa a 2505 méteres Omu (Aum). Teteje majdnem lapos, ez a Bucsecsfensík, ahol furcsa sziklák magasodnak. Egyikük egy szél – esetleg ember – alkotta szikla, a Szfinx közelében, a Babele (Bab-ili), az öreg
hölgyeknek nevezett gomba alakú sziklaoszlopok találhatók 2200 méteres magasságban, amelyek alatt titokzatos, labirintusszerű barlangrendszer húzódik.
Bucsecs barlang



Árgyusi Imre: Tündér Ilona keresése 70
Kapcsolódik a terület történetéhez, hogy 175-ben Marcus Aurelius római császár legyőzi az itt élő jász-szarma törzset. Aurelius hogy erejüket gyengítse kötelezte őket arra hogy katonai egységeket biztosítsanak a római hadseregnek. 8,000 lovas harcost kényszerítettek római szolgálatra, ebből 5,500-et Britanniába szállítottak, ahol az Arthur
királyhoz kapcsolódó legendák kezdetét képezhették. Britanniában 500 fős csoportokra osztották őket, és mint hatodik légió Hadriánus falát, Anglia északi határait védték. Az Asding Vandal törzs 230-re fogadta be őket. Lancaster közelében található sír felirata bizonyítja a szarmata lovasság jelenlétét ebben az időben. Az alán-szarmata harcosoknak köszönhetően vált e vidék fontos lótenyésztő területté, ahol a lovasság számára tenyésztették ki a később híressé vált angol lovakat.
A római Servius ír azokról a pictekről, tetovált harcosokról, akik
Havasalföldről az i.u. 300 körül Skóciába mentek, és ott Róma ádáz ellenfelei voltak. Ez a vonal szállt át a Tuatha de Danaan nemzetségre. Ők a helyi családokkal szőtt házassági kapcsolatok révén a korai királynék és hercegnők, az első PenDragonok a brit szigeten (Pen Draco insularis). A Sárkány hercegnők védelmezői voltak a Hattyú lovagok. Az utolsó Pendragon Cadwaladr Gwynedd volt, aki i. u. 664-ben hunyt el. Ezzel körülbelül egy időben Britannia a germánok és az angolszászok uralma alá került, csak Skócia és Wales maradt szabad.
Visszatérve a középkorhoz Zsigmond magyar király az általa alapított sárkány rendhez való jogát Anjou de Vere grófon keresztül vezette vissza, aki a szkíta Melissa-val (Maelasanu, Milouziana, Melusine, a Titkok Papnője, Méhpapnő) kötött házasságot i.u. 740-ben. Többen
állítják, hogy Zsigmond megváltoztatta családfája ágait, hogy bizonyítani tudja jogát a sárkányos örökséghez. (De Vere gróf nevét de’Veres alakban is írják, amely a vér, véres, vörös, de az avar szóval is rokon.) Mária magyar királynő, Nagy Lajos király leányával kötött házasságával került Luxembourgi Zsigmond az Anjoukkal rokonságba. A sárkány rendben kiemelt szerepe volt a sárkány hercegnőknek, akik az örökség birtokosai voltak. Házasságával, majd Mária halálával megszerezte a magyar trónt, aztán a cseh, és nem tudni, mennyire a sárkány rendnek
köszönhetően a német-római királyi, majd a császári címet.



Árgyusi Imre: Tündér Ilona keresése 71
Maelasanu, Milouziana, Melusine
Magyarországon, bár már volt előzménye a nápolyi Anjouk magyar trónra való igényének, Károly Róbert (1308-1342) megkoronázásával kerültek hatalomra. Úgy tűnik, ekkor váltotta fel a Sólyom vagy Turulházat a Sárkány-ház uralma. Első Anjou uralkodónk Károly Róbert már alapított egy sárkányhoz kapcsolódó rendet, Sárkányölő Szent György rendjét. Róbert mint nápolyi Anjou örökölte az Anjou Károly által 1277
ben megvásárolt Jeruzsálem királya címet, valamint magyar királyként a II. András által 1217-ben kiérdemelt Jeruzsálem királya örökletes címet is. Károly Róbertet fia, Nagy Lajos követte, aki 1342-1382 között uralkodott. Lajos uralkodása alatt számos stephanita intézmény működését megszüntette, majd a rend 1440-ben beolvadt a johannita magyar-szlavón rendtartományba. Luxembourgi Zsigmond, aki 13871437 magyar, cseh, 1410-től német-római király, Lajos leánya, Mária férjeként kapta meg a magyar koronát és egyben Jeruzsálemét, amely kiemelt fontosságú volt a titkos tevékenységet is folytató rendek
életében, mint amilyen a templomos, a johannita, a teuton, a rózsakeresztes vagy a sárkányos.
Vizsgáljuk meg egy kicsit Zsigmond korát. A pápai hatalom éppen a mélyponton volt. Lázadoztak az egyház ellen Angliában Wycliff vezetésével, akinek a tanításait Husz János (1369-1415) terjesztette el Közép-Európában. Ez az egyházszakadás kora (1378-1417), a pápa avignoni (Anjou) „fogságának” ideje. Pápák és ellenpápák váltakoztak, az egyház választottjai egymást közösítették ki, lesújtva egymásra a
legnagyobb egyházi átokkal. 1394-ben három megválasztott pápa is volt: XII. Gergely, V. Sándor és XIII. Benedek ellenpápa (Avignon). A pápák küzdelmében komoly befolyással rendelkezett Nápoly királya és a Róma környéki pápai állam ura, Kis Károly fia, László. Az 1409-es pisai zsinat volt az egyházszakadás csúcspontja. A pápák és ellenpápák helyzetének megoldására 1414-ben összehívták a Konstanzi Egyetemes Zsinatot, ahol lemondatták XII. Gergelyt, XIII. Benedeket és XIII. Jánost. A zsinat irányítója Zsigmond német-római és magyar király volt, vezetésével végül V. Mártont választották meg. Zsigmond király sárkány rendjét
ebben az egyházi szempontból igen zavaros időszakban valószínűleg XII. Gergely pápa,(1406-1415) hagyta jóvá.



Árgyusi Imre: Tündér Ilona keresése 72
Melissa szobor egy házfalon

Zsigmond útja a magyar trónhoz.
Magyarországon Nagy Lajos halálával (1382) felbomlott a magyarlengyel perszonálunió, és leánya, Mária, valamint özvegye, Erzsébet
vette át a hatalmat egyes bárói családok támogatásával. Nem térve ki a részletekre a Horváti, Garai, Forgács, Cillei, Lackfy, Kanizsai és más bárói családok harcoltak az ország fölötti hatalomért. Volt, aki Máriát, volt, aki Kis Károly fiát, Nápolyi Lászlót pártolta, de Jagelló Ulászlónak, Viktor osztrák hercegnek, és Zsigmondnak is megvoltak a támogatói. Mária, Zsigmond felesége 1395-ben a trónörökössel várandósan leesett lováról és meghalt. Zsigmond 1401-ben Cillei Hermann leányával, Borbálával (nyugati forrásokban Barbara) kötött házasságával szilárdította meg hatalmi helyzetét, bár ezzel csak egyenrangú lett a
nagy bárói családokkal. 1420-ban megfosztották a cseh koronától, mert adott szava ellenére 1415-ben máglyán elégették Husz Jánost. Címét 1436-ban kapta vissza, aminek azonban nem örülhetett sokáig, mert Prágában, feltételezhetően mérgezéstől, hatvankilenc éves korában meghalt. Zsigmond igen hosszú, ötven éves uralkodása alatt hajlékony és rugalmas politikát folytatott. Szerződött, alkudozott, ígért vagy kitért, fegyverrel támadt, ha jónak látta, ellenpártokat hozott létre. Uralkodása alatt kialakult a magyar rendiség, a köznemesség, a nemesi vármegye.
Halálával viszont egy 1402-ben kötött szerződés értelmében Habsburg Albert került a magyar trónra. Milyen szerepe lehetett uralkodásának ötven évében a sárkány udvarnak nem tudjuk felmérni. Bár már 1410-ben német-római királlyá választották, csak 1432-ben lett császár. A sárkány rendbe a havasalföldi Vladot 1430 vagy 1431-ben vette fel. Van-e összefüggés a kettő között, ki tudja. Zsigmond rendjének neve, Dragon Court, sárkány udvar, a sárkány kertjét jelenti ugyanúgy, mint az Árgyasudvarhely vagy Curtea de Arges.
Mint megállapítottuk, a Regulus csillag a Kígyók vagy Sárkányok királya is. A Regulus nevet azonosítottuk Árgyélus, Árgirus nevével, ennek egy változata az Árgyas (Arges), amelynek eredete a trák uralom idejére



Árgyusi Imre: Tündér Ilona keresése 73
tehető. Havasalföld tehát nem Zsigmondtól lett sárkányközpont. Mivel a terület írásos forrásai hiányosak, csak következtetésekre hagyatkozhatunk. Elsősorban Erdélyt (Transsylvania) tekintik a vámpírok és sárkányok hazájának. Mivel titkos rendről van szó, kevés az adatunk, de valószínű, hogy Zsigmond német-római és magyar király
nem véletlenül vette fel rendjébe II. Vlad Draculát. Az Ő fia III. Vlad lett a híres Dracula (Draculea) a Sárkány fia. Róla mindenkinek a gonosz vérivó vámpír jut eszébe. De egy pillanatra gondolkozzunk el, ki vagy kik terjesztették el róla ezt a képet. A hátborzongató Dracula elsősorban az amerikai filmipar terméke (Holy-Wood Szent-Erdő). Dracula fia, Michael szerint apja állította, egyenes leszármazottja az egyiptomi sárkány papoknak, akik Sobekh fayumi labirintusát építették.

A sárkány szertartás
A sárkány rendhez kapcsolódó „vámpír szertartást” gyakran végezték
erdőben vagy szent kertekben, ligetekben, örökzöld növényekből, vagy vadrózsából (lásd Csipkerózsika mese) kialakított kerti labirintusban, amelynek közepén a szent kút állott. A labirintus tervezése megfelelt a klasszikus szkíta spirális horogkeresztnek. A vérivást szintén a szkítákhoz kapcsolták, akik egymással testvéri vérszövetséget kötöttek, legyőzött ellenségeik koponyájából pedig ivókupát készítettek. Kezdetben a keresztény eucharisztiát a Krisztus Testéből és Véréből való részesülés is támadták a kívülállók a jelképes vérivás miatt.
A labirintus mint jelkép valamennyi emberre hatással van. Az emberi természet szükségszerűen tökéletlen megismerését jelképezi, amelyet legyőzni, megismerni remélünk, miközben áthaladunk a labirintus egyes szakaszain. Az emberiség közös ősi tudásának része, hiszen jelentése tudat alatti szinten jelenik meg. Ezt bizonyítja, hogy számos változatban ugyanazt az alapszimbólumot használták termékenységi rituálékon, halotti szertartásokon, kertekben, rejtvényekben és játékokban, vagy kézimunkák díszítőelemeként. Az útvesztők és labirintusok talán az



Árgyusi Imre: Tündér Ilona keresése 74
Alvilág térképei, melyet a távozó léleknek követnie kell, s mint ilyenek, a halál szimbólumai. Egyidejűleg az újjászületést is jelképezhetik, mert ha a lélek be tud jutni a labirintus közepébe, a kivezető utat is követni tudja majd. A labirintus az emberi önmegismerésnek is a szimbóluma, ahogy a
világénak is. A központ, az isteni forrás, a titkos mag, a világ köldöke, ahol minden találkozik, ahol az élet keletkezik és elmúlik. A labirintus tervezése a központot védi, öleli körbe, és a kanyargós út során lefoszlik az emberről a külső máz, hazugság, csalás, színlelés, illúzió. A labirintusban való haladáshoz szükséges a bátorság, a hit, a kitartás, hiszen néha az út távolabb visz a központtól, nem közelebb hozzá. Minden ember élete labirintus, melynek közepén a halála rejtőzik, s meglehet, még a halál után is áthalad egy végső útvesztőn, mielőtt minden véget érne a számára.
Egyes labirintus ábrázolások megjelenítik a belső szervek a belek kanyargós vonalait, de a kundaliniként ismert összetekeredett kígyót is. A hagyományok egyértelműen összekapcsolják a labirintust a nő hasával, méhével valamint a Földanyával. Ebben az estben az anyaméh az élet megújulásának helyszíne, ahogyan a labirintusból visszatérő is megtisztulva tér vissza. A labirintus és az Anyaistennő jele is a kétélű fejsze volt, a halál és élet kettősségének jelképe. A kétélű fejsze alakja a lepkéhez hasonló, és emlékeztet az átalakulásra, amikor a gubóból hernyó, majd szárnyas lény lesz. A félhold alak a petefészekhez is
hasonlatos.
Európában a labirintusrituálék gyakran tánc formájában nyilvánultak meg. Angliában gyeplabirintusok vonalai mentén haladtak a húsvéti és május elsejei tavaszünnepek idején, melyek mindegyike az újjászületés jeles napja volt. Míg a gyeplabirintus rituálék pontos természetét nem ismerjük, addig Skandináviában jól emlékeznek a kő útvesztőkben tartott versenyekre. E kő útvesztők egyértelműen a tavaszi
újjászületéshez, a termékenységhez kötődnek, amelyben az ösvény az üdvözüléshez vezető út. Az angol templomok is őriznek útvesztőket. Cornwallban a Lewannick templom normann szenteltvíztartójába geometrikus mintákat, köztük spirálisokat és egyszerű labirintusokat véstek. A templomok kövezetén is találtak labirintusábrázolásokat, amelyen a zarándokok bűneik feloldozásáért esdekelve gyakran térden



Árgyusi Imre: Tündér Ilona keresése 75
kúszva jártak végig, és amelyet a Jeruzsálembe vezető útnak is neveztek, mert ez az út volt az, amely segített a zarándokoknak elgondolkozni a keresztény eszményeken. Az egykor széles körben elterjedt gyeplabirintusokból mára csak kevés maradt.
A természetes környezetben kialakított labirintus központjában egy fekete márvány kocka állt, amely alól szelíd, csobogó patak, erecske folyt, szimbolikus életereje Melissa lényének vagy vérének. A kőkocka jelképezte az agyalapi (vagy tobozmirigy) mirigyet, a kút a tudás forrását, míg a labirintus jelenítette meg azt a táncot, amely jelentős eleme volt a rituális boszorkányságnak az ősi tündér (elf) családoknál. A tánc elragadta az embert és egyesítette a magasság és mélység erőivel. Azt mondták, „aki a körtánc harmóniáját nem ismeri, nem részesedik az isteni valóságból”.
Az VI. fejezetben jutunk el a mekkai fekete kockáig és a mellette található Zamzam forrásig, amely nagyon hasonló jelképeket őriz. Mekkában Al-Lat istennőt tisztelték, akinek Mohamed törölte el emlékét. Itt nincs labirintus, de a zarándoknak hétszer kell a két közeli domb közötti utat megtenni. Az eredeti iszlám hit szerint, La ilaha mislu Al-Lat, nincs más istenség, mint az Istennő Al-Lat.
Labrüsz, trákiában talált fejsze



Árgyusi Imre: Tündér Ilona keresése 76
A Melissa szkíta hercegnővel házasságot kötő de Vere család beavató kertje Verrieres-en-Forez (Verrieres, Vere, vér-eres) erdejében volt. A krétai Minotaurusz labirintusában a Holdbika az Istennő állata volt. Ariadné, -aki elárulta Istennőjét-, fonala egy ugyanilyen rítus tartozéka. A fonalat a táncosok kezükbe véve meghatározott lépések kombinációit
követték, hogy kijussanak a labirintusból. A tánc minden mozdulata előre meghatározott volt, a szabadulás csak így sikerülhetett. A cél az Univerzum központjának elérése, ahol minden igazság forrása található. A szkíta hit szerint a szent tavak és kutak átjárók a másvilágra (például Manole kútja). A szent tavak, szökőkutak és kutak vizének ivása a halál és az újjászületés forrásával való kapcsolatot jelentette. A Kert Királynője, a királyi vér és a valódi kulturális örökség szellemi őre hagyta jóvá az ősi Erdő Királyának a megválasztását. A sárkánykígyó és a Napisten (Typhon és Zeusz) között több ezer éve tart a küzdelem.
Typhon (Python, Phytia) mesebeli leszármazottai, Ygraine, Morgana és Melusine megjelennek a középkori építészet díszítésében, mint kettős halfarokkal rendelkező leányok, de tudjuk, kígyó-hal testű volt Echidna is, a szkíták anyja.
Melissa szobor
A kelta papok druida neve is kapcsolatba hozható a dragon, draco szóval, ahogy a kelta drys (tölgyfa) is, amihez az ókori kultuszok zöme kapcsolódik. (Dodonna, Líbia, Argo hajó, Delfi, fa nimfák, fa szellemek.) A driádok voltak a női druidák, akiknek az almafa volt a jelképe. A legmagasabb fokú férfi druidák beavatottságát az almafa ágára fonódott kígyó jelezte.
A szent fa tövében élő kígyó a földi vágyak jelképe, a medence vagy forrás a mélyből feltörő érzelmeké, a földalatti világé és az újjászületésé, míg a fa koronáján megjelenő madár – hattyú vagy páva -, a felszabadult szellem szimbóluma volt, de a galamb és a holló is betölthette ezt a szerepet. A magyar nyelvben a fának koronája van (az embernek korona csakrája, csokra), tehát a fa királyi tulajdonságokkal rendelkezik. A fa
alatt való ülés a lélek felszabadításának a gyakorlata volt, a tobozmirigy aktivizálása, amely a sugallatszerű vagy kozmikus információkat érzékelte. A tobozmirigyet jelképezte a thyrsos, Zagreus-Dionüszosz (és



Árgyusi Imre: Tündér Ilona keresése 77
Attys) jelképe, a borostyánnal és szalagokkal díszített pálca tetején egy fenyőtobozzal. Az emberi gerincoszlop (a törzs, görög átiratban thyros) tetején található – mint egy pálca tetején egy gombbal - az úgynevezett hüllő agy. Ez agyunk legősibb része, az idegrendszer magja, amely megtalálható a hüllőknél, emlősöknél és az embernél egyaránt. Legbelső
agyunk a jobb és bal agyfélteke között helyezkedik el, amely úgy tűnik, változatlan maradt az évmilliók alatt, és összeköt minden olyan élőlénnyel, amelynek gerince van. Az alapvető élettani szabályozást végzi a szervezetben, mint amilyen a vérkeringés, légzés és a testhőmérséklet.
Cartres katedrális



Árgyusi Imre: Tündér Ilona keresése 78
III. fejezet Hellén mitológia Argész, Argosz, Argilos
Noha az európai irodalom XVI-XIX. századi alkotásai csakis a görög
mitológia fényében érthetőek meg kellőképpen, az utóbbi időben a klasszikusok annyira kiszorultak a középiskolákból és az egyetemekről, hogy ma már nem várhatják el egy művelt embertől sem, hogy tudja ki volt Argész, Árgus, Heléna, Seléné vagy Hélios. A mítoszok jelentősége azonban mégis elengedhetetlen a korai európai történelem, vallás és világkép tanulmányozása szempontjából. A görög mitológia ma is elevenen él kultúránkban. Zeusz villámai, Pallasz Athéné, a bölcsesség istennője, Apollón a művészetek pártfogója, Atlasz, aki a földet tartja a vállán, Urania, az Ég, a ravasz Hermész a
kereskedők és tolvajok istene, Dionüszosz a szőlő és bor, Erosz a szerelem pajzán istene, Árész a háború ura, Pandóra szelencéje vagy Ikarosz zuhanása mind-mind felébreszt bennünk valamit. A földrészeket elválasztó tenger ma is Ókeanosz nevét viseli, a zűrzavarról Káosz jut az eszünkbe, és ha óránkra nézünk, a Hórákat, az évszakok szellemeit idézzük fel. A férfiszépséget Adoniszhoz hasonlítjuk, a bájos nőket Gráciáknak nevezzük, az ijesztőket pedig Hárpiáknak. A kétértelmű jóslat ma is dodonai, a tehetség táltos paripája Pegazus, a színjátszás múzsája Thália. A hatalmasok olimposzi gőggel szemlélik gigantikus
műveiket, a keserves munka ma is szisziphoszi és talán ismerjük a tantaloszi kínokat és a páni félelmet. A tehetségesek ma is a Parnasszoszra kívánnak feljutni Pegazuson, a szárnyas lovon.



Árgyusi Imre: Tündér Ilona keresése 79
A görög mondavilág, a görög költészet ma is elevenen él. Európai kultúránk közös emlékezete őrzi és napjainkban is léptenyomon, használja. Az ősi mondakör eredete homályba vész. A többféle nyelvjárást beszélő, szétszóródott törzsek megteremtették a maguk vallását, mondavilágát, ezt ide-oda hurcolták, egymással vegyítették,
gazdagították, évszázadok alatt alakult ki a ránk maradt mondakör. Az egyes törzsek istenei megküzdöttek a hatalomért, csakúgy, mint maguk a törzsek harcosai. Némely istenek előretörtek és főhelyet foglaltak el, míg újabb istenek le nem taszították őket trónjukról. A görög istenvilág mondái tükrözik a szörnyű harcok történetét, az istenek barbár őskorát, és e mögött a törzsek háborúskodását egymással. A mítoszok értelmezését a régészet, a történelem, az összehasonlító vallástudomány és a földrajz tanulmányozásával lehet és kell végezni.

Teremtéstan
A Mindenség hozta létre az Isteneket. Mielőtt az Istenek léteztek volna, már elnyerte formáját az Ég és a Föld. Ők voltak az ősszülők. Gyermekeik a százkezűek, majd a küklopszok és a titánok. Csak utánuk születnek meg az olümposzi Istenek. Ha az ember meghallgatja a hagyományokat, megtudja, hogy a királyok uralmát megelőzte a Hősök
és Félistenek uralma, még korábban pedig az Istenek csodálatos uralkodása és az Aranykor minden mítosza. Történész csak akkor írhatna beszámolót ezen emberfölötti királyokról, s csak akkor érthetné meg őket, ha előzőleg tanulmányozta és felfogta annak a három dinasztiának a korát, amelyek az emberi dinasztiákat megelőzték, vagyis az Istenek, a Félistenek és a Titánok (Hősök vagy Óriások) történetét.
A fennmaradt olümposzi, pelaszg, orphikus és homéroszi görög teremtésmítoszból lássuk a legismertebbet.
Az olümposzi teremtésmítosz szerint a mindenség kezdetén a Kháoszból felmerült a Földanya, Gaia, és alvás közben szülte meg gyermekét, Urana-t. Urana hímnemű alakja az Uranosz. Uranat a későbbiek folyamán fokozatosan azonosították az olümposzi vallási rendszerben a férfias tulajdonságokkal rendelkező Uranosszal. Urana, Urania (R N) mássalhangzóinak magyar hangzósítása lehetőséget ad az Úr-Anna, Úranya olvasatra is, akit úgy is hívtak: Hegyek Királynője, a Nyár Királynője, a Szelek Királynője vagy a Vad Ökrök Királynője. Urana mássalhangzóinak olvasata lehet még az arany, arány, erény, irány, és
mint az Aranykor királynője jogosan utalhattak Rá ezek a szavak.



Árgyusi Imre: Tündér Ilona keresése 80
1. Kezdetben Uranosz volt az egész világ ura. Feleségül vette Gé-t (Gaia), és először a százkezűeket, Briareószt (Briareós), Güészt (Gyés) és Kottoszt nemzette vele, akik irdatlan termetűek voltak és mérhetetlenül erősek, és valamennyiüknek száz keze és ötven feje nőtt. 2. Őutánuk a küklopszokat: Szteropészt, Brontészt és Argészt szülte neki
Gé, ezek mindegyikének csupán egyetlen szeme volt a homlokán. Mesterkovácsok voltak és hatalmas falakat építettek. Először Trákiában telepedtek le, aztán átköltöztek Krétára és Lükiába. Szellemeik a tűzokádó Etna és más vulkanikus szent hegyek barlangjaiban lakoznak. (Az Ég és Föld első gyermekei kemény és durva óriások, a még kialakulatlan őskori világ formátlan szörnyalakjai, mondhatnánk, hogy a föld kialakulásának vulkanikus kitörésekkel fortyogó ideje.) 3. Ezután ismét fiakat nemzett Gé-vel, a titánokat: Ókeanoszt, Koioszt, Hüperiónt, Kreioszt, Iapetoszt és Kronoszt, aki mind közül a legifjabb.
És leányokat is nemzett, akiket titaniszoknak neveznek: Téthüszt, Rheát, Themiszt, Mnémoszünét, Phoibét, Diónét és Theiát. 4. Állítólag maga Uranosz is elborzadt szörnyű gyermekeitől, megkötözte és a Tartarosba hajította őket. A Tartaros az alvilág legsötétebb mélysége, ugyanolyan távolságnyira a földtől, mint amilyen távol van a föld az égtől, s keletkezése némelyek szerint megelőzte Uranosz születését, az Ég keletkezését. Haragudott Gé Uranoszra, amiért fiait a Tartaroszba vetette, ezért a titánokat apjuk ellen uszította, Kronosznak pedig még egy gyémántsarlót is adott. A titánok, Ókeanosz kivételével, rá
is rontottak Uranoszra, Kronosz pedig levágta apja szemérmét és a tengerbe hajította. A kiömlő vér cseppjeiből lettek az Erinnüszök: Alléktó, Tisiphoné és Megaira, a bosszúállásnak, a mardosó lelkiismeretnek az istennői. A titánok, miután Uranoszt megfosztották a királyságtól, visszahozták testvéreiket a Tartaroszból, és Kronoszra bízták a hatalmat.
A titánok hatalmas termetű és hihetetlenül erős lények, akiket Idősebb Isteneknek is neveznek, kimondhatatlanul hosszú ideig uralkodtak a
mindenségben. Rengeteg titán létezett, de a mitológia történeteiben csak kevés bukkan fel közülük. A legjelentősebb Kronosz, latinul Szaturnusz. Ő uralkodott a titánokon, míg fia, Zeusz le nem taszította trónjáról, és el nem ragadta hatalmát. Ismert titán a Nap urának nevezett Heliosz, akinek családfáját a titántörténetekből ismerjük, hisz Ókeanoszon kívül ő volt az, aki Zeusz uralma alatt is megtartotta a titán megjelölést. A görög nyelv lehetségessé teszi, hogy a Nap (Heliosz) jelentésű szót női névként is alkalmazza Hélia, (Heléna, Ilona). Így szerepel például Pindarosz egyik
Apollón tiszteletére énekelt dalában: Te, Napsugár, a szemek Sokatlátó Anyja. Ugyanakkor Héliosz a nemző atya is, akinek női oldalából szünet



Árgyusi Imre: Tündér Ilona keresése 81
nélkül fakadnak az emberek életének a napjai. Pontosabban minden reggel megajándékoz mindenkit élete egy napjával, hacsak nem akarja valaki bizonyos napját, avagy az illető összes hátralevő napját visszatartani, miként Odüsszeusz hazatérése napját hátráltatta igen sokáig, a társaiét pedig örökre. Apollón nevében szintén benne van az
Ilona olvasat lehetősége.
Héliosz nemző és tudó isten a görög mitológiában, nem pedig holmi vakon továbbplántáló erő. Mikor esténként lemegy, már a legrégibb időktől fogva azt jelentette, hogy Héliosz uralkodik a Föld másik felének a lakói felett is, mindegy, hogy azok élők, avagy holtak. Ezért a görög felfogásban a kifejezés, hogy Héliosz uralkodik, ritkán jelenti a delet, rendszerint a naplementét jelölik vele. Héliosz alakja bensőségesebben fonódott össze az emberi léttel, mint a mitológián kívül álló Nap, az
égitest. Már csak azért is, mert a görögök a Nap istenét emberi mértékkel mérték és ember módjára képzelték el, amely szerint Héliosz fáradhatatlan volt. Kocsihajtó, aki eleinte egy bikafogatot hajtott s csak később kialakult kép az, hogy tűzfúvó paripák vonta szekeret hajt szakadatlanul. Látszólag Héliosz a Napsugarak Nemző Atyja-ként fonódott össze az ember életével, mélyebb összefüggésben pedig az ember szeme világának a forrása volt, mintha az emberi szem közvetlenül a Naptól, a Fáradhatatlan Szemtől származott volna. Héliosz családjában sok isteni leány és asszony volt. Magát Hélioszt
elsősorban atyaként tisztelték a régi görögök. Az emberi tettek mindent látó és halló tanújaként, mintegy az ember felett lebegő lelkiismeretként, őrá hivatkoztak az igazság tanúsítására. Hélioszról már Homérosz is elmondta, hogy mindent lát és hall, aki ismer minden jó és minden rossz cselekedetet. Nevének jelentése az odafenti, a felső, vagyis a Nap, melyet Homérosz a Héliosz név mellett Hüperiónnak is nevez.
Jóllehet a titánok és küklopszok asztronómiai szempontból az évszakok létrehozói és szabályozói is voltak, valamint a fém- és földmunka istenei,
akik a nagy vulkánikus energiákat jelentették, őseredeti isteni jellegükben mégis ők voltak azok a jótevő lények, akik - a prométheuszi szimbólum szerint - lehozták a fényt a földre, s az emberiséget értelemmel és ésszel áldották meg. Minden teogóniában a titánok jelentették az isteni Tüzeket, a nevük maga is ezt bizonyítja, mert Görögországban ők a Tűz-fiak, a Tűz által hatalmasak és másutt pedig különböző nevek alatt - a Tűz géniuszai. Ezeket az isteneket univerzálisan tisztelték, s eredetük elvész az idők mélyében. De akár Frigiában, Föníciában, Trójában, Trákiában, Egyiptomban,
Lemnoszban vagy Szicíliában folyamodtak is hozzájuk, kultuszuk mindig a tűzzel volt kapcsolatos, templomaik pedig mindig a



Árgyusi Imre: Tündér Ilona keresése 82
legvulkanikusabb helyeken épültek, a nyilvános kultusz szerint pedig az alvilági istenségekhez tartoztak, s ezért a kereszténység pokolbeli isteneket teremtett belőlük. A gigászok a kígyólábú óriások, Gaia gyermekei, akik születésükkor szétfeszítették a természet határait, a sziget elhagyta helyét a tengerben,
a sziklazátonyok felszínre kerültek, a tengerpartok eltolódtak, a folyók megváltoztatták medrüket, sziklákat és égő szálfákat hajigáltak az Ég ellen. A gigász szónak van egy másik formája is, a Gügész, amely azt jelenti: földszülötte vagy Góg, az óriás, akit Észak-Görögország hegyeivel hoztak kapcsolatba. A gigászok a régi kor Istenei, harcban álltak a Zeusz által vezetett fiatal istennemzedékkel. A Zeusz által vezetett isteneknek az Ég, Gaia gyermekeinek a Föld adta meg a dörgő jelet a döntő támadásra. Anyjuk, Gaia megvédte őket az Istenek fegyvereitől, ezért a gigászokat csak hihetetlen erőfeszítéssel - és a félig isten, félig ember
Héraklész segítségével - sikerült legyőzni. Apollodórosz szerint a gigászok hatalmasak voltak, felülmúlhatatlanul erősek, testükről erdőnyi fürtökben csüngött alá a szőrzet, lábuk helyén pedig sárkánypikkelyekkel borított, vastag, kígyószerű csáp tekeredett (lávaömlés). A gigászok attól a pillanattól agresszívak voltak, ahogy Gaia a világra szülte őket, nyomban szikladarabokat és üszkös fákat hajigáltak az égre (vulkánkitörés). A hatalmas küzdelmet azonban egyetlen gigásznak sem sikerült túlélnie. Tüzük kialudt, nem lövelltek füstöt az ég felé, és nem dobáltak hatalmas olvadt kődarabokat az égben lakó olimposzi
Istenekre. Nem egy gigásznak az lett a végzete, hogy hatalmas hegyet dobtak rá az Istenek. Így járt Athosz titán, akire Athosz hegyét dobták, Enkeladosz, akit Athéné az Etna hegye alá zárt. Bár más szövegkörnyezetben, de Árgus sárkánykígyót is egy hatalmas kővel üti agyon Hermész, és ismerünk is egy vulkáni hegyet, az Argeaust Kappadókiában.
Kronosz azonban a hatalom megszerzése után ismét bilincsbe verte és fogva tartotta a százkezű óriásokat és a küklopszokat. Elvette feleségül
Rheát, s mert Uranosz és Gaia azt jósolták, hogy saját gyermeke fogja megfosztani az uralomtól, gyermekeit - Hesztiát, Démétért és Hérát, majd Hadészt (más néven: Plútót) és Poszeidónt- amint megszülettek, lenyelte. Ezért Rhea, mikor legkisebb gyermekét, Zeuszt várta, elbújt Kronosz elől a Kréta szigeti Ida hegyen, s mikor megszületett Zeusz, egy követ pólyált be, és azt adta át Kronosznak. Kronosz lenyelte a követ, s mikor Zeusz megnőtt, beteljesedett a jóslat. Zeuszt Ókeanos leánya, Métis segítette: hánytatót adott be Kronosznak, amitől az sorban kihányta elnyelt gyermekeit. Legfelül a kő volt, így azt adta vissza
először, majd Poszeidónt, Plútót, Hérát, Démétért és Hesztiát, s így ezek születésük fordított sorrendjében látták meg másodszor a napvilágot.



Árgyusi Imre: Tündér Ilona keresése 83
Ezért mondhatják a harmadik istennemzedékben Hestiát - a házitűzhely istennőjét - a legidősebbnek és a legfiatalabbnak egyszerre. Zeusz nemzedéke volt a kétszer született istenek nemzedéke. Utal ez a mítosz az uralmi helyzet változására, a Nagy Anya trónfosztására és a férfiak hatalmának megerősödésére.
Ezután Zeusz hadat indított Kronosz és a titánok ellen. Tíz évig tartott a háború, s ekkor Gaia azt jósolta, hogy az fog győzni, aki a Tartarosz foglyait hívja segítségül. Zeusz kiszabadította a Tartaroszból a küklopszokat és a százkezű óriásokat. A küklopszok ekkor készítették Zeusznak a villámot, Hadésznak a láthatatlanná tévő sisakot és Poszeidónnak a háromágú szigonyt. Gyakorlatilag elkészítették azokat az eszközöket, amellyel a fiatalabb nemzedék átvehette a hatalmat, és ezzel saját erejüket adták át Zeusznak. Irtózatos harcban, melyet egetföldet rázó mennydörgés, a tenger szörnyű morajlása kísért, Zeusz
legyőzte Kronoszt és a többi titánt, s most őket parancsolta a Tartaroszba, a százkezű óriásokat rendelve őrizetükre. Kronosz három fia felosztotta egymás közt a világot. Zeusznak jutott az uralom az égben, Poszeidónnak a tengeren és Plútónak az alvilágban.
A pelaszg teremtésmítosz szerint a Khaos (Kháosz, Káosz) volt az első létező: a tátongó üresség, vagy későbbi magyarázat szerint az elemek zavaros összevisszasága, és Khaosból emelkedett ki a Mindenség Istennője, Eurünomé (Eurynome), de nem volt hol megvetnie a lábát.
Elválasztotta hát az égbolttól a tengert, s egymagában táncolni kezdett a hullámokon. Tánca során déli szél kerekedett, amellyel megkezdhette a teremtés művét. Majd az északról fúvó szelet sodorgatni kezdte és megszületett Ophión, a nagy kígyó, aki hétszer az istennő lába köré tekeredett, és egyesült vele. Eurünomé erre galamb alakot öltött, leereszkedett a hullámokra, s mikor elérkezett az ideje, megtojta a Világtojást. Ophión az istennő parancsára hétszer a tojás köré tekeredett és kiköltötte. A tojás kettérepedt, és kipottyantak belőle az istennő gyermekei, vagyis ami csak létezik e világon: a Nap, a Hold, a bolygók, a
csillagok és a Föld a rajta levő hegyekkel, folyókkal, fákkal, növényekkel és élőlényekkel együtt. Eurünomé és Ophión az Olümposz hegyére költöztek. Ophión azonban megharagította az istennőt, azt állította ugyanis, hogy ő teremtette a világot. Az istennő nyomban a fejére taposott a sarkával, kitörte a fogait, és Ophiónt a föld alatti sötét üregekbe száműzte.



Árgyusi Imre: Tündér Ilona keresése 84
(A székelység (agathyrs, aga-törzs) szimbólumai a Nap és a Hold. A Nap és a Hold a tündérkirálynő (Tündér Ilona) tojásból született ikertestvérek (sárgája és fehérje). Egy (kozmikus) liba formájában
vagy a tejút istennőjeként az első ősvízből kiemelkedő dombon nevelte őket. A dombot az Öregisten és az Ördög alkotta együtt.)
Ebben az archaikus vallási világképben még nem voltak férfi istenek, csak a Világistennő és papnői, mivel a női nem volt az uralkodó. Az apaság fogalma nem létezett számukra, mivel a fogamzást a szélnek tulajdonították. Az utódlás anyai ágon történt, a kígyókat a halottak megtestesülésének tartották. Az Eurünomé (Messzevándorló) nevet az istennő mint az égbolton látható Hold kapta. A sumerok Iahu-nak
(Yahu), Felséges Galamb-nak nevezték a Holdat, az egyiptomiak Yah (Jah vagy magyarul, Jó, Joó vagy Éj) néven tisztelték, az argosiak pedig Ió (Íó) néven, az Ószövetségben Jah-ve vagy Jeh-ova néven jelenik meg.
Az orphikus teremtésmítosz azt állítja, hogy a fekete szárnyú Éjt elcsábította a Szél, s az istennő egy ezüsttojást tojt a Sötétség méhében. Az Éj ezüsttojása a Holdat jelenti, mivel az ezüst a Hold féme. Ebből a tojásból kelt ki Erósz, és hozta mozgásba a Világegyetemet. Erósz kétnemű és aranyszárnyú volt, s négy feje lévén néha bika vagy oroszlán
módjára bömbölt, néha meg sziszegett, mint a kígyó, vagy olyan hangot adott ki, mint a kos. Anyja, az Éj Erikepaiosznak nevezte, s egy



Árgyusi Imre: Tündér Ilona keresése 85
barlangban lakott vele. Ő maga három alakban szokott mutatkozni: mint az Éj, a Rend és az Igazságosság. Barlangja előtt ott ült a kikerülhetetlen Rheia Anya, s egy rézdobot pergetve hívta fel az emberek figyelmét az istennő szentélyére. A Földet, az Eget, a Napot és a Holdat Phanész teremtette, a Világegyetem fölött azonban mindaddig az
istennőháromság uralkodott, míg meg nem jelentek a férfiak uralmát támogató hódítók a görög félszigeten, és Uranosznak adták át a hatalmat.

Az argoszi királyság
Argoszról már esett szó Íó tisztelete kapcsán, de a nevének Árgirussal való hasonlósága miatt története nagyobb figyelmet érdemel. A monda szerint Danaosz alapította az argoszi királyságot, Argosz (Argos) városának alapítója azonban Íó (Hold) fivére, Phoróneusz volt, Ínakhosz folyamisten és Melia nimfa fia. Phoróneusz Kerdó nimfát vette feleségül. Egész Peloponnészosznak ő volt az uralkodója, és ő vezette be Héra kultuszát is. Argoszban Hérának jelentős temploma működött, amely i.e. 423-ban leégett.
Gügész gyermeke, Kár (Car, Charia) alapította Megara városát. Megara leghíresebb polgára Byzas (Buzas, Bias, Megarai Búzás) volt, aki a Boszporusz („az ökör vagy kos gázlója, átkelője” Itt esik az aranyszőrű kos hátáról Hellé a tengerbe és kapja a Hellespontus nevet.) partján telepedett meg, a későbbi Bizánc helyén. Megarával szemben található Salamis vagy Solymi szigete. A Megaraiak az özönvíz idején menekültek a Delfi fölött magasodó Parnasszosz (Parnassus) hegyére és leszármazottaikból alakult ki az első törzs, amely hellénnek nevezte magát. Ők lettek a Charioniai-medence lakói, a thébaiak.
Dionüszosznak is volt egy tanítómestere Silenos (talán Sólymos) a bölcs szatír. Lehetséges egyébként, hogy az Olimposz, Olympos névnek is volt



Árgyusi Imre: Tündér Ilona keresése 86
egy S-Olympos, Solym-pos, Solymos alakja. A pos végződés az opus, opis, apis, ophiucus, a görög ophio kígyó szóval kapcsolatos. Érdekes, hogy az izraeliták egy törzse, a karaiták, a Dávid csillagot, azaz Salamon (Sólyom) pecsétjét használták jelképükként, és Jeruzsálem is a Sólyom városa volt, amit az Egyiptomból elköltöző hikszoszok
alapítottak, ahonnan a sólyomtiszteletet magukkal vitték. A karaitákat nem tekintették zsidóknak. Az Iszlám (mássalhangzóit tekintve Islam, SLM, Sólyom) vallás alapítója Mohamed a Koreis vagy Quraysh - „kár” törzsből származott, Mekka egyik családjából, aki al-Lat istennőt tisztelték. Mekka görög neve Ptolemaiosz idejében: Makoraba volt. Károk voltak Korinthosz névadói is. De ne feledkezzünk el Álmos (LMS) nevéről a magyar Sólyom-ház (SLMS) őséről sem. A nevek hangzását gyakran megváltoztatta az, hogy más nyelven
próbálták kimondani, leírni, volt hogy rejtéssel (szótagok, betűk felcserélésével, anagrammával) próbálták megőrizni, és volt hogy tudatosan változtatták meg a jelentését, hogy eredeti értelme elfelejtődjön.
Az olimposzi istenek és a titánok uralkodását is megelőzték a küklopszok, akik közül a harmadik, legfiatalabb, Argész. Nevét megőrizte az argoszi királyság, amelyet a görög eredetmonda szerint Danaosz alapított, Bélosz egyiptomi király fia, aki eredetileg Líbiában
uralkodott. Az Argész név görögül ezüstöst jelent, amely szín a Holdra vonatkozik, ha azonban az éjszakai égboltra tekintünk, a Tejút ezüstfehér szalagjával is rokonítható. Az argosziak szomszédai az árkádiaiak magukat a Holdnál öregebbeknek mondták: Attika népe azt állította, hogy már éltek, mielőtt a Hold megjelent volna az égboltozaton. (A legújabb kutatások megállapították, hogy a Holdnak kiemelkedő szerepe van a földi élet fennmaradásában. A Hold az, amely kiegyensúlyozza a Föld forgástengelyét, így biztosítva a földi élet kényes egyensúlyának a fennmaradását. Egyes csillagászok szerint a Hold egykor önálló bolygó volt, és egy kozmikus katasztrófa következtében lett a Föld rabja. Erről az alexandriai könyvtár papiruszai is írtak.) Az ógörög argürosz szó kapcsolatba hozható az ugyancsak ógörög fehér (argasz, argiasz, argósz), fehér, fénylő, ragyogó, szikrázó (argennosz, argéeisz), és az ezüst, ragyogó, tiszta fényű (argüfeosz) szavakkal. Ezek, a Hold és a Tejút jelzői is, nem véletlenül a Nagy Fehér Istennő (egyik nevén Héra) személyesítette meg, akinek százszemű testőre Argosz a csillagos ég. Bélosz neve után azonos az Ótestamentumban szereplő Baál-lal és az Apokrifokban szereplő Bél-lel. Neve az általa kiszorított sumér Belili
(Beltisz vagy Balat) Hold-istennő nevéből származik, míg Baál vagy Bél



Árgyusi Imre: Tündér Ilona keresése 87
a Napisten neve lett. Bélosz (Béla) a thebaiszi (Théba) Khemniszben uralkodott, Libüa és Poszeidón fia, Agénór ikertestvére volt. Felesége, a Nílus leánya, Ankhinoé, ikreket szült neki: Aigüptoszt és Danaoszt, majd még egy fiút, Képheuszt.
Az, hogy Agénór és Bélosz ikrek voltak, éppúgy, mint Danaosz és Aigüptosz, a kettős királyság rendszerére mutathat. Mindkét király feleségül vett egy főpapnőt, és ötven holdhónapig, vagyis egy Nagy Év feléig uralkodott. A főpapnőket az ötvenedik hónapban, pontosabban a negyvenkilencedik hónap végén rendezett futóversenyen választották ki. A futóversenyeket a legrégebbi korban csak lányoknak rendezték, azért hogy közülük az uralkodó főpapnőt kiválasszák. A futóversenyt a bolygók mozgásának földi megjelenítésére tartották, és a földi futásban leggyorsabb résztvevő lett az Ég leggyorsabb bolygójának, a Holdnak a
földi képviselője. Az ötven holdhónap szent számához igazodott a Holdat szolgáló papnői testület létszáma. Ebből az újévi futóversenyből alakultak ki az Olümpiai Játékok. Olümpiában, Spártában, Jeruzsálemben és Babilonban a szent király tisztségének elnyeréséért éppúgy rendeztek újévi futóversenyt, mint Argoszban, hiszen egy Napkirálynak gyorsnak is kellett lennie. Az ötvenes szám eredete egyébként kapcsolatban áll a százkezűként ismert hekatonkheirekkel, Uranosz és Gaia első gyermekeivel. Több kutató is kapcsolatba hozza az ötvenes számot a Sirius A és Sirius B egymás körüli keringési idejével, amelyek
ötven év alatt tesznek meg egy teljes kört.
Danaosz története így őrződött meg: Danaosznak ötven lánya volt, akik mind más anyától születtek. Fivére volt Aigüptosz, Egyiptom és Arábia királya, akivel apjuk halála után összeveszett az örökségen. Aigüptosz azt ajánlotta, hogy a lányokat az ő ötven fiával házasítsák össze. Danaosz cselt gyanított, és nem egyezett bele a dologba. Amikor egy jósda megerősítette aggodalmát, hogy Aigüptosz fiai meg akarják ölni a Danaidákat, elhatározta, hogy elmenekül Líbiából lányaival Argoszba,
ősanyjuk szülővárosába, ahol befogadta őt Pelaszgosz király. Danaosz építette az argoszi fellegvárat is, leányai pedig beavatták a pelaszg asszonyokat Deméter Egyiptomból hozott misztériumaiba. Aigüptosz azonban elküldte fiait Argoszba azzal, hogy addig ne merészeljenek hazatérni, amíg Danaoszt és családját meg nem büntették. Miután a fiúk megérkeztek, arra kérték Danaoszt, hogy változtassa meg korábbi döntését, és adja hozzájuk a leányait, de továbbra se tettek le arról a szándékukról, hogy a nászéjszakán meggyilkolják a lányokat. Amikor Danaosz most sem volt hajlandó teljesíteni kérésüket, ostrom alá vették
Argoszt, és a harcban Pelaszgosz király is elesett. Utódjául Danaoszt választották meg Argosz lakói, aki végül kénytelen volt beleegyezni a



Árgyusi Imre: Tündér Ilona keresése 88
tömeges menyegzőbe, de lányainak meghagyta, hogy férjeiket öljék meg a nászéjszakán. Ezek Hüpermésztra kivételével teljesítették is az apai parancsot, ezért azzal bűnhődnek az alvilágban, hogy egy feneketlen korsóba kell szüntelen vizet hordaniuk. Hüpermésztra az egyetlen a danaidák közül, aki apja parancsával dacolva nem ölte meg férjét a
nászéjszakán, hanem menekülni hagyta őt. Az argoszi királyi ház történetében így a líbiai és az egyiptomi származás összefonódott. Később a férj, Lünkeusz megölte apósát, Danaoszt, hogy fivéreiért bosszút álljon, s ő lett Argosz királya. Kettejük leszármazottai között találjuk Danaét, Perszeuszt és Héraklészt.
Danaosz lányainak vérnásza szoros kapcsolatban áll a régi idők nőuralmával, s ennek figyelembevételével érthető meg. A nőuralom magában foglalta a nőnek azt a jogát, hogy maga válasszon férjet magának, aki fölött a házasságban uralkodni hivatott. E két jog
szükségképpen összefügg egymással. A nőuralom a nő saját választásával veszi kezdetét, a nő a kérő, s nem a férfi. A nő házasítja ki magát, ő köti a szerződést. Nem az apja vagy a rokonai adják férjhez. A danaidák mítoszában a kikényszeríttet kapcsolattól való irtózat a történet sarokpontja. Aigüptosz (Aigyptos) fiai arcátlan elbizakodottsággal sértik meg a szüzek abbeli jogát, hogy szabadon rendelkezzenek önmagukkal. A rájuk erőltetett házasságkötést tekintik a lányok legfőbb sérelmüknek, amelynél még a halált is jobban elfogadnák, s amelyet vérnásszal bosszulnak meg.
Danaosz lányához tartozik egy másik történet. Amikor az apa és ötven leánya Aigüptosz elől menekülve Argoszba érkeztek, nagy szárazság volt, sehol sem leltek vizet. Danaosz szétküldte lányait, hogy keressenek forrást. Egyikük egy szarvast pillantott meg, s rálőtt, de nyila egy alvó szatírra hullott. Az felugrott, hirtelen kéjvágytól eltelve a lányra vetette magát, és a vonakodó lányt űzőbe vette. Mikor a lány már nem látott utat a menekülésre, babérfává változott. Poszeidón végül közbelépett, a szatírt elkergette, s ő tette magáévá a lányt, majd megmutatta neki a bővizű lernai forrásokat. A danaidák találták fel a kútfúrást is. Poszeidon
ölelésből született Naupliosz. Ő alapította a mai Napflion városát, ahol egyiptomi hajósokat telepített le, akik megtanították az argosziaknak a hajózás tudományát. Danaosz lányaihoz így kapcsolódik a forrásvíz és a tengeri hajózás. Ez azért érdekes, mert a Dan (dn) mássalhangzók megjelennek Poszeidon tengeristen nevében, a Donyec, Dnyeper, Dnyeszter, Denister, Don, Duna, Jordán folyónevekben a Dardanella tengerszoroséban, Dionüszosz, a részegítő folyadék, a bor istenének, és Diana, az erdei források istennője nevében is. Danaé sumér neve Dam-kina volt. A héberek Dinának nevezték (Genezis
XXXIV.), hímnemű alakban pedig Dánnak. Holdpapnői-testülete a szabály szerint ötven főből állt. A papnők feladata az volt, hogy a föld



Árgyusi Imre: Tündér Ilona keresése 89
számára esőcsináló varázslattal, forrásokkal és kutakkal biztosítsák a szükséges vizet. A danaidák a vízről gondoskodó papnő-testület lehetett, ez az oka, hogy a nevüket kapcsolatba hozták a görög dánosz (kiszáradt) és danosz (ajándék) szavakkal. A lyukas vizeskancsót cipelő danaidákban csak egy későbbi társadalom látta a férjgyilkosságért járó
örökké tartó bűnhődés megszemélyesítőit. Az őket ábrázoló képen egy mágikus szertartást végeznek: vizet locsolnak a földre, hogy e rokonvarázslattal felhőszakadást idézzenek elő. Úgy látszik, hogy a szita, illetve a lyukas fazék még sok évszázaddal a danaida testületek megszűnése után is a gyógyító asszonyok jelvénye volt. Philosztratosz írja, hogy vannak asszonyok, akik szitával a kezükben járkálnak, és elhitetik a tudatlan marhapásztorokkal, hogy meg tudják gyógyítani a jószágot. A víz megtermékenyítő erejéhez kapcsolódik egy másik mítosz, ahol Danaét aranyeső formájában termékenyíti meg Zeusz, és ebből születik
Perseus.
Argosz volt a Peloponnészosz legrégibb és legtekintélyesebb városa. Közvetlen Argosz mellett terül el a Peloponnészosz félsziget legnagyobb síksága, melynek nagy része ma is vízben szűkölködik, mert a város körül folyó patakok az év nagy részében kiszáradnak. A szárasságon monda szerint – Danaosz vagy leányai a danaidák segítettek,



Árgyusi Imre: Tündér Ilona keresése 90
mesterséges öntözéssel, így a terület alkalmassá vált gabonatermelésre és lótenyésztésre. A görög mitológiában Argoszhoz tartozik az Oroszlán csillagkép (legfényesebb csillaga a Regulus – RGLS amely név rokona Herkules H-RKLS nevének) története.
Echidna kígyóistennő szkíta ábrázolásai
Az argoszi síkság északi szegélyén magasodó hegyekben élt a nemeai oroszlán, s rettegésben tartotta az egész hegyvidéket. A görög mítosz szerint Echidna kígyóistennő volt az oroszlán anyja, és az állatot Héra küldte büntetésül erre a vidékre. (Echidna és Tüphón sarja volt a százfejű, halhatatlan sárkány, Ladón, aki a heszperiszek almáit őrizte.) A fenevad a városhoz közeli területeken garázdálkodott, és addig még
senki sem tudta legyőzni, mert bőre az acélnál is keményebbnek bizonyult. Héraklész vállalkozott a feladatra. Egy kisvárosban, Kleónaiban szállt meg egy szegény parasztnál, akinek fiával szintén az oroszlán végzett. Héraklész útra kelt, megkereste a vadállat barlangját, és mivel azon két kijárat volt, betömte az egyiket. Az oroszlánt hosszas birkózás után buzogányütéssel elkábította, és puszta kézzel megfojtotta. A szörny azonban még holtában is kemény feladat elé állította Héraklészt, mivel páncélos bőrét nem lehetett lefejteni, csak a gyémántnál is keményebb oroszlánkarmokkal sikerült megnyúznia. Magára vette az acél keménységű bőrt, így maga is legyőzhetetlenné vált. Visszatérve Kleónaiba, a szegény paraszt feláldozta Zeusz tiszteletére utolsó kosát. Zeusz pedig fia, Héraklész tiszteletére emlékül az égre helyezte el az oroszlánt, így született meg az Oroszlán csillagkép.



Árgyusi Imre: Tündér Ilona keresése 91
A mítosz a maga nyelvén az uralmi helyzet változását és rögzülését beszéli el. Az oroszlán a Nagy Anyaistennő kísérő állata, mint a nagymacskák általában, és ahogy a mítosz mondja, Héra, Zeusz felesége küldi a vidékre. Valószínű, hogy a mítosszal ellentétben nem a büntetés a cél, hanem fordítva értendő a történet, az ősi női uralmat igázza le a
Peloponnészoszon Héraklész, és bújik az oroszlán bőrébe, vagyis magára ölti az oroszlán által megjelenített hatalmat. Az Oroszlán csillagkép az égen is a Szűz (Anyaistennő) kísérője. Kleónai (K-león-ai) neve szintén az oroszlán leó (leon) nevéből képzett szó. Nemea a latin Nemus (liget) szóval áll szoros kapcsolatban és így Nemi erdejével, ahol az Erdő Királya őrizte az istennő Szent Erdejét. Pindarosz számos helyen magasztalja az argolisi Kleónai területéhez tartozó Szent Liget szépségét, ahol Argus őrködött Íó, a Hold fölött, és állítólag ez volt a hely, ahol Héraklész megölte az oroszlánt. A Hold neve Luna (Helena) is, amely
szintén az oroszlánt jelentő leon szó rokona, és mint ábrázolások sokasága bizonyítja, az oroszlán (orosz-leon, leány) a Nagy Istenanya kísérő állata. A nevek vizsgálata így többszörösen is Ilona nevére utal, ahogyan a hellén név is.
Az aranyalmák kapcsán ismerkedjünk meg Héraklész tizenegyedik munkájával, amely hasonlatos Árgirus (Árgilus) vándorlásához: van benne keresés, vándorlás, bolyongás, óriás, furfang, aranyalma,
tündérek, fát őrző százfejű sárkány. A szereposztás azonban fordított, a férfi Héraklész tesz meg mindent, hogy ellopja a nők által őrzött aranyalmát. A Héraklész, Herkules (RKLS), Regulus (RGLS) és az Árgilus (RGLS) nevek mássalhangzóváza is szinte azonos. A heszperiszek vagy tündérek csodálatos kertet őriztek, ahol az egyik fán az örök ifjúság és halhatatlanság aranyalmái teremtek. Bár ők voltak a kert gondozói, nekik sem volt szabad az almákhoz nyúlniuk, azt Ladón sárkány őrizte. Ez a kert a földi Paradicsom szimbóluma, az aranyalmafát Gaia adta nászajándékként Hérának Zeusszal tartott
esküvőjén. A heszperidák kertje, Zeusz és Héra nászának színtere, a mindig megújuló termékenység szimbóluma. Héraklész nem tudta, hol keresse az aranyalmákat, ezért foglyul ejtette a tengeristent, megkötözte és addig el sem engedte, amíg az el nem árulta,



Árgyusi Imre: Tündér Ilona keresése 92
merre találja meg a heszperiszeket és a kertet. Útja során megküzdött Antaeusszal, a bűvös erejű líbiai óriással, aki Tanger városának ura volt, keresztülhaladt Egyiptomon, átszelte Ázsiát és Arábiát. Bolyongása során a Kaukázusban rátalált a sziklához láncolt Prométheuszra, megölte az őt kínzó keselyűt, s ezzel megszabadította a foglyot a Zeusz által
rászabott büntetésből. Hálából azt a jótanácsot kapta, hogy ne maga menjen be a kertbe az almákért, hanem kérje Atlasz segítségét. Héraklész átkelt az óceánon, majd hosszú vándorlás, harcok és komoly megpróbáltatások után eljutott a heszperiszek kertjéhez. Ott megkérte Atlaszt, hogy szerezzen neki három aranyalmát. Fizetségül felajánlotta, hogy erre az időre hátára veszi az égboltot. Atlasz elfogadta az alkut - e változat szerint ő volt a heszperiszek apja, és egyben az almafa ura. Mikor három nap múlva szerencsésen visszatért az almákkal, Atlasz boldog volt, hogy megszabadult terhétől, és semmi kedve sem volt
visszavenni vállára az eget. Ám Héraklész rászedte. Látszólag elfogadta Atlasz döntését, de megkérte, csupán annyi időre fogja meg újra az égboltot, amíg egy párnát tesz a vállára, hogy kényelmesebben hordhassa a hatalmas terhet. Atlasz gyanútlanul megtette, Héraklész pedig elsétált az almákkal. Egy másik történet szerint Héraklész elpusztította Ladónt, a fát őrző sárkányt, és így jutott az aranyalmákhoz. (Mind Atlasz, mind Héraklész titáni méretekkel rendelkeznek a történetben, hiszen mindketten vállukra veszik az egész égboltozatot.) Héraklész volt az egyetlen, akinek sikerült almát lopni a heszperiszek
kertjéből, amelyeket később Athéné visszajuttatott eredeti helyükre. Úgy tartják, hogy a boldogság almáival sikerült elcsábítani a szépséges Atalantát is, de ezek nem azonosak a viszály almájával, amelyet Erisz használt, amikor elindította a legszebbek közötti versengést az Olümposzon. Héraklésznek ez a története nagy valószínűséggel a Földközi-tenger és a Fekete-tenger partvidékének gyarmatosítását foglalja össze, amely több évszázadon keresztül tartott. Ebben az esetben a Héraklész név nem egy személyt, hanem egy vezéri rangot jelöl, ahogy eredetileg a magyaroknál
is rangot jelölt a Gyula, Árpád vagy Horka név. És ha itt tartunk az összehasonlításban: a Héraklész névhez hasonló az egyiptomi katonai vezető Hor-Aha neve, ahogy a magyar Horka nálunk is a hadak vezetőjét jelentette, aki az ország határain kívüli katonai vállalkozásokat vezette, így nem véletlen a két rangnév hasonlósága. Héraklesz neve alatt számos mitikus hős cselekedete összemosódott, így a föníciai Hérakleszé, az egyiptomi Hérakleszé, a daktülosz Hérakleszé és a görög Hérakleszé, sőt Varro római tudós összesen 43 különböző Héraklészt számolt össze, kiknek a cselekedetei mind Héraklész név alatt maradtak az utókorra.



Árgyusi Imre: Tündér Ilona keresése 93
Egy másik görög monda úgy tudja, hogy Héraklész Zeusz fia volt. A történet szerint az argoszi síkságon emelkedő Tirünsz királyának fia, a Thébaiban élő Amphitrüón, csatában tette próbára erejét, amikor szépséges neje megtetszett Zeusznak. Az istenek feje Amphitrüón távollétében egy este úgy kereste fel az igen kívánatos Alkménét, hogy a
férj vonásait öltötte magára. (Ez a történet megtalálható Arthur fogantatásánál, ahol Pendragon, a sárkánykirály veszi fel a férj alakját. Arthur felesége Guine’Vere.) Héra meghallotta, hogy a gyermek születése napján Zeusz elrendelte: az aznap világra jövő ifjú uralkodjék majdan az összes körülötte lakón. Héra bosszúból addig hátráltatta Alkméné vajúdását, amíg a mükénei király neje, Nikippé megszülte Eurüsztheuszt. Így rá és nem a később született Héraklészre szállt Zeusz visszavonhatatlan parancsa. Héraklészt kiforgatták jogos örökségéből, és az argosziak fölött, akik Mükénét is lakták, Eurüsztheusz lett az úr, míg
Alkméné fiának saját erejéből kellett mások urává felküzdenie magát. Ezt azután derekasan meg is tette, így méltán nevezték őt Héraklésznek, vagyis olyasvalakinek, aki Héra által lett híres. Az ősi Krétán a héraklész név bizonyos feladatkört ellátó szolgálót jelentett, vagyis fordítható lenne a szó Héra szolgálójaként is.
Héraklész utódai, a hérakleidák folyamatos háborúkban végül együttesen győzelmet arattak Eurüsztheusz, Mükéné királyának hada fölött, és ekkor visszatértek a Peloponnészoszra, hogy Argoszt, Mükénét, Spártát és Messzéniát felosszák egymás között. Csak a negyedik
nemzedéknek, Arisztomakhosz utódainak adatott meg, hogy hatalmuk alá hajtsák a félszigetet. Témenosz szerezte meg Argoszt, Kreszphontész Messzéniát, a harmadik fivér, Arisztodémosz fiai, Proklész és Eurüszthenész pedig megkapták Spártát. A hérakleidákról szóló



Árgyusi Imre: Tündér Ilona keresése 94
történetek a Peloponnészosz dórok általi meghódításának számos véres emlékét őrizték meg a mítoszokban. Argosz tehát Témenosz, majd utódai, a témenidák kezébe került.

Argeasz Makedonisz
A mondák és mítoszok a valóság darabjait gyűjtik egybe és adják szájról szájra, amely fokozatosan legendává változik, magába olvasztva a történelem emlékezetét. A mitológia nem más, mint a történelmi események rögzítése mondák alakjában. Az egyes személynevek mögött népek és hadvezérek rejtőznek.
Az ókorban népszerű monda szerint Héraklész (akit a szkíták is ősüknek tekintettek) ükunokája, a témenida nemzetséghez tartozó Perdikkasz alapította meg a makedón uralkodódinasztiát. Perdikkasz az i.e. VII. század közepe táján Argosz városában született, de később Illíriába, majd Felső-Makedóniába vándorolt. Két fivérével (Gauanész és Aeroposz) egyetemben az itteni király szolgálatába állt pásztorként. A három testvér közül az egyik lovakat, a másik teheneket, míg a legkisebb, Perdikkasz naphosszat kecskéket meg juhokat legeltetett. Reggelente a testvérek a királyné által sütött cipóval a kezükben indultak munkára,
ám Perdikkasz elemózsiája minden alkalommal a kétszeresére dagadt. Elmondta ezt a királyné a férjének, aki azonnal megértette: veszélyt rejt uralmára nézve a három szolga, főképp Perdikkasz. Magához hívatta hát a király a testvéreket, és megparancsolta nekik, azonnal hagyják el országát. Csakhogy a fiatalemberek előbb követelték a kialkudott bért. A király, akinek Dionüszosz elvette a józan eszét, feldühödött, s a kéményen át házába sütő napra mutatva azt ajánlotta föl fizetségként. Míg a többiek döbbenten álltak, Perdikkasz késével a padlóba véste a napkorongot, majd jelképesen magához vette. Ezek után testvéreivel
együtt sietve eltávozott.



Árgyusi Imre: Tündér Ilona keresése 95
A meglepett uralkodónak egyik tanácsadója magyarázta meg Perdikkasz tettének jelentőségét. Az ifjú a lerajzolt napkorong jelképes birtokbavételével jelezte, hogy a király házát és birtokát sajátjának tekinti, ráadásul mindehhez a Napot hívta tanúnak. A felbőszült király lovasokat küldött a fivérek után azzal a paranccsal, hogy öljék meg őket.
Az ifjak azonban még idejében átkeltek egy folyón, amely megáradt, mihelyt az üldözők a partjához értek. Erre emlékezve a makedónok évszázadokon át áldozatokat mutattak be a folyam istenének, Berésznek (Bor-nak), aki a mítosz szerint Makedón fia volt. Utóbb ezen a területen Perdikkasz megalapította a Makedón Királyságot. A dinasztia leghíresebb tagja, Nagy Sándor (II. Alexandrosz) a Perzsa Birodalom meghódításával létrehozta a rövid ideig egységes Makedón Birodalmat.
Macedonia
Theopomposz változata szerint az Argoszból érkezett Karanosz hódította
meg a későbbi Aigai környékét, majd az ő uralmát Perdikkaszé követte. (Erre a történetre Karanosz neve miatt térünk ki, amely a Koronás szónak felel meg, hiszen ő nyer először koronát a későbbi makedón földön.) Theopomposz nem említi, hogy az argoszi jövevények előzőleg illírekkel is kapcsolatban álltak volna, s csak ezután jöttek makedónok lakta területre, sem arról, hogy Karanosz és Perdikkasz között még két nemzedék követte egymást a trónon. Diodórosz ezzel szemben összhangba szeretné hozni Hérodotosz és Theopomposz közléseit, no meg a sok valóságot magában rejtő történeti hagyományt is. Ő tud arról,
hogy a makedónok egykor az oresztaiak által lakott területen éltek. Ezért Karanoszt Oresztisz királyának szövetségesévé teszi, aki a harctéren



Árgyusi Imre: Tündér Ilona keresése 96
kivívott érdem jutalmaként nyeri el Oresztisz egy részét. Hérodotosz említi, hogy a témenidák előbb Illíriába mentek, és csak azután vándoroltak makedón földre. Diodórosznál ennek jegyében szerepelnek az eordoi (erdei) nép, amely az Oresztisz és Lünkésztisz közötti Eordaia tartományban élt, a Bermion hegy nyúlványaitól nyugatra, Felső
Makedóniában. A Makedóniától északra és északnyugatra eső vidék egészen a negyedik századig különálló, idegen világot alkotott, amelynek nagy részét erdők borították.
„Az első olümpia előtt a birtoklás iránti vágytól hajtott Karanosz csapatokat gyűjtött az argosziak közül és a Peloponnészosz többi részéből, és seregével hadjáratot indított a makedónok területére. Ebben az időben az oresztai királya eordoi nevezetű szomszédaival volt háborúban, és arra kérte Karanoszt, hogy segítsen neki: megígérte,
néki adja az általa uralt vidék középső részét az oresztai ügyeinek rendbehozatala után. És mivel a király beváltotta ígéretét, Karanosz megszerezte a földet, és királyként uralkodott rajta harminc éven át, mígnem idős korában eltávozott az életből. Trónját Koinosznak nevezett fia örökölte, aki huszonnyolc éven keresztül volt király. Utána Türimmasz negyvenhárom, Perdikkasz pedig negyvennyolc évig uralkodott. Ez utóbbi növelni akarta birodalmát, és ezért Delphoiba küldött tanácsért.” (Euszebiosz)
Azon a területen, amit az argoszi dinasztia uralma alá vont, valamikor a thrákok brix (bríg) nevű törzse élt, egy része később átköltözött Ázsiába, ahol phrügöknek nevezték őket. (Ezt Hérodotosznál és Sztrabónnál olvashatjuk.) A trák és phrüg népcsoport vándorlásának útvonalát időben és térben úgy képzelhetjük el, hogy az i.e. II. évezred közepén (1500 körül) a Fekete-tenger partvidékén, a mai Bulgária irányából délnyugat felé, a későbbi antik Makedónia területe felé irányult. Ezt a vidéket egyes ókori történetírók Nyugat-Trákiának nevezték, majd 1200 körül, a nagy balkáni népmozgások megindulásakor e népesség zöme
Kisázsiába kelt át. A mitikus hagyomány szerint éppen a Bermion hegységben élő brixek (vagy brigek) királya volt az a Midasz, akinek pompásan virágzó kertjeit a kutatók többsége szerint a Haliakmónba torkolló Ludiasztól délnyugatra, a Bermion hegység alatt kell keresni. A makedón nép már kialakulásának korai időszakában keveredett trák (thrák), paion és illír elemekkel, és kultúrájára ezek a népek csakúgy nagy hatással voltak, mint a déli görög szomszédok, akikkel a makedónokat az etnikai rokonság is összefűzte. A trákoknál és több más, velük rokon népnél, így a makedónokkal összekeveredett paionoknál a
Nap kultusza összefonódott az uralkodó hatalmának isteni eredetéről



Árgyusi Imre: Tündér Ilona keresése 97
vallott elképzelésekkel. Mindez magyarázza a Nap kiemelkedő fontosságát a makedón dinasztia eredetét magyarázó történetben. A Nap kultusza a trákoknál és később a makedónoknál is kapcsolódott Dionüszosz tiszteletéhez, aki szoláris istenség volt. A makedón uralkodók, akik magukat Héraklész leszármazottainak tekintették, az
istenné vált hős feleségét, Déianeirát mondhatták anyai ági ősüknek. Ő viszont egy igen népszerű mítoszváltozat szerint Dionüszosz leánya volt. A Napisten Dionüszosz tehát ott volt a dinasztia isteni ősének nászánál csakúgy, mint Perdikkasz uralomra jutásának hátterében. Mindennek következménye, hogy a Nap-csillag a makedón királyi hatalom jelvényévé lett. Thuküdidész, Hérodotosz és Diodórosz szerint egybehangzóan az argoszi származású Perdikkasz a makedón királyi dinasztia alapítója, aki őseit Héraklészig vezette vissza, és átvette a hatalmat a makedónok vezértörzse, az Argeasz Makedonesz törzs fölött.
Miután legyőzte a pieresz népet i.e. 653 körül, lépett trónra, és utána mindig fiú követte az apját: Argaiosz (Arkhelaosz vagy Heraklesz), I. Philipposz, Aeroposz, Alketasz, I. Amüntasz és I. Alexandrosz. I.e. 452 körül meghalt Alexandrosz, és fia, II. Perdikkasz i.e. 443 táján követte őt a trónon.
Thuküdidész így ír II. Perdikkasz harcairól, és az általa legyőzött illetve elűzött népekről:
„Ezek az erők (a trákok) tehát Dobéroszban gyülekeztek, s
előkészületeket tettek, hogy a hegységen átkelve felülről támadjanak rá a Perdikkasz uralma alatt álló Makedóniára. Mert Makedóniához tartoznak ugyan a lünkésztai, elimiótai és egyéb törzsek is, s szívélyes és alattvalói viszonyban is vannak vele, de mindegyiknek megvan a saját fejedelme. A tengerpart mellett fekvő mai Makedóniát Perdikkasz atyja, Alexandrosz, s ennek ősei, az eredetileg Argoszból származó Témenidák hódították meg, s ők alapítottak itt királyságot, miután fegyveres harcban kiűzték Pieriából a pieresz népet...” „...S elűzték Bottiaiából a bottiaioi nevű s jelenleg a Khalkidiké
szomszédságában élő törzset is. Paioniában megszállták az Axiosz folyó mellett Pelláig és a tengerig nyúló földsávot, s elfoglalták az Axiosz folyón túl a Sztrümónig terjedő, Mügdoniának nevezett területet, ahonnan az édón (dan?) törzset űzték ki. S kiszorították a most Eordiának nevezett területről az eordoi (erdei?) népet is, amelynek többségét legyilkolták... s elűzték Almópiából az almópesz (alma-fás?) törzset is. Ezek a makedónok kiterjesztették uralmukat más törzsek területeire is – e földek ma is birtokukban vannak –, Anthemuszra, Krésztóniára, Biszaltiára s a mai Makedónia nagy részére...”
A Témenidák Pieriát és Bottiaiát foglalták el először, miután Makedonisz szűknek bizonyult népük számára. A meghódított területek lakosságát



Árgyusi Imre: Tündér Ilona keresése 98
elűzték, őket tehát a források később új lakhelyeiken említik. A Pieriát lakó pieresz nép a Sztrümón (a mai görög Sztrimón, Strymón, a bolgár Sztruma) keleti partján, a Pangaion-hegy lábánál telepedett le. II. Perdikasz tevékenyen részt vett a peloponnészoszi háborúban. A háborúban az ország kimerült, az I. Alexandrosz alatt szerzett területek
legtöbbje elveszett, sőt, még ősinek számító területek is. II. Perdikkasz rengeteg pártváltással tudta csak megőrizni azt, ami az országból maradt. Perdikkasz után hatalmas vérengzések, háborúk dúlták Makedónia földjét, egészen II. Filipposz trónra lépéséig. Filipposznak egyszerre kellett szembenéznie a dardánokkal, paionokkal, trákokkal, és Athénnel. A paionokat és a trákokat lefizette, majd a paionokat le is győzte. Kiegyezett Athénnal, majd leverte a dardánokat. II. Filipposz halála után került hatalomra II. Alexandrosz, aki Nagy Sándor néven vált híressé.

Argilos Strymona
I. Perdikkasz trónralépésével egyidőben, i.e. 655 körül alapították a trák partokon Argilost (Argilus), amely a legkorábbi „görög” kolónia volt. A
kiklad szigetcsoporthoz tartozó Andros telepesei, valamint az Euboea (Evvia) szigetéről érkező, főleg Eretria és Chalcis városából származó telepesek alapítottak a Sztrümón folyó torkolatánál. Euboea szigetén



Árgyusi Imre: Tündér Ilona keresése 99
Argolisznak is voltak gyarmatai, akiktől a város a nevét kaphatta. Halkidiki-félszigetét a chalcisi telepesekről nevezték el. Parosz szigetének lakói a trákok lakta Thaszosz szigeten telepedtek le, míg Andros szigetének népe négy telepet hozott létre, hármat a Halkidikifélszigeten (Sane, Akanthos és Stageira), a negyediket, Argilos-t
Paioniában. A Trák-tenger nyugati öblének, a Strymonikos-öbölnek a partját szállták meg, és ezt a hegyek által közrezárt tengerparti területet hívták Bisaltia (Vizaltia) néven.
Argilos városa kiemelt kereskedelmi szerepet töltött be, ahol először került állandó kapcsolatba a görögség az északi trákokkal, illírekkel és paionokkal. A vidéket a Pangeion (Paion-geion, Paion-föld, Pan-Gaia) hegy arany- és ezüstbányái, valamint a hajógyártáshoz nélkülözhetetlen fa tette igazán fontossá. Ezen a tengerparton vezetett végig a kelet
nyugati fő kereskedelmi út, amelynek egyik fontos megállója volt Argilos. Paionia területe az Axiosztól a Sztrümón (Strymón, Sztrimon) folyóig illetve a Hellészpontoszig terjedt, lakói pedig a trójai eredetű teukroszok utódai illetve rokonai. Az Iliászból ismert híres felsorolás, a hajókatalógus szerint a trójaiak legnyugatibb harcostársai a paiónok és a velük szomszédos trákok. Paionia történelme tehát egyidős a trójai háborúval, azonban az írásos források a görög megtelepedéssel kezdődnek.
A görög gyarmatosítás második hulláma folytatódott a teljes i.e. VII. században, és a makedón, paion és a trák partok több részét megszállta. Görög kolóniák alakultak úgymint: Pierea (Methonè), Halkidikifélszigeten Mende, Skionè, Neapolis, Aphytis, Potidée, Toronè, Semylè, és a már említett Akanthos, Stageira, Strymona Argilos, valamint megszállták Thaszosz szigetét. Argilos nőtt és virágzott, egyre fontosabb és gazdagabb város a hatodik és az ötödik században. Az i.e. VI. században Argilos két telepet alapított alig néhány kilométerre a várostól, Tragilos-t (T-Argilos) és Kerdilion-t
(Cerdylium). A peloponnészoszi háború során Argilos fellázadt Athén ellen, és a spártai erőkhöz csatlakozott. Athén válaszként i.e. 497-ben alapította első kolóniáját Ennea-Hodoi, azaz Kilenc Út néven, de az első tízezer telepest a trákok lemészárolták. A második kísérlet a megtelepedésre i.e. 437-ben ugyanazon a helyszínen Amphipolis városa, amely fokozatosan átvette az ellenőrzést a Sztrümón folyó környékén a kereskedelem felett. Amphipolis alapításában néhány argilosi is részt vett, de gyorsan megromlott a kapcsolat a két város között. Athén a Sztrümón folyó torkolatvidékének birtoklásáért összeütközésbe
került Makedóniával is. A terület stratégiai és gazdasági szempontból rendkívüli jelentőséggel bírt, miután a kelet-nyugati irányú főútvonalak



Árgyusi Imre: Tündér Ilona keresése 100
kereszteződési pontján állt. Athén arra törekedett, hogy megerősítse az ellenőrzést Trákia felett, ami fontos volt számára a Pangaion hegy bányáiban található arany és ezüst miatt, valamint a sűrű erdők fája nélkülözhetetlen volt számára kereskedelmi és hadiflottája szempontjából. A Sztrümón folyó által körbevett Amphipolis az athéniak
Trákia feletti hatalmának alapja lett. Paionia azonban a görög városok alapításával nem szűnt meg. A paionok és trákok egy időben a peloponészoszi háború miatt ezer sebből vérző Makedóniát is fenyegették olyannyira, hogy II. Filipposz, Nagy Sándor apja, i.e. 359-ben történt trónra lépése után csak komoly összeg kifizetésével tudta békére bírni őket. I.e. 358-ban elhunyt Agisz, Paionia királya. Filipposz az eredetileg a dardánok ellen felállított sereggel rátört Paioniára, az új királyt Lüppeioszt megverte, és ezzel a paion hatalom hanyatlásnak indult. Mindez azzal járt, hogy pár év múlva Paionia
megszűnt önálló, független állam lenni. Így lett Paionia makedón terület. I.e. 357-ben Filipposz átvette az ellenőrzést Amphipolis fölött is (egy Athénnel kötött megállapodás megszegésével), ezután Athén hiába próbálta visszaszerezni hatalmát az északi területek fölött. Amphipolis, a dél-trákiai aranybányák kulcsa, a Sztrümón torkolatvidékének stratégiai szempontból legfontosabb városa lett az egyik fő megálló a makedón királyi úton, a későbbi Via Egnatian. Filipposz Argilost is lerombolta, csak a fellegvár maradt lakott. A város azonban fennmaradt a IV. századig, amelyet római romok bizonyítanak.

Argosi Szép Heléna avagy Tündér Ilona
I.e. 1520 körül a Földközi-tenger keleti medencéjét – a Trák-tengert óriási vulkánkitörés rázta meg, amelynek központja Théra (ma Santorini) szigete volt. Ezt a kitörést hatalmas természeti katasztrófák követték, amelynek következtében megváltozott a természeti környezet.
A népesség egy része új lakóhelyet keresve elvándorlásra kényszerült. Az i.e. XIV. században Trákiában és Anatóliában is megtalálhatók a brigek (brígek, bebrykek), akik a Balkán-félsziget északi felén a paionok és trákok szomszédai. A brygek egy része átkelt a Hellészpontoszon Ázsiába és új országot alapított azon a vidéken, amelyet északon a Sangarios, délen a Maiandros folyók határolnak. Nevezték őket burg vagy brüg-nek is, a görögök pedig később frígeknek (phürg, phryges) hívták őket. A brygek (frígek) Anatólia síkságain lótenyésztéssel foglalkoztak, országukat a Gyors Ló országának hívták. Új hazájuk Phrygia (Phrügia,
Frigia, Brigia) híres volt földjének termékenységéről, kövér legelőiről,



Árgyusi Imre: Tündér Ilona keresése 101
szőlőjéről. Itt uralkodott a gazdagságáról híres Midasz király, akinek érintésétől a monda szerint minden arannyá változott. Ősszefoglalva: a paionokkal rokon trákok és brygek (frigek) lakták a Fekete-tenger környékét, Kisázsiát és Anatóliát. Az európai oldalon Trákia (Thrace), míg az ázsiai oldalán Trója (Troyas) néven ismerték
országukat. Bizánci forrásokból is ismert tursci, turk nevüket a trák és (b)urg nevek összevonásából nyerték. A trójai Trysenoi az ázsiai partokról menekült el a népesség egy részével az éhezés elől, és Itáliában telepedett le. Trák trójai nevük egy változata volt a tursci vagy teukrosz, amelyből az etrusc (etruszk, latin Etruscans) elnevezés lett. Azok közt a törzsek közt, amelyek megvetették a lábukat Trójától délre, Palesztinában, ott voltak a girgaziták (Genezis X. 16.), vagyis a troaszi Gergiszből vagy Gergithonból származó teukroszok is. Gergisz mássalhangzóiból alakulhatott ki a magyarban a görög népelnevezés.
Argosz alapításával kapcsolatban már szóba került Líbia a Földközitenger afrikai oldalán, ahol szintén éltek trákok, paionok, akiket punoknak neveztek, és burgok (brígek), akiknek itt ber-ber-re módosult a neve. Líbia és Egyiptom földjén tenyésztett szarvasmarhákat az a tehennu vagy marmarida nép, amely, lábszárára és karjára tehenet tetovált. A Tahennu vagy Tehennu nevet viselte a nedves ősanyag megszemélyesítője, aki egyben a Napisten szülőanyja volt, az Égi Tehén, aki Egyiptomban Aten (Napkorong) szülőanyja, Neith, a görögöknél
Athéné, és gyakran a tehénkép kapcsolódott hozzá.
A líbiai garamantusok valószínűleg kusiták voltak és Nimród fiainak tartották magukat. Névadó ősük Garamas (Kara-más), aki mítoszuk szerint előbb született, mint a százkezűek. Garamas, kibújt a földből, és édesmakk-áldozatot mutatott be Földanyának. Líbiában az édesmakk volt a gabona elterjedése előtt a legfőbb táplálék. A garamante név



Árgyusi Imre: Tündér Ilona keresése 102
Robert Graves a görög mítoszok kutatója szerint a Gara, man és te szavakból származik, s azt jelenti, hogy Gara (Kara) országának lakói, (vagy Gara által termékeny föld). Gara valószínűleg Kér, Q’re vagy Kár (Kara) istennővel azonos, akitől - többek közt - a károk kapták a nevüket, s akit a méhészettel hoztak összefüggésbe. A Gara (Kara, Gaia)
istennővel való kapcsolatra ma is emlékeztet a Líbiával szomszédos AlGér-ia (Al-Gir) és Ni-Ger neve. A méh mint jelkép az anyauralommal áll szoros kapcsolatban, hiszen a méhek élete a méhkirálynő köré szerveződik. A líbiai garamantusok szoros vallási szövetségben voltak az észak-görögországi Dódónéval, amelyet a mindkét városban megtalálható tölgyfa jósda is jelez. Ez a szövetség Sir Flinders Petrie, a híres egyiptológus szerint valószínűleg még a Kr. e. III. évezredben jött létre. Hérodotosz szerint a garamantus hatalmas de békés nép, datolyapálmát nevel, gabonát termel, és szarvasmarhát tenyészt. Egykori
településeiket mostanában kezdték el a régészek feltárni. A ma görögnek nevezett félsziget neve is Graikia volt. Graiki azt jelenti, a Földanya tisztelői, akik három alakban, háromságként is megjelentek, mint három Grácia. A Balkán-félszigeti Théba alapítója a boiotiai (bottiaioi vagy botta) nép, akiknek Ogügész a királya. A Gügész (földszülötte) szónak van egy másik formája is, a gigász vagy Góg óriás (Ma-Góg), és az óriásokat a görög mitológiában Észak-Görögország hegyeivel hozták kapcsolatba. Gara (Kara) istennőjük nevét őrizte az a terület, ahol éltek, és Chaironiai-medencének (Chaironia azaz Kár-Ion
ia) neveztek. Gaia nevéből rövidült az Aia, ami valakinek a területét jelentette, mint Franc-ia, Angl-ia, Pannon-ia, Hun-gar-ia, Bul-gar-ia, Turk-ia és sorolhatnánk a példákat.
Tróját a görög tradíció szerint az Arkádiából vagy annak szomszédságából, Argoliszból menekülő Dardanosz (Dór-Dan, Darda vagy Dárda) „alapította” i.e. 1477 után, egy már akkor is létező város helyén. Dardanosz tengeri úton menekült Mükénéből, és Szamothráké (Szamo-thrák-é) szigetére érkezett először. Amikor a sziget egy áradás
alá került, tovább hajózott Troádba, ott befogadta őt Teucer (Tekur), Phrügia (Frígia) uralkodója, akinek lányát, Bateiát feleségül vette, és megalapította a trójai királyi házat. Trója népe azonban nem kizárólag Darda nemzetségéből állt. A dardaniták elsősorban a királyi házat, a nemességet és a haderőt képviselték. Őket nevezi Homérosz dardanoiaknak, vagyis dardánoknak. Darda fia Erichtonius volt, annak fia pedig Trois. Troisnak két fia született, Ílus és Asszarakun. Ílus fia Laomedon, annak fia pedig a trójai háború idején uralkodó, jól ismert Priamosz volt. Trois másik fiának, Asszarakunnak (Asszir-a-kun?) a fia
Capya (Kapya vagy Kopja, dédapja Dárda), annak fia Anchises, aki Aeneas apja volt.



Árgyusi Imre: Tündér Ilona keresése 103
A trójaiak még a kései görög mítoszok szerint is a mükénéi (argoliszi) népből származtak el, északkeleti irányba vándoroltak, Paionián, Trákián majd a Boszporuszon átkelve Kisázsiában a Fekete- és a Marmara-tengerek (Márvány-tenger) között töltöttek valamennyi időt, mielőtt megtelepedtek a mai Törökország északnyugati felében.
A görög tradíciók szerint Tróját (Ílus apja, Trois után nevezték el) Ílus vezetése alatt alapították, amit először Iliumnak neveztek - innen Homérosz Iliászának megnevezése is. Trója építője Ílus, ’Ilosz’, akiről az Illion, görögül Helenopolisz, Helénavárosa nevet kapta. Az Ílus név azonban abban az időben is női név lehetett, hiszen Helénával azonosították, amely azt jelenti, hogy Trójában női ágon öröklődött a hatalom, amit Darda Bateiaval történt házassága révén szerzett meg. (A magyar mesékben visszatérő befejezés: „itt a lányom és a fele királyságom”.) Ez mutatja a Nagy Istenanya tiszteletét, miközben a Trója
ellen felvonuló harcosok már teljes mértékben a férfiuralom megszemélyesítői. Trója vesztét a fehérló-tisztelet, a faló miatt lebontott városkapu okozta. A ló a Holdtiszteletnek is szimbóluma patájának holdformája miatt, amelynek vízfakasztó képességet tulajdonítottak (pata-k), de a Napkultusznak is szent állata, hiszen a Nap szekerét fehér paripák húzták égi útján.
A Homérosz által megörökített Iliász előzményeit a Kypriának (Cypria) nevezett mitológiai történet tartalmazza. A történetben megjelenik a
hattyú, a tündér, az aranyalma, valamint argoszi Tündér Ilona mint Szép Heléna. A Kypria Nemesis istennő menekülésével kezdődik, akit Zeusz a szerelmével üldöz. A történet színtere a lét három birodalma: víz, föld és a levegő. A Nagy Istennő hallá változva próbál menekülni a tengerben, a szárazföldön földi állatok alakját veszi fel, végül Zeusz a levegőben éri utol. Zeusz mint hattyú termékenyíti meg a lúd alakban menekülő Nemesist, nászukból a világ legszebb asszonya, Heléna születik. A menekülésben a varázslat mesemotívumával találkozunk, ahol Zeusz
minden alakváltozásra a megfelelő alakváltással felel. A Kypria történet Homérosz Iliászának ihletője. Nemesis a bosszúálló hatalom, a könyörtelen igazság úrnője, a vele összetartozó Themis a természet rendje. Nemesis menekülése és alakváltozásai azt bizonyítják, hogy a világ mindhárom birodalmában létező szellemi rend lényege így fejezhető ki: nincs sérelem a világon, amely ne állna bosszút magáért. Ez a rend áthághatatlan. Nemesis történetében éppen abban a pillanatban növekszik a bosszú szelleme születendő lányában, Szép Helénában, amikor látszólag alul marad Zeusszal szemben. Nemesis istennői
hatalma az olümposzi isteneknél ősibb hatalom körébe tartozik. Felmenői között találjuk Okeános titánt, az Ősvizet és a boldog



Árgyusi Imre: Tündér Ilona keresése 104
Aithiopiát, amely a világ pereme, és ahonnan Nemesis, a legvégső és legszélső rend istennője a világba betekint. Egy megmaradt ábrázoláson balkezében almaágat tart, amely többek közt a hesperisek aranyalmájára utal. (A helléneket megelőző mítoszokban felcserélődnek a szerepek: az istennő üldözi a szent királyt, és noha a király az
évszakoknak megfelelően változtatja alakját, és ennek megfelelően az istennő is mindig más alakot ölt, a nyári napfordulókor utoléri és felfalja a királyt.) A görög istennők változó és rokon vonásokat mutatnak, Nemesis rokonságban áll Aphroditével, és artemisi vonásai is vannak. Artemis a természet, a vadon élő állatok istennője és mind neki, mind Nemesisnek állata a szarvas vagy az őz, a női tisztaság és kecsesség jelképe. Artemis a macskaféle ragadozók királynője, a mocsári szárnyasok úrnője, a hattyús hölgy, aki néha szárnyakat is visel.
Nemesis és Zeusz nászára következik a tojásrakás, ezekből kelnek ki az isteni ikrek: Kastór és Polydeuklés, és a végzetes nők, Heléna és Klytaimnéstra. Ősvilági vonás az ikerpárok megjelenése, akár csak az egyiptomi Ozirisz, Széth, Ízisz és Nephtis esetében. De Agénór és Bélosz is ikrek voltak, éppúgy, mint Danaosz és Aigüptosz, vagy Hunor és Magor, akik mind kapcsolódnak az Ikrek csillagképhez. A monda egyik változatában Nemesis helyére Theostios lánya, Léda lép, aki Tyndareos (Tündér-ős) felesége. A Léda név egy kisázsiai ősvilági istennőé, akit később neveztek el Nemesisnek, a Kikerülhetetlen Sors
Istennőjének. Nemesis Lédával azonos, és őt is a minden anyagi élet tojásrakó anyjának fogták fel. Földi értelemben Szép Heléna Léda és a Tündérkirály lánya. Heléna tojásból születik, így akár a magyar népmesében részben madár, részben tündér. Atyja hattyú alakot ölt, Tündér apától származik, tehát jogosan nevezzük őt Tündér Ilonának. A Léda és a lúd név kapcsolatánál érdekes Nemesis lúd alakban történő menekülése, vagy akár a lüd (líd, lyd) nép neve, de az egyiptomi Thébában teremtőként tisztelt Amun is, akinek lúd volt az egyik megjelenési formája. A lúd mellett figyelemre méltó a Líbia és a liba név
közötti hasonlóság is, tekintve, hogy az argoszi uralkodódinasztiát a líbiai Danaosz alapította, akinek nevében ott a vízre utaló dan szótag. (Később foglalkozunk az anatóliai hettita és hatti néppel, akiknek a neve a hattyú-val rokon.) Homérosz Iliásza a görögök Trója ellen indított bosszúhadjárata, melynek kiváltó oka Heléna elrablása. Bár a trójai háború elindítója Eris, a viszály istennőjének aranyalmája, de általa Nemesis, a Sors teljesedik be. A trójai háborúig mindkét oldalról csak egyes asszonyokat raboltak el, a
későbbi viszályokért azonban a bűn a helléneket (akháj, acháj) terhelte, mert először ők indítottak hadjáratot Ázsia ellen. Kisázsiában úgy



Árgyusi Imre: Tündér Ilona keresése 105
vélekedtek, hogy az asszonyrablás jogtalan cselekedet, de bosszút venni érte oktalanság, s úgy bölcsebb, ha nem bánkódnak az elraboltak miatt, hiszen aligha rabolták volna el az asszonyokat, ha ezt ők maguk nem akarták volna. Ezért azután Ázsiában nemigen bánkódtak az elrabolt nőkért. Elrabolták Iót, Inakhosz argoszi király lányát. Az athéni Théseus
Krétáról vitte magával Ariadnét (a Labirintus Úrnőjét, aki valószínűleg nagyhatalmú isteni királynő volt, és csak a mondában lett királylány), Minós király lányát. Néhány görög vagy talán krétai elrabolta Európát, a türoszi királylányt. Aztán jött az Argó útja és Medea elrablása Kolkhiszból. Parisz, Priamosz király fia rabolta el Helenát, Meneláosz spártai király feleségét, és emiatt az egyetlen nő elrablása miatt az akhájok hatalmas seregeket gyűjtöttek, behatoltak Ázsiába, és megdöntötték Priamosz uralmát.
Mükéné oroszlános kapu
Az akhájok néven ismert nép i.e. 1600-tól 1400-ig megdöntötte a minószi (krétai) tengeri birodalmat, és a jelek szerint ők építették Tirünsz, Mükéné és Orkhomenosz városát. A mükénei korban uralmuk
alatt tartották az Égei-tenger partját, háborúskodtak egymással és megküzdöttek minden jövevénnyel. Legfőbb ellenségük a



Árgyusi Imre: Tündér Ilona keresése 106
Hellészpontoszt uraló ősi település helyén épült Trója volt. A frígiai (brig, trák) eredetű trójaiak a hettita hatalmak meggyengülésekor hatoltak be Kisázsiába i.e. 1500 körül, és foglalták el a Hellészpontosz bejáratához közeli területet. Röviddel i.e. 1200 után az akhájok egyesült erővel támadtak az erődítményre, mükénei vezetéssel.
Nem véletlen, hogy ott, ahol Trója állt, egymás után kilenc város épült. A szorosok feletti uralomért ősidőktől folyt a küzdelem. A történelem előtti évszázadok eseményei talán örökre homályban maradnak, de a város, amelyet Mükéné királya, Atreusz fia, Agamemnón kifosztott, nem az első volt azon a helyen, hanem a hetedik. Az Iliászban találunk néhány utalást az akhájok és trójai ellenfeleik eltérő tulajdonságaira. Például utalásokat arról, hogy a lábvértes akhájokat jobban érdekelték a hajók (ak-háj, haj-ók), mint a lovak. Homérosz minduntalan szembeállítja őket a lónevelő trójaiakkal.
Odüsszeusz és Diomédész például rajtaüt a trójai táboron, ahol a trák király, Rhészosz táborozik, akinek fehér lovainál nagyobb termetű, gyönyörűbb paripákat még senki sem látott, és az elrabolt lovakkal tér vissza. Nesztór az akháj lovagok díszeként üdvözli Odüsszeuszt, és hozzáteszi: „ilyen lovakat még én sem láttam idáig”.
Az i.e. 850 táján keletkezett Iliász és Odüsszeia nem saját korának eseményeit örökíti meg, hanem a szájhagyományt. Színesen ábrázol egy kisázsiai görög inváziót, amely kétségtelenül megtörtént. A spártai
Agamemnón és Menelaosz vezetésével az akhájok a Hellészpontosz bejáratánál ütöttek tábort. Trója bukása csak előhírnöke volt a teljes partvidék meghódításának Phoinikiától Milétoszig. A Trója romlását megörökítő Homérosz neve inkább vak-ot jelent, mint túsz-t, aminek általában fordítani szokták. Az énekmondás a vakok természetes hivatása volt, mivel a vakság és az ihlet gyakran járt együtt. Az eredeti Homérosz kiléte körülbelül kétezerötszáz esztendeje állandó vita tárgya, a legenda szerint „Orfeusz vagy Muszaiosz fia” vagy tanítványa volt. A legrégibb hagyomány szerint - s ez hihető is – Khiosz
(Kos) szigetéről származó ión volt. Jelek mutatnak arra, hogy fiatal korában Egyiptomban járt – talán mint ion zsoldos, vagy hoplita parancsnok -, ahol megtanulta az éppen akkor elterjedő egyiptomi démotikus írást. Homérosz, aki azt akarta, hogy költeményei – az Iliász és az Odüsszeia -, változatlan formában maradjon fenn az utókornak, maga is hozzájárulhatott a görög írás fejlődéséhez, költeményének minél pontosabb lejegyezése érdekében. A Homéridák, vagyis a Vak Ember Fiai nemzetségének székhelye az ión világ központjában, Délosz (Dél szigete, a Napkultusz központja)
szigetén volt. Ez a nemzetség adta elő a homéroszi eposzokat az eredeti sorrendben, akiket a rhapszódoszok követtek. Ők a görög városokat



Árgyusi Imre: Tündér Ilona keresése 107
járva adták szájról-szájra a hősköltemények teljes szövegét. Az Iliász egyes részei az i.e. X. századból valók, a fő téma azonban három századdal korábbi.
Az Iliász huszonnégy éneke egy Akhilleusz haragjá-nak nevezett
eposzból alakulhatott ki. Tárgya az a viszály volt, amely egy foglyul ejtett hercegnő miatt robbant ki Akhilleusz és Agamemnon között. A viszályok olyannyira nem épületesek, s a görög vezérek egytől egyig olyan vérengzően, álnokul és gyalázatosan viselkednek - éles ellentétben a becsületes trójaiakkal -, hogy egészen nyilvánvaló, melyik féllel rokonszenvezett Homérosz. Mint a minószi (vagy egyiptomi) udvari költők szellemi örököse Knósszosz és Mükéné letűnt dicsőségében érezte otthon magát, s nem a barbár északi betolakodók tábortüzeinél. A trójai mondakör etikai szempontból nézve nehezen értékelhető. A
thessáliai Péleus és Thetis (Akhilleus szülei) lakodalmán az Istenek is megjelennek, isteni ajándékokat hozva a házaspárnak, amelyre csak Erisz, a viszály istennője nem kapott meghívót. Árész gyermeke, Erisz ezért aranyalmát dobott az isteni násznép közé A Legszebbnek felirattal. Kitört erre a viszály a három istennő között, Héra, Pallas Athéné és Aphrodité vetélkedtek az aranyalmáért. Hermész, a csalafintaság istene végül a kisázsiai Ida hegyére vezette őket, ahol a trójai Priamosz fia, Párisz nevelkedett, döntsön ő az istennők között. Párisz Aphrodité ajánlatát találta a legkedvezőbbnek, aki a legszebb nő, Heléna szerelmét
ígérte a neki kedvező döntésért cserébe. Így történt, hogy Menelaos spártai király törvényes feleségét, Helénát Párisz megszöktette. Ezt az okot használták fel a görögök arra, hogy Menelaos és bátyja Agamemnon a mükénéi király, fővezérlete alatt összegyűljenek, és tíz évig tartó pusztító háborúban eltöröljék Trója városát. A görög had indulását emberáldozat előzte meg. Aulisnál a kedvező szelek érdekében Agamemnon király a lányát, Íphigeneiát áldozta fel. Trójához érve Helénát és kincseit követelték, és közben elpusztították a görög kereskedelem nagy vetélytársát. A görögök hőse Akhilleusz idegen
földön öldökölve vált „hőssé”, a görög gyarmatosítás hősévé. Egyik legnagyobb tette az otthonát és családját védő Hektor megölése volt, kinek holttestét szülei, családja és a trójaiak szeme láttára a bokájánál fogva kötötte harci kocsija után és vonszolta végig a csatatéren, majd tizenkét napig temetetlen hagyta, hogy kutyák kezdjék ki a testet, míg apja, Priamosz király kincsekkel ki nem váltotta azt. Homérosz a valósághoz híven ábrázolja az új urak életét, akik feleségül vették az itt élő törzsek trónörökösnőit, s ezzel megkaparintották az ősi vallási tisztségeket is. Igaz, hogy istenekhez hasonlónak, bölcseknek és
nemeseknek nevezi őket, de valójában mélységesen undorodik tőlük. A fegyver az életük, s fegyver által pusztulnak el, fütyülnek a szerelemre,



Árgyusi Imre: Tündér Ilona keresése 108
barátságra, hűségre s a művészetekre, amelyek csak békében virágoznak. Annyira nem törődnek az istenekkel, akikre fölesküdtek, hogy Homérosz még tréfálkozni is mer elbeszélésében a kapzsi, gyáva, veszekedős, buja, félszeg olümposziakon, akik fenekestül felforgatták a világot. A sorok között kiolvasható, hogy titokban a Nagy Ázsiai Istennőt tiszteli, akit a
görögök ebben a háborúban megaláztak, és nemes melegszívűséggel ábrázolja a családi életet Priamosz palotájában. Bizonyos értelemben elmondhatjuk, hogy Homérosz olyan mesterien megfestett karikatúrákat készített, hogy a görögök elfogadták történetét, az Iliászt pedig nemzeti eposzuk lett. Az Iliász egyik következménye az lett, hogy többé senki sem vette komolyan az olümposzi vallást, és a görög morál megkérdőjelezhető maradt kivéve azokat a helyeket, ahol tovább élt a krétai misztériumkultusz, és a miszta-gógok, a beavatottak. Noha a Nagy
Istennő hivatalosan most már alá volt rendelve Zeusznak, Eleusziszban, Korinthoszban és Szamothrákén továbbra is erős szellemi hatása volt, amíg az első bizánci császárok be nem tiltották misztériumait. Valóban nem világos, mi értelme volt annak, hogy Parisz megszöktette Helénát. Heléna (Helené) a spártai Hold-istennő neve volt, Meneláosz a vele kötött házasság révén lett király, miután lovat áldozott, de Parisz Heléna elrablása után nem ragadta magához a hatalmat. Trója eleste után a trójaiak és királyaik a görögök uralma alá kerültek, vagy menekültekként éltek. Néhány évtizeddel később Helenos
utódainak sikerült újraszervezni népüket, a második trójai háború alkalmával (i.e. 1149) visszaszerezték Tróját a görögöktől, és helyreállították a dardai királyi uralmat. Helenos utódai uralták a várost és környékét a harmadik trójai háború idejéig (i.e. 677). A trójai háborúban legyőzött trójaiak (gallaták, gallusok, szikamberek) szétszóródtak a világban. Egy részük hajóval Itáliába ment. A római eredetmítosz szerint Aeneas (Anchises és Vénus fia) volt az, aki Trójából annak bukása után az ősi papi és csillagbölcsességet Itáliába vitte. A nevet is vitte magával, trója, trák, tekur, tecur, amelyből az etecur, etrusc
megnevezés lett. Fia, Ascanius alapította meg Albalonga városát, Róma elődjét. Másik részük Priamosz király egyik unokája, Hektor fia, Francion vezetésével szárazföldön, Trákián és Paionián keresztül eljutott a Kárpát-medencébe (Pannónia), ahol 200-300 évet töltött. Itt fővárost is építettek maguknak, Sikambria városát. Majd Ybor vezetésével a mai Franciaország területén telepedtek le, és a Szajna partján megalapították Párisz-Párizs, Troyes és Reims városát (utóbbi a francia királyok koronázó városa). Vándorlásukat az i.e. 1200 után kezdték, és a mai francia területre i.u. 300-400 körül értek. Itt már száli frankoknak
nevezik őket, első királyuk Clodvig, akit 496-ban koronáztak meg Reimsben. Állítólag szent Remigius püspök a következő szavakkal kezdte el a



Árgyusi Imre: Tündér Ilona keresése 109
ceremóniát: „Mitis depone colla sicamber!”... (vagyis hajtsd alá a fejed szikamber!).
Trója végleges elvesztésével a túlélő dardaniták maradék része a Feketetenger északi partja mentén telepedett meg, ahol az elkövetkező több
mint kétszáz évet töltötték. Ez idő alatt tizenegy uralkodójuk volt a dardanita Helenos házából. Az i.e. V. században, Nagy Antenor uralkodásának végéig a kimméri (cimmer) trójaiakként voltak ismertek, majd később a szikambriták (sicambri) néven. I.e. 441-ben tizenegyedik királyuk, Marcomir (Antenor egyik fia) vezetésével az egész, 175 ezer lelket számláló nép nyugatabbra költözött Szkítiából, és egy ideig a Duna mentén telepedtek meg. (Az i.e. V. században dardán királyság volt Skopje környékén és a Vradar völgyében, melynek első ismert királya Longaros.) A germán és egyéb népek állandó támadásai elől egyre
nyugatabbra és északabbra vonultak végig a Duna vonalát követve, majd a Rajna mentén tovább egészen a mai Hollandiáig, ahol megállapodtak. A közép-európai vándorlásuk ideje alatt már végig szikambernek (szikambritáknak, szik-ember) nevezték az egykori trójaiakat. A holland területeken fekvő királyságukat még Észak-Galliára (a mai Belgium és Észak-Franciaország) is kiterjesztették, ahol maradandóan megtelepedtek. (Innen indul Brügge ura, a flamand Balduin 1096-ban a szentföldi elleni keresztes háborúba.) Hollandiában pedig ők alapították meg többek között Rotterdam városát is. A francia földre érkező trójai
menekültek első országukat Austrásia-nak nevezték el. Néhány évszázadot előrelépve, a dardan dinasztia következő említésre méltó királya Francus (i.e. 39-11) volt. Francushoz vezethető vissza a három nagy frank uralkodócsalád eredete, a Meroving, a Karoling és a Capet házak. A Merovingokat „hosszúhajú királyoknak” nevezik, mert hosszú hajuknak olyan mágikus erőt tulajdonítottak, ami megóvta hatalmukat. A Merovingok egyébként büszkén hirdették trójai eredetüket, amit részletesen dokumentáltak. Ez okból nem is koronáztatták magukat, a
király fia, amikor elérte a tizenkét éves kort, automatikusan megkapta a királyi címet, mintha magától értetődő lenne, hogy uralomra születtek. A Merovingok egyébként odaadó hívei voltak az okkult tudományoknak, és számos legenda fűződik hozzájuk. Ilyen néhány Grál-történet, a merovingok „sors” lándzsája, Merovech születésének körülményei – aki állítólag egy tengeri szörnyeteg nemzett -, és a kézrátétellel való gyógyítási képességük.



Árgyusi Imre: Tündér Ilona keresése 110

Íó vándorlása
Argoszban született Íó, aki Inachus argosi királynak és nejének, Meliának volt a leánya. Más hagyomány szerint atyja Iasus vagy Argus. Héra papnője volt, és ragyogó szépségével nemcsak Zeusz figyelmét vonta magára, hanem Héra haragos féltékenységét is. Zeusz ettől a veszedelmes haragtól úgy akarta megmenteni, hogy tehénné változtatta. A tehenet Héra megszerezte magának, s Argosz Panoptész őrizetére bízta, akire ráparancsolt: Kösd ezt a jószágot titokban egy olajfához
Nemeában. De Zeusz elküldte Hermészt, hogy szerezze vissza a leányt, és harkállyá változva maga mutatta meg neki az utat Nemeába - egyesek szerint Mükénébe. Hermész hiába a legügyesebb tolvaj a világon, tisztában volt vele, hogy Íót nem tudja ellopni anélkül, hogy Argosz száz szeme közül valamelyik észre ne vegye. Ezért aztán fuvolaszóval álomba ringatta Argosz sárkányt, egy sziklával agyonütötte, levágta a fejét, Íót pedig kiszabadította. (A magyar Árgirus népmesében is hasonló a motívum: az elalvás a kudarccal, a halállal függ össze, valamint a banya varázssípja ugyancsak altató erővel rendelkezik.)
Héra Argosz szemeit - emlékeztetőül alattomos meggyilkolására átültette a páva farktollaiba, aztán ráparancsolt egy bögölyre, hogy szúrja meg Íót, és kergesse végig az egész világon. Íó először Dódónéba menekült, aztán elérkezett annak a tengernek a partjára, amelyet később Ión-tengernek neveztek el róla, ott azonban visszafordult, elindult északnak, a Haimosz-hegység irányába, aztán a Duna deltavidékét érintve tovább vándorolt a nap járását követve a Fekete-tenger partján, átkelt a kimmeriai Boszporoszon, a Hübrisztész mentén fölment egészen a folyó forrásáig, a Kaukázus-hegységbe, ahol Prométheusz még mindig
ott senyvedt a sziklán. Kolkhiszon, a khalübszek földjén és a trákiai Boszporoszon keresztül tért vissza Európába. Aztán Kisázsián át Tarszoszba és Íóppéba ügetett, onnan Médiába, Baktriába és Indiába, majd átkelt az indiai Boszporoszon (a Bab el-Mandeb-szoros), s végül Etiópiába érkezett. Onnan tovább vándorolt az ár mentén a Nílus forrásától, ahol a pügmaioszok örökös háborút viselnek a darvakkal, s



Árgyusi Imre: Tündér Ilona keresése 111
végül Egyiptomban sikerült megpihennie. Zeusz itt visszaadta emberi alakját, s miután férjhez ment Télegonoszhoz, megszülte Epaphoszt, Zeusztól való fiát - mert Zeusz bizony megérintette Íót, méghozzá eredményesen -, és bevezette Ízisz tiszteletét, akit Deméternek nevezett. Epaphosz, akiről azt híresztelték, hogy ő az isteni Apisz bika, Egyiptom
uralkodója lett és Memphis városát is ő építette. Volt egy leánya, Libüa (Libya, Líbia), aki két gyermeket szült Poszeidónnak: Agénórt és Béloszt. Egyesek szerint azonban Íó egy Booszaulénak nevezett euboiai barlangban hozta világra Epaphoszt, s utána ott halt bele a bögöly csípésébe. Íó mítoszát már aránylag korán a Hold járásával hozták kapcsolatba. A kiinduló pont nemcsak az istenasszony bolyongása, de az is, hogy az argosi nyelvjárásban Íó neve egyenesen holdat jelent. E szerint tehát Íó a hold, őrzője, Argus pedig az égboltozat a maga számtalan csillagával.
Íót az alexandriai kor azonosította Ízisszel, vándorlásait összekapcsolta Ízisz bolyongásaival, s ez a felfogás az irodalmon kívül a képzőművészetben is nyomokat hagyott. A képzőművészeti ábrázolások történetében egyébként három korszakot lehet megkülönböztetni. Az első korszakban Íót tehén alakjában ábrázolták, a fénykorban szarvakat viselő hajadon lett belőle, míg a hanyatlás kora visszatért az őseredeti felfogáshoz.
Vannak, akik egészen másként mondják el a történetet. Szerintük
Ínakhosz Íapetosz fia, Argosz uralkodója volt, ő alapította Íópolisz városát - ugyanis hajdan Íó néven tisztelték Argoszban a Holdat -, és leányát is a Hold tiszteletére nevezte el Íónak. Zeusz Pikusz, a Nyugat királya, szolgáival elraboltatta Íót, s azonnal meg is erőszakolta, mihelyt az a palotájába érkezett. Íó szült neki egy leányt, Libüát, aztán Egyiptomba menekült. Ott azonban Zeusz fia, Hermész uralkodott. Íó továbbmenekült hát Szíriába, a Szilpion-hegyre, ahol belehalt a bánatba meg a szégyenbe. Ínakhosz erre elküldte Íó bátyjait és rokonait, hogy keressék meg a leányt, és lelkükre kötötte, hogy vissza ne térjenek
dolguk végezetlenül. Triptolemosz vezetésével be is kopogtattak Szíriában minden ajtón azzal a kiáltással, hogy: Nyugodjék békében Íó szelleme! Végül eljutottak a Szilpion-hegyre, ahol egy szellem-tehén megszólította őket: Én vagyok Íó. Úgy gondolták, hogy nyilván ott van Íó eltemetve, alapítottak hát egy második Íópoliszt, most Antiokhia a város neve. Íópolisz lakói Íó emlékezetére minden évben bezörgetnek egymás ajtaján, és hangos kiáltással ők is nyugodalmat kívánnak Íó szellemének. Az argosziak is minden évben megsiratják.



Árgyusi Imre: Tündér Ilona keresése 112
Argos szeme



Árgyusi Imre: Tündér Ilona keresése 113
Az ókori Világháló
A jósközpontok
Görög földön fontos politikai szerepet töltöttek be a jósközpontok, amelyek a szellemi irányítás letéteményesei voltak. Legismertebb Dodona és Delfi (Delphoi). A görögök a Delfiben lévő omphallosz követ tekintették a világ köldökkövének, és a helléneknek volt egy származási története is ami a kövekhez kötődött.
Delfi
E szerint Deukalion (a görög Noé), Prométheusz fia a Kaukázusban épített bárkát feleségével, Pürrhával, akivel túlélte az özönvizet és megmenekült. A víz visszahúzódásával a Delfi fölött magasodó Parnasszosz (Parnassos) hegyen kötött ki. Feleségével köveket, azaz a



Árgyusi Imre: Tündér Ilona keresése 114
Földanya csontjai hajították maguk mögé, így született újra az emberiség, Deukailon köveiből a férfiak, Pürrha köveiből a nők. Gyermekeikből lett az első törzs, amely hellénnek nevezte magát. A Parnasszosz szent hegy volt, és a legrégebbi korban Dionüszoszt és Pánt tiszteleték itt. A hegyen található Korykerion (Corycian)
barlangban volt Pán, Dionüszosz, a nimfák és a múzsák otthona. Közelében fakadt Castalia, a szent forrás, amelynek vizében a látogatóknak kötelező volt tisztálkodnia. Delfi története megőrizte a barlang-, forrás-, kígyó- és sárkánykultusz nyomait, hiszen Pythiát, a föld alatt lakó sárkányt tisztelték itt, akit a férfiuralom megjelenésével legyőz a Napisten, Apollón. Ezután is Pythia kígyópapnői mondták ki homályos értelmű jóslataikat – miközben állítólag a legyőzött sárkány testéből felszálló kénes gőzöket lélegezték be -, amit aztán Apollón papjai értelmeztek. Apollón neve azonban őrzi az Ap-Ilon, Ilona névalakot is.
Ezt megerősíti az, hogy a nevet Kisázsiából vették át a görögök, ahol Apailunas, Apulunas vagy Apaliunas volt az istenség neve i.e. 1300 körül, és jósoló papnőit Cybele vagy Sybila néven ismerték, de Melissának, méhpapnőnek is hívták őket. Delfi és a többi jósda szorosan kapcsolódott a mézhez, amely az ékesszólást, az isteni ambróziát, a tudást, a bölcsességet és gazdagságot szimbolizálta. A közelben, a Helikon hegyén laktak a múzsák, de irigylésre méltó élete volt a papnőknek is. A rituálék és jóslások között zene, tánc, szép ruhák, drága ékszerek, költészet és a bor színesítette életüket. Apollón
hatalomátvételével azonban kikerült a múzsák felügyelete alól mindez, és a zene, a költészet, a filozófia, a csillagászat és a gyógyítás tudománya Apollóné lett.
A Parnasszosz a ló kultuszának is központja volt, hiszen itt élt Pegasus, a szárnyas ló, a forrásparipa, akinek patája nyomán patakok fakadtak. A legrégebbi adatok arra utalnak, hogy trákok éltek ezen a vidéken, hiszen
a hegy alján elterülő Thesszália a kentaurok, a lovas trákok hazája volt, és Dionüszosz tisztelete is rájuk utal, akárcsak Orfeusz, a neves dalnok, aki itt játszott lantján, amíg Apollón át nem vette helyét. A trákoktól lakott területeken gyakori a trák lovas isten ábrázolása, amely mögött



Árgyusi Imre: Tündér Ilona keresése 115
trák vallásos elképzelések álltak, de ezeket írott források híján nem ismerjük pontosan. Kevéssé ismert, hogy Agyieus (Aguīeus) volt az egyik jelzője a görög Napistenek, Apollónnak. Apollón Agyieusnak minden görög ház előtt kúp vagy oszlop (om-phallosz, fallosz), alakú köve állt, amely a
magánlakások bejáratát őrizte, de ő volt az utcák és nyilvános helyek védője is. Egyes írók véleménye szerint (például Pauszaniasz) a Delfi köldökkő Agyieus egy módosított ábrázolása. Amikor magánház előtt állt, szalagokkal, virágkoszorúval, mirtusszal díszítették és olajat öntöttek rá. Néha oltárt emeltek az oldalán. A szent kő tisztelete régebbi volt, mint Apollóné, mindenesetre, a kő védte a házat a gonosz ellen, és a klasszikus korban is tisztelték. Ilyen kúp alakú kő található Bogazköyben, az egyik kisázsiai hettita templomban is mint a kapu védője, ahol a feliraton szerepel a neve, Apulunas. Összefoglalva
megállapítható, hogy a kúp alakú köldökkő kapcsolódik Apulunas, Apollón, Agyieus nevéhez.
Delfi köldökkő
Dionüszoszt is tisztelték Delfiben, ahol ő uralkodott a novembertől kezdődő három téli hónapban, míg Apollón távol volt és meglátogatta a Hyperboreusokat. Az éjszakai égen ekkor haladt át a Bika csillagkép és mögötte a Plejádok, más néven a Fiastyúk vagy Méhkas csillagcsoportja. Ebben az időben a kevéssé ismert csillagtűz tánc szertartást végezték, amely a halottak elmenetelét, távozását segítette, és mint Halottak Napja maradt meg. Ilyenkor a Nap a Skorpió csillagképben erejét vesztve halad a nappali égen, hogy azután éjszaka újjászülessen, a Plejádok (Fiastyúk, Méhkas, Szita, Fészek) csillagképben, amely a hagyomány szerint a
csillagok születésének helye. Éles ellentétben állt a nappali ünnepléssel az éjszakai, ezen ünnepelték Dionüszosz alvilágból való visszatérését a hegyekben tartott vad tivornyákon. Ezen a szélsőséges viselkedés, a magából kivetkőzés, az önkívületi állapot elérése, a bódító szerek fogyasztása, a józanész elhagyása, az értelemtől való szabadulás és ezek megtisztító megélése volt az általános és követendő. Míg az égen a Kos és a Bika csillagkép



Árgyusi Imre: Tündér Ilona keresése 116
haladt, a földön is a kecske, a kecskepatás szatírok, a mámor és bor istene, Dionüszosz lett a főszereplő.
Dodona (Dódóné) jósdája régebbi volt, mint Delfié, története az i.e. 2 3000 évre nyúlik vissza. Épeiroszban, a molosszoszok (Melissa) földjén
állt a település, keletre a Tamosz-hegységtől. Egy monda szerint az egyiptomi Thébából repült ide egy fekete galamb, letelepedett egy tölgyfára és emberi nyelven kezdett beszélni. A galamb megparancsolta a helyieknek, hogy építsenek Zeusznak (Amon) jóshelyet a tölgyfa körül. A szentély jósai Zeusz Dódónaiosz (vagy Pelaszgosz) és felesége, Dione nevében adtak jóslatokat. A dodonai papnőket a görögök peleiadésznek nevezték, ami a görög peleia (galamb) szóból származik. A papok a szent tölgy lombjának susogásából vagy egy szent forrás vizének csobogásából jósoltak. Galambok röptéből is magyarázták a jövőt, gyakori a
galambábrázolás a dodonai kultuszban használt tárgyakon. Hérodotosz is elmesélte e történetet. Szerinte két jósasszony, két núbiai fekete galamb Egyiptomból repült Líbiába és onnan Dodonába.
A jóshelyekről, mégpedig a hellásziakról és a líbiaiakról az egyiptomiak a következőket beszélik. Két asszony volt - így mondják a thébai Zeusz (Amon-Ré)-, papjai - akiket a föníciaiak elszöktettek Thébaiból, egyiküket Líbiában, a másikat Hellaszban adták el, s ezek az asszonyok alapították e két népnél az első jóshelyeket. Számukra az asszony az isten küldötte. És a másik galambról, aki Líbiába szállt, azt mondják, megparancsolta a líbiaiaknak, hogy Amon-orákulumot alapítsanak. Ez is Zeusznak van szentelve. (Amon a görög pantheonban Zeusz.) A jóslás,
ahogyan az egyiptomi Thébaiban és Dodonában művelik, meglehetősen egyező.



Árgyusi Imre: Tündér Ilona keresése 117
A dodonai jóshely valójában görög előtti, a rejtélyes és titokzatos pelaszg néptől származik, akik a helléneket és görögöket megelőzték. Zeusz mellékneve itt Pelaszgosz, a szertartás átvétel az egyiptomi-núbiai madárkultuszból, ennek papnőit hívták galamboknak, de a kultusz
eredeti tartalma Hérodotosz idejében már elhomályosult, vagy pedig titokban tartották az egyiptomi papok. Hérodotosz, mint alsóbbrendű beavatott, maga is gyakran titkolózott, tartózkodva adta elő egyiptomi tapasztalatait. A másik galamb, a líbiai Sybila, Siwa oázisába repült és ott Amon-Zeusz szentélyében szolgált. Talán leghíresebb cselekedete Makedón Nagy Sándor Egyiptom fölötti hatalmának isteni törvényesítése volt. Tudjuk, hogy az argoszi királyi házban is líbiai és egyiptomi származás fonódott össze Danaosz és Aigüptosz történetében, akiket az első
hajósoknak is neveztek. Argoszban híres jóshely működött, Héra temploma, Echidna Kígyóistennővel és kígyópapnőivel, akinek oroszlánját Héraklész legyőzte. Héraklész és Echidna istennő gyermekeként született Agathyrsos, Gelon és Scythesz. Kevéssé ismert az, hogy a Peloponnészosz félszigeten, elsősorban Argoliszban több piramis is található, van, amelynek építését i.e. 2200 körülire teszik.
Peloponészoszi piramisok
Egyiptomban a Hét Hathort hét városban imádták: Waset (Théba), Iunu (On, Heliopolis), Aphroditopolis, Sinai, Momemphis, Herakleopolis és Keset. A Hathorok jósolták meg minden gyermek életének hosszát, életének napjait, vagyonát, magyarázták az emberek álmait, és segítették a halott lelkek utazását a túlvilágra. Az emberek messze földről utaztak, hogy az istennőtől védelmet, segítséget és jóslatot kérjenek.



Árgyusi Imre: Tündér Ilona keresése 118
Théba, Dodona, Ararát
A görög történet szerint a galambok az egyiptomi Thébából a karnaki templomból szálltak északra. Amint a térképen látható, Théba, Dodona és az Ararát egy egyenlő oldalú háromszög csúcsain található. Thébában és általában Egyiptomban igen nagy volt a hajók tisztelete, minden isten hajón közlekedett az égi Níluson. Az Ararát hegye arról ismert, hogy ott feneklett meg Noé bárkája a vízözön után. Delfihez kapcsolódik a görög vízözön utáni földet érés története. Dodona az a hely, ahonnan a szent tölgyfa származott, amelyet a hajóépítő Argos az Argó hajóba épített, és amellyel Kholkiszba, az Araráttól északra hajóztak az argonauták. A
csillagos égen az Argó hajó előtt repül a Galamb csillagkép, amely azonos Noé galambjával, aki az özönvíz után megtalálta a szárazföldet és olajággal tért vissza. (A galamb a nyugati nyelveken a latinból származó columba, - ez szinte megegyezik a magyar golumb, galamb szóval -, nevet viseli, így az Amerikát „felfedező” Colombus, vagy a Columbia űrrepülő program is kapcsolódik Noé galambjához.) Az argoliszi tengerpart pedig az a hely, ahová az egyiptomi hajósokat letelepítette Danaosz. Ezek a megfigyelések Livio Stecchinitől származnak, aki elnevezte ezt a Bárka hagyomány útjának. Stecchini gondolta tovább a
földrajzi összefüggéseket a jósközpontok helyzete között.



Árgyusi Imre: Tündér Ilona keresése 119
Argo csillagkép
Az ókori egyiptomiak pontosan ismerték a Föld méretét, az általuk alkotott szélességi és hosszúsági fokokat, és a szent geometria szerint építették városaikat, templomaikat. Napjainkban Greenwichhez van rögzítve a földi tér-idő koordinátarendszer. Minden földrajzi mérés végső soron Greenwichhez igazodik, itt jelölték ki a kezdő hosszúsági
kört, és innen kezdődnek az időzónák, ezzel Anglia magához kötötte a tér és idő koordinátáit. A rögzített idő azt jelenti, ha az óránkra nézünk, ha találkozót tervezünk, ha jövőbeli időpontot egyeztetünk bárkivel, akkor minden ember erre a pontra hangolódik. Innen áramlik az idő, ez az idő és tér virtuális forrása. A földrajzi pontok is ugyanígy ide rögzülnek. Ez jelenlegi alappontja a föld (szinte) minden népének, hacsak nem használja saját rendszerét. A jósközpontoknak pontosan kijelölt földrajzi helyük volt, ezzel „hangolták” be a föld rezgését. Ennek a jelképe volt például a görögöknél
Apollón (vagy Orfeusz) lantja. A héthúrú lant rezgése megfelelt a hét magánhangzó zenei oktávjainak, amely egy lélegzettel kiejtve isten kimondhatatlan szent nevét alkotta. A nyolcadik, „északi oktáv” az első oktáv magasabb ismétlése volt. Ez mind egy összefüggő, teljességre törekvő rendszer részeit alkotta. Egyiptom mindenképp a mágikus építészet, a varázslatos kövek országa. Minden piramis, obeliszk és emlékmű a szakrális építészet szabályait követve épült.



Árgyusi Imre: Tündér Ilona keresése 120
Apollon lanttal
Az egyenlítő és az északi pólus közötti távolságot ennek megfelelően hét, egy másik rendszer szerint tizenkét részre osztották. A karnaki Amon templom az északi félgömb 2/7-énél található, itt őrizték a szentként tisztelt köldökkövet. Delfi köldökköve a föld 3/7 részénél volt. Az egyiptomiak annyira ismerték a földet, hogy a Föld szárazföldjeinek földtömegközéppontjában, a (mai) 30. szélességi és 30. hosszúsági fokon
alkották meg egy természetes sziklából a Szfinxet és a nagypiramisok épületegyüttesét. A Szfinx volt a Napút őre, a Napistent megjelenítő Oroszlán emberi vonásokkal. A Szfinx mássalhangzóit tekintve azonos a Főnix elnevezéssel, és mitológiájában is a Nap mindennapi megszületéséhez kapcsolódik. Egy elképzelés szerint egy precessziós ciklus ábrázolása, amely az Oroszlánnal kezdődik és a Szűzzel végződik. Mindenesetre az Oroszlán csillagkép szíve, a Regulus, 2012-be lép a Szűz csillagképbe, és a Nagy Istennő (a Szűz) állandó kísérője az oroszlán, oroszlánok, amelyekből a csillagos égen is kettő található.

A madárnyelv
A hetes felosztás, a héthúrú lant, a hét bolygó, a hét napjai, a hét magánhangzó, az égi pólus közelében a hét csillag (amit mi Göncöl néven ismerünk) a szent hetesség megfelelése volt. A jóstemplomokat megfelelő földrajzi távolságok választották el, közöttük a kapcsolatot
ma úgy mondanánk – postagalambok tartották, amelyek az emberi utazás egy-két hetes, hónapos távolságait egy-két napra rövidítették, így a galambok levélhordó, üzenetvivő tevékenysége révén a jövőbe láttak. Ezek a galambok madárnyelven (madar-nyelven) hozták-vitték az üzeneteket. Egyiptom a sólyom uralkodók hazája, ezért a sólyom is kiemelt szerepet kapott, mondhatnánk sólyomközpontok alakultak. Ilyen volt a hellén istenek lakhelye a S-Olympos (Sólymos), a peloponnészoszi Megarával szemben Salamisz szigete, a ciprusi Salamis városa, vagy Jeru-Sálem. A Sol-mos szóösszetételből Sol a Napisten
„latin” neve, míg a mos a mása, gyermeke értelemmel rendelkezik, azaz a



Árgyusi Imre: Tündér Ilona keresése 121
Nap gyermekét jelenti, mert a sólyom a Nap fia. A Sol nevet a latinok minden bizonnyal átvették, mint ahogy az összes többi istenük nevét is. De magyar vonatkozása is van a sólyomnak, mint S-Álmos (Sólymos), aki a Turul-Sólyom-ház őse. Isteni eset következtében nyerte az Álmos nevet – írja róla Anonimus – mivel várandós anyjának álmában
látomás jelent meg turulmadár képében, amely reá szállva mintegy ’teherbe’ ejtette őt,....tehát a turulmadár gyermekeként megérdemelte a rejtjelezett formában megörökített Sólymos nevet, amely itt is a Nap fiát, gyermekét jelentette (Sol-mása). Az SLM mássalhangzókra épülő szavak elemzésénél természetesen illik figyelembe vennünk, hogy kétezer évvel ezelőtt a nevet nem a mai helyesírás szerinti sólyom formában írták, hiszen minden írás a saját betűkészletét használta, ez lehetőséget ad a félreolvasásra és annak rögzülésére, de a név ugyanazt jelentette, mint ma.
Sokaknak kétségei lehetnek Jeruzsálem nevének sólyom kapcsolatával. Részben igazuk is van, mivel Jeruzsálem már egy áthangolt köldöke volt a világnak, de itt is köldökpont volt. Az eredeti szent hegy Gerizim hegye, amelyet a szamaritánusok Ar-Garízim (Hagarizm, talán Hagar-ism, Hagar fia Ismael) néven tiszteltek, ahonnan a szentség akkor került el, amikor Salamon felépítette a jeruzsálemi (Jeru-Sálem) templomot, új helyet jelölve ki a köldökpontnak. A Gerizim hegy volt az egyik legfontosabb oka az izraeliták megosztottságának. (Érdekes a görög Gerania heggyel - ahol a megarraiak túlélték az özönvizet -, való névbeli
hasonlóság.) Mikor a héberek átkeltek a Jordánon és elérték a hegyet, szertartást tartottak. A Gerizimmel szemben volt Ebal (Bál) hegye. Hat törzs a Gerizimre ment hat törzs az Ebalra. A léviták a kettő közötti Sikem völgyben végezték el a szertartásukat és állították fel az Arkot, a



Árgyusi Imre: Tündér Ilona keresése 122
Frigyládát. Ez az esemény volt a fordulópont, mivel a léviták a Gerizim felé fordulva áldást adtak, míg az Ebal felé fordulva átkot mondtak. Így lett a Gerizim az Áldás hegye. Az i.e. 538-ban, a babiloni fogságból visszatérők nem ismerték el a gerizimi szamaritánusokat zsidóknak, az „írástudók” a farizeusok olyan javításokat, változtatásokat végeztek a
szentírásokban, amelyek a szamaritánusok ellen irányultak. A szamaritánusok továbbra is a Gerizim hegyet tisztelték, és jelképük között szerepelt egy a hegy tetejére repülő galamb. Még egy rövidke hivatkozást illesztünk ide a sólyomhagyomány megvilágítására a jól ismert Úrból származó Ábrahámról, aki útban Hebronba, megállt Sálem, a béke városának királyánál, Melkizédeknél, aki El-Elyon a legnagyobb isten papja volt. El-Elyon nevéből is kiolvasható az Él-Ilona név.
Nem szívesen untatom az olvasót a különböző névalakok felsorolásával,
de egy hiányos listát azért bemutatok Jeruzsálem nevének változataiból: Ušalimum, Rušalimum, Urusalim, Urišlem, Šallam, Úríšallum, Hierusalem, Ierusalem, Hierosolyma, Ierosolyma, Jerúsálájim. Lehet egy nevet százféle módon írni, de a lényeget a tartalom megmásítása nélkül nehéz elrejteni. A szó jelentése a különböző elnevezések mögött szent város, vagy a béke város. A salom, slomo szavak jelentése: béke. Sálem békét és tökéletességet jelent.
Izrael első királyát Saul-t, Sámuel a főpap avatta királlyá. Sámuel
felkenése által „Jahve lelke” szállt Saulra (Sol), aki a felkenés következtében isten fia lett. Isten nem nemzi, csak elismeri őt királynak, és így isten „szolgája”-ként uralkodott. Ennél a két névnél ismét érdemes elgondolkoznunk. Sámuel neve az SML mássalhangzókat tartalmazza, amit Somló, Somlyó alakban is olvashatnánk, tudva azt, hogy az Ószövetséget kizárólag mássalhangzókkal rögzítették. A legteljesebb héber szövegemlék a maszoréta szövegek a Jézus utáni hatodik, hetedik században alakultak ki, és ezeket a tizedik században látták el magánhangzókkal. Ennek a gondolatnak az a következménye, hogy itt
még nem Jahve az isten. Saul neve a későbbi latinban Sol, a Nap neve lett, és egy királynak az a dolga, hogy Napként uralkodjon. Salamon volt a világ legnevezetesebb templomának építője és Izrael első uralkodói dinasztiájának a megalapítója. Salamon rokonságba került a fáraóval, Egyiptom királyával, amikor elvette a fáraó lányát. Temploma dombra, azaz magaslati helyre épült és tájolása kelet-nyugati, azaz a Nap mozgásának követhetőségén alapult. A jeruzsálemi templom megépítésével a vallás megszervezését is kezébe vette, a főpap kinevezésének jogával együtt. Salamon uralmát isteni karizma, azaz
isteni kegyelem ajándéka nélkül vette át. A nevében található, SLM mássalhangzók azonban arra mutatnak, hogy ő is Sólyom néven lett uralkodó, miután - gibeoni látomása során - megkapta az isteni (a Sólyom mássalhangzói ugyanazok, mint a szellem szónak) bölcsesség adományát, Sal-Amon -Amon szólója, azaz SLM Sólyom lett.



Árgyusi Imre: Tündér Ilona keresése 123
Az ősi hagyomány könyveinek magyarázatait hívják midras-oknak, madarasoknak, amely megnevezés a „madár” hagyományára emlékeztet. Később e könyvek értelmének megvilágítására készültek a mazsoráh (maszoréta) írások, amely név a magyarázás fogalmat jelenti. Amikor Mohamed ezerhatszáz évvel később kialakította az iszlám (SLM,
Sólyom, muszlim) vallás alapjait, a mekkai al-Lat (Allat, Illat, Lilit) istennő tiszteletét szüntette meg. Az eredethez való visszalépés jelszavával megváltoztatta a hagyományt. Vallási iskoláit medresseknek vagyis madarasoknak hívták, itt magyarázták a „madár” megváltoztatott tanait. Al-Lat istennő, mint ábrázolásain megfigyelhető az állatok úrnője, állatok között ábrázolják, de az életé és az illaté is, hiszen magyar gondolkodásunk szerint csak a jó és szép dolgoknak van illata. Nyelvünkben így érthető meg al-Lat istennő neve. Al-Lat vagy el-Lat egy régebbi neve volt Li-Lit. Hihetetlen a kapcsolat, de gondoljunk bele, az
iszlám vallás szinte tökéletesen megsemmisítette azokat a hagyományokat, amelyek összeférhetetlenek voltak Mohamed tanításával. A régi hit eltüntetésével, áthangolással párhuzamosan elfoglalták Mekkát, a mekkai köldökkövet, a Kába kövét, amely egyértelműen nőies jelkép.
Kába kő
Az iszlám (Sólyom) vagy muszlim vallásban szalima azt jelenti: épnek, biztosnak lenni, aszlama azt, hogy valaki elkötelezett Allah akaratának, míg az iszlám alávetés Allah akaratának. Szálem álejkum, béke veled. Ahogy láthatjuk ezek a szavak mind az SLM mássalhangzókra épülő változatok.
Arábia neve ma is Arbasthan (Arab-istan), amely az Arvasthan szóból
származik. Az Arva szanszkrit nyelven azt jelenti, ló. Így az Arvasthan a lovak földjét jelenti, és mindannyian tudjuk Arábia híres a lovakról. Könyvünkben követhetnénk a ló-tisztelet, a ló-kultusz útját is, hiszen a magyarok, a hunok, a szkíták, a trákok, a trójaiak, az arabok és a kelták mind-mind híresek voltak a ló megbecsüléséről, tiszteletéről. Az iszlám terjedésével a VI. és VII. századra Arábia teljesen szakított addigi hitével és történelmével. Minden múlttal kapcsolatos emléket összetörtek, a képeket, képi ábrázolást betiltották, az írásokat elpusztították és az egész nyugat-ázsiai térségben a vallásos egyoldalúság



Árgyusi Imre: Tündér Ilona keresése 124
évszázadai következtek, amely vallási szempontból ma is fennáll. Az iszlám, az arabok nem ismerik a saját történelmüket a muszlimot megelőző korszakot. Valószínűleg egyetlen más vallásnak sem sikerült a világon saját történelemének ilyen mértékű szisztematikus kiirtása (bár próbálta), a múlttal való minden kapcsolat elfeledtetése. Talán éppen e
tudatlanság miatt maradt meg a szertartásaikban a megelőző korszak néhány maradványa.
Kövessük tovább a jóshelyeket!
Fontos szerepet játszott Egyiptomban, a Nílus deltájában található Behdet az i.e. 3200 körül. Az Alexandriától pár kilométerre lévő várost Canopus (Kanóbosz) néven is ismerték, amely az Argó csillagképben a hajó kormánylapátját jelenítette meg az égen. A Canopus (Alpha
Carinae) a második legfényesebb csillag az éjszakai égbolton a Szíriusz után. A XIX. századig Alpha Argus néven volt ismert, a nevét 1930-ban a Nemzetközi Csillagászati Unió közgyűlésén változtatták meg, amikor az Argo csillagképet több kisebb részre bontották. A Canopus egy szuperóriás, amely valószínűleg a legközelebb kering a Földhöz. Fénye a Napénál tizenötezerszer erősebb. Átmérője hatvanötszöröse a Napénak, tömege kilencszerese. Leginkább a déli féltekéről figyelhető meg, az északi félgömbről csak a 40° északi szélességtől délre, Szicília és DélGörögország földrajzi szélessége az, ahol már látható. A helyzete még a
Föld precessziója miatt sem változott annyit, hogy látható lett volna az utolsó néhány ezer évben Róma számára. Egyiptomban, azonban biztos, hogy nagyon jelentős mitológiai szerepe volt, amely éppen az északi féltekén való láthatatlansága miatt halványult el. A Canopus az ókori hajózásban, de a mai bolygóközi űrszondák navigációjában is kiemelt szereppel rendelkezik. Az ókori hinduk a csillagot Agastya névvel illették, aki egyike volt a risiknek (bölcseknek). Ő az Argha nevű hajó kormányosa, a hajó neve hasonló a görög Argóhoz, aminek a csillagképében a Canopus található.
Az egyiptomi Dendera a Tündér városa (nevének változatai: Tentyris, Tentyra, Iunet vagy Den-Der, Tin-Dir) Hathor templomáról híres. A jelenlegi épület Denderában egy nagyon régi szentély helyét jelzi, amely a csillagászati ábrázolás szerint i.e. 5000 körüli Gamma Draconis csillag állására tájoltak. Hathor, a sólyom alakban megjelenő Hor anyja volt, védőszentje a szerelemnek, a gyógyításnak, és forrása minden tápláléknak. Zarándokhelyén csodálatos gyógyulások történtek, egyfajta kórházként működött, ahol különböző fiziológiai, pszichológiai és
mágikus terápiát is gyakoroltak, és itt volt a színhelye a nagy felvonulásoknak és fesztiváloknak. A templomhoz tartozó szent tó most is megvan és látogatható, bár mára elhanyagolt az egykori rituális tisztálkodó hely. Az egyiptomi Hathor Tehénistennőt hol hat, hol hét Hornak (Hét-Hor, Hat-Hor)



Árgyusi Imre: Tündér Ilona keresése 125
nevezték és ábrázolták. Hathor istennő volt Hor, azaz a Nap háza azaz anyja. Hathort tehén alakban is ábrázolták, amely a termékenységet, örömöt, szerelmet volt hivatva kifejezni. Tiszteletének központja az egyiptomi Dendera (Tündér), ahol tisztelete szoros kapcsolatban állt a fák kultuszával.
Hathor hatoszlopos temploma, Dendera.
A krétai Knossos közelében is fontos jóshely volt, amely a Minotaurusz mondával maradt ránk. A történetben Ariadné, a Labirintus Papnője elárulta a jóshelyet, és így Thészeusz megölhette a Hold-bikát. Az egész krétai kultuszban a nők töltik be a legfontosabb szerepeket. Itt található Zeusz szülőhelye, a szentként tisztelt krétai Ida hegy is. Amikor Thészeusz (Té-Zeusz) a labrys-sal, a Holdistennő kétélű fejszéjével
megölte a Hold-bikát, elvette az istennő erejét, tönkretéve a szent nőiség-et.



Árgyusi Imre: Tündér Ilona keresése 126
Krétai istennő ábrázolások
A krétai istennő vagy papnő ábrázolások hangsúlyozták a nőiességet, a karcsú nőalak fedetlen keblekkel jelent meg a képeken. Néha egy hegy tetején áll, két oroszlán között, amely ábrázolás sok népnél megtalálható. A krétai ábrázolásban a történelem előtti Anyaistennő alakja élte túl az
évezredeket. Láthatjuk, hogy az összes ilyen kép ismételi a jósközpontok képi megjelenítőit, amelyeket Egyiptomból hoztak, és a mítoszok mélyebb rétegeiben, valamint nyomokban az emlékezetben, szertartásokban megmaradtak. A bika két szarva a Taurus csillagkép jele. Ez magyarázza, hogy miért a bika a legfontosabb az egyiptomi és a krétai világképben, mivel az égi bika szarvai között áthaladva lép be az elhunyt Elysieum (Eleusis) mezejére. Ez magyarázatot ad a legfontosabb krétai szertartásra, amelyben megragadták egy bika szarvait és átugorottak közötte.
Lilit, Allat állatok között.



Árgyusi Imre: Tündér Ilona keresése 127
Trója közelében a hellészpontoszi vagy trójai Sybila lakott a kisázsiai Ida hegyen. Temploma i.e. 700 körül épülhetett. A trójai Sybilák írták i.e. 650 körül azokat a próféciákat, amelyek a világ nagy eseményeiről szóltak, mint földrengések, járványok, természeti csapások, háborúk. I.e.
530 körül az akkori Sybila úgy döntött, hogy felajánlja megvételre a könyveket az utolsó etruszk királynak, Tarquinius Superbusnak. A kilenc könyv árát a király sokallotta, ezért a jósnő hármat a király szeme előtt tűzre vetett, és a megmaradt hat könyvért még többet kért. A király ismét drágállotta az összeget, ezért még három könyv tűzbe került. A megmaradt három könyvet végül csillagászati összegért vásárolta meg az uralkodó. A könyveket Rómában, Cybele templomában őrizték a papnők, akik a vallási gyakorlatok és rítusok gyakorlásával Róma szenátorait is rávették
arra, hogy megtanulják vallásuk részleteit, ha jóslatot akarnak. Ez készítette elő az utat a Nagy Anya kultuszának Rómába kerüléséhez. I.e. 218-201 között Róma a punoktól folyamatosan vereségeket szenvedett. Mikor a város jóslatért a Sybilákhoz fordult, néhány kétértelmű verset kaptak, amelyet úgy értelmeztek, a győzelem érdekében az anatóliai Pessinos-ból Rómába kell hozni az istenanyát, Magna Matert, és kultuszát elismerni Róma hivatalos vallásának. A rómaiak kikérték a görög jóshely, Delfi véleményét is, ahol szintén azt tanácsolták, hogy kisázsiai szentélyéből Rómába kell szállítani az Istennőt, ez mentheti
meg a várost Hannibál ostromától. 205-ben tehát követséget küldtek Attalos-hoz (Attila), Pergamom királyához, aki egy szent fekete követ (köldökkő) küldött a rómaiaknak, melyről a pessinusiak azt állították, hogy AZ az Istenek Anyja. Ostia kikötőjében az összes matróna fogadta a Nagy Anyát és ők teljesítettek mellette szolgálatot. Rómában a Palatinus hegyi Victoria templomban helyezték el. I.e. 191-ben készült el a pessinusi meteorkő megőrzésére szolgáló Templum Matris Magnae. Később Augustus újjáépítette Cybele templomát, amely saját palotájának közelében volt a Palatinus hegyen. A Római Birodalom legjelentősebb
ünnepe lett a Hilaria, amelyet Cybele tiszteletére tartottak. Így lett Róma is köldökpont, és ezzel az időponttal indult el Róma világhatalmának kiépítése. Az elkövetkező 500 évben a Nagy Istenanya tisztelete a római hódítással párhuzamosan elterjedt az egész Római Birodalomban és a legnépszerűbb vallás lett.



Árgyusi Imre: Tündér Ilona keresése 128
Cybele a keblek úrnője



Árgyusi Imre: Tündér Ilona keresése 129
IV. fejezet
Akragas, Szicília
A több ezer éven át fennmaradt földrajzi nevek igen figyelemreméltó mondanivalóval szolgálnak. A névalakok követésében módszerem az, hogy összegyűjtöttem a földrajzi neveket és a hozzájuk kapcsolódó mítoszok szétszórt elemeit, amelyek összefüggnek az Árgius, Árgirus, Árgilus – valamint Ilona - nevekkel és változataival, és alátámasztottam olyan kevésbé ismert részletekkel, amelyek segíthetnek megfejteni a földrajzi név és azon keresztül a mítosz
jelentését. Ebbe az útvonalba beletartozik néhány kevésbé ismert ösvény, de a sok apró darab összeillesztése után kialakuló kép mégis meglepően sok rokonságot és egyezést mutat.
A névalakok utáni nyomozás során álljunk meg Szicíliánál, ahol Akragas (K-RGS) városa miatt érdemes időznünk. Akragas (latinul Agrigentum, görögül Akragasz) az ókor egyik legnagyobb városa volt Szicília déli partján. A várost gelai, rodoszi, és krétai betelepülők alapították a monda szerint i.e. 582-ben, és gazdagságáról és hatalmáról mesés
dolgokat beszéltek. Virágzása idején, az i.e. V. században több mint 20 ezer szavazó polgára és egyes adatok szerint 800 ezer lakosa volt, és hatalmát Szicília nagy részére kiterjesztette.
Akragas
A város egy 230 méter magas tengerparti dombtetőn helyezkedett el. A közelben két folyó is található, a Hypsas (ma Sant’Anna) és a névadó Akragas (ma San Biagio). Akragast fekvése a Földközi-tenger igen fontos városává tette. Pindarosz, a költő az időszámításunk előtti V. században ezt írta róla: „Akragas a leggyönyörűbb város, amit ember valaha épített.” A város elhelyezkedése stratégiai fontosságú volt a rodoszikrétai származású nép számára, mivel politikai és katonai befolyását
kiterjeszthette a sziget nyugati partjaira, valamint támaszpontul szolgált



Árgyusi Imre: Tündér Ilona keresése 130
a hajózáshoz. Akragas gyorsan fejlődő város volt, és az ókori görög világ leggazdagabb és leghíresebb településévé lett. Megmaradt régészeti látványossága a Templomok Völgye, amely nagy kiterjedésű terület az ősi város déli részén. Itt hét hatalmas, dór stílusban épült templom látható, amiket az i.e. VI. és V. század között építettek. Mostani föltárt és
fölújított állapotukban némelyikük a mai Görögország területén kívül eső legnagyobb és legjobban megőrzött ókori görög emlékek közé tartozik.

A Templomok Völgye
Nézzük, mit tudunk a város nevének eredetéről, melynek jelentése nem tisztázott, noha számos magyarázat született rá. A hagyomány szerint Akragas az itt található folyóról kapta a nevét, így a név ősi korra vezethető vissza. Felmerül a név rokonsága a trák-phürg Oiagros
Folyamistennel, mivel Szicília első betelepülő népcsoportja az i.e. III. évezredben Anatóliából érkezett, és az Akragas folyó vizét szentnek tartották az itt megtelepülő görögök is. A latinok Argeus-nak hívták azokat a helyeket, amelyeket a papok az isteneknek szenteltek. Arra, hogy Akragas is szent terület volt, utal a Templomok Völgye, az ókorból fennmaradt hét templom romja. Az Argeus névhez hasonló alak számos alakban megjelenik görög mitológiában, de megtalálható a szanszkrit nyelvben is. A szanszkritban az áldozati csésze neve Arghya, az a hajó vagy
csónakformájú edény, amelyben virágot és gyümölcsöt ajánlanak fel az isteneknek. Ez a név szinte azonos az argonauták Argó hajójának nevével. A szanszkrit nyelvben az arg vagy arga a női nemző erő melyet a Hold szimbolizál -, a misztériumok hajóformájú Argha-ja,



Árgyusi Imre: Tündér Ilona keresése 131
melynek jelentése az Ég Királynője, és amelyet az éjszakai égen úszó, csónak formájú fogyó Holddal azonosítottak. Mint láttuk, a görög argasz, argiasz szó ezüst, ragyogó, tiszta fényű jelentésű, és így szorosan kapcsolódik a Holdhoz. A latin Argeus megnevezéshez hasonló a szanszkrit Arghya Varsha, amelynek jelentése: Áldozatok Földje.
Az ősi tanítások az egyetemes ismereteket többé-kevésbé hasonló nevekkel adták át, amelyeket ugyanazokból a történelem előtti hagyományokból gyűjtöttek össze. Tehát a szicíliai Akragas városnevet bonthatjuk úgy, mint Ak-Argos (Argeus = istennek szentelt) városa, amelynek templomai bizonyítják az istenek tiszteletében játszott kiemelt szerepét.

Akragas hét temploma
A Jupiter vagy Zeusz templom (Tempio di Giove) egyike az antik világ legnagyobb építményeinek. A himérai csata emlékére építették, és a valaha épült legnagyobb dór templomnak tartják. I.e. 480 körül alkották, és egy földrengés során dőlt romba. Alapterülete 113 x 56,5 méter.
Hatalmas, majdnem nyolcméteres, ember alakú oszlopok, úgynevezett Telamonok vagy Gigászok tartották a tetőszerkezetét. A környék népe századokon át kőbányának használta a romokat, melyet Palazzo de’Giganti-nak, Óriások Terének nevezett, és innen hordták a köveket a XVIII. században a móló építéséhez is. A Herkules-ről elnevezett templom a második legnagyobb, hiszen ő Szicíliának, és azon belül is Akragasnak a nemzeti hőse. Ebben a templomban tartották a Herkules tiszteletére rendezett ünnepségeket,



Árgyusi Imre: Tündér Ilona keresése 132
ekkor főleg azzal a kéréssel fordultak hozzá az akragasiak, hogy szabadítsa meg őket rémálmaiktól. A Dioszkurok temploma (Tempio dei Dioscuri) talán az isteni ikrek, Castor és Pollux (görögül Kastór és Polydeuklés) tiszteletére épült az i.e. V. században, a többi templomhoz hasonlóan ugyancsak dór stílusban.
Az is lehetséges azonban, hogy Démétérnek és Perszephonénak, a földön és a föld alatt uralkodó istennőknek volt szentelve, amelyre a templomhoz tartozó alagutak és barlangok rendszere utalhat. Az eredeti épületet a karthágóiak i.e. 406-os támadása idején teljesen lerombolták, és valószínűleg a hellenisztikus korban építették újjá. Ma álló négy oszlopát a múlt században állították helyre. Az oszlopok által határolt sarkon csodálatos díszítés, egy vörös nyelvű oroszlán látható. Innen északnyugatra, egy kis patakon túl két oszlop és az alapzat maradt meg, feltehetően a Tűz istenének, Vulcanus-nak a templomából (Tempio
di Vulcano), melyet az i.e. V. század második felében építettek egy ősi templom romjaira. A templomdombtól délre, a folyó közelében van Aesculapius templomának (Tempio de Esculapio) maradványa. Az i.e. V-IV. században épült, valószínűleg a gyógyító isten számára. Jól felismerhetőek a kórtermek és a ciszterna. Ez volt az a hely, ahová betegek, sebesültek látogattak el, hogy meggyógyuljanak vagy tanácsot kapjanak. A szentély egyik részében egy forrás fakadt, amelyet szent erdő vett körül, a másik része volt az Adjton, a gyógyító hely. A betegek és a
zarándokok itt azokat a falakra akasztott hálafeliratokat és ajándékokat csodálhatták, amelyen a gyógyultak fejezték ki köszönetüket az istennek. A betegek itt töltötték az éjszakát, álmot láttak, és meggyógyultak. (Szent Erdő és álom) A gyógyulás azonban nemcsak az álomnak volt köszönhető, hanem sebészi beavatkozásnak és gyógyszereknek is. Mielőtt beléptek volna a templomba, a zarándokok megmosakodtak a közeli forrás vizében, majd feláldoztak egy tyúkot, és bemutatták az ekkor elengedhetetlen rituális áldozatot is. A tyúk a túlvilági boldogság szimbóluma volt, ezért a halál előtt ajánlatos volt egyet feláldozni
Aesculapiusnak. A közelben találjuk a Concordia templomot, mely az egyik legjobb állapotban megmaradt templom a görög világból. I.e. 440-430 körül épült, és tetőzetét leszámítva szinte teljesen épen maradt. 42 méter hosszú, 20 méter széles, a dór stílusú építészet talán legszebb szicíliai emléke. A templom jelenlegi elnevezését Concordia (Concordia jelentése egyetértés) egy itt talált feliratról kapta, amit összefüggésbe hoztak a templommal. A Szűz Istenanya tiszteletére épült, és jósdaként is működött, amelyet a sibyllák tartottak fenn. Temploma szoros
kapcsolatban állt Delfivel, Dodonával, Délossal, Knossossal, a líbiai Siwa oázis jósdájával, az argosi Héra szentéllyel és a kisázsiai Sibylla templomokkal is.



Árgyusi Imre: Tündér Ilona keresése 133
Concordia
A többi templomhoz hasonlóan ez is kelet felé fordult, mivel a görög és a
római hit szerint az istennek látnia kell a felkelő Napot, amely a fényt és az életet jelképezi. Ezzel ellentétben áll a naplemente, amely az éj és a halál szimbóluma. (A templom figyelemreméltóan jó állapota annak köszönhető, hogy i.u. 597-ben keresztény templommá alakították, a korai keresztények a templom körüli területet katakombaként használták, és kriptákat vájtak a sziklákba.) A domb legmagasabb pontján áll Júnó (Héra) temploma (Tempio di Giunone Lacinia), mely i.e. 450-ben épült klasszikus dór stílusban. Hat és fél méter magas oszlopai, ha csonkán is, még állnak. Eredetileg
színesre festették a tetőt, a padlót márvánnyal borították. A szentélyben az istennő szobrát őrizték. Keletre, a sziklák pereménél egy hatalmas oltár maradványa található, ahol az áldozatokat mutatták be. A templom az új házasok szentélye volt. A jegyesek, hogy megtisztuljanak, megfürödtek az Akragas folyó szent vizében, ezután a templom szentélyében feláldoztak egy bárányt, végül a pap összeadta őket. Ehhez a templomhoz kötődik a Héra ünnepnapján tartott futóverseny is, amelyen csak nők vehettek részt. Életkor szerint három csoportra osztották őket, először a kislányok futottak, majd az idősebb lányok,
végül pedig az asszonyok. A verseny után a nyertest a barátok és rokonok körbevették, majd ünnepélyesen elvezették Héra templomához. Itt, az istennő lábánál ültek a bírák, akik hivatalosan is kihirdették a győztest, és fejét olajággal díszítették. Ez a női futóverseny régebbi, mint az olimpiai játékok, a lányok a Holdistennő papnőjének tisztségéért versenyeztek.



Árgyusi Imre: Tündér Ilona keresése 134

A méh kultusza
Akragas lakói úgy tartották városukat Ikarusz atyja, Daidalosz alapította.
A mítosz szerint Ikarosz, mikor saját maga készítette szárnyaival repülni próbált, a tengerbe zuhant. Apja, Daidalosz azonban a helyi hagyomány szerint Szicíliában ért partot Szelinusz (talán Selimus, azaz Sólymos) és Akragas között. A király mesternek kijáró tisztelettel fogadta Daidaloszt, aki hálából templomot építtetett Aphroditénak Eryx hegyén. Egy arany méhkast készített az istennőnek, mely a hagyomány szerint oly tökéletesre sikerült, hogy beleköltöztek a méhek. A hegytető, a templom, a méhviaszból készült szárnyak, a méhkaptár és a méhekkel való kapcsolat az Istenanya kultuszára utal, akinek egyik
jelképe volt a méh. Daidalosz, a kaptárkészítő nem akárki: ő a krétai Minotaurusz labirintus tervezője és megalkotója, amely szintén az Anyaistennő kultuszához tartozik. Krétáról repült el, vagyis madárként érkezett, ugyanúgy, mint Dodona és Delfi „galambjai”, az ottani jósdák megalapítói. Tehát egy madár hagyomány közvetítője volt Szicíliában, és ez érthetővé teszi Szelinusz nevének Sólyom magyarázatát is.



Árgyusi Imre: Tündér Ilona keresése 135
A méh szó a magyar nyelvben kiemelt helyet foglal el. Valószínűleg egyedül nyelvünkben jelenti a mézgyűjtő rovart és a gyermek fejlődésének a színterét. A kétértelmű anya-méh egyszerre jelenti a méhanyát, akinek egyetlen szerepe lerakni több ezer petéjét, és az embergyerek fejlődésének helyét. Az anyai petevezeték, petefészek,
méhnyak, méhlepény, anyaméh, de még a magzat is és az őt megtermékenyítő here is kapcsolatban van a méhekkel. A magyar nyelvben a méh (rovar) és az ember (méhednek gyümölcse) szaporodása több ezer éve szoros kapcsolatban áll egymással. Talán még nemzetünk magyar nevével is kapcsolatos a méh, mint mah-gar, méh-gar, vagyis méh-család.
A méh a közösséghez tartozás, a szervezettség, a tisztaság, az erkölcs és nem utolsó sorban a háziasítás jelképe. A méh isteni tulajdonságokkal rendelkezik, méze az istenek eledele, az isteni ambrózia alkotó eleme. A méhek a lélek és a Nap jelképei, és a madarakhoz hasonlóan az ég hírnökei. A keresztény szimbolikában a szüzességet, a Szeplőtlen Fogantatást és Jézust jelenti a méh. A méhkirálynő az Anyaistennő
szimbóluma. A méhkaptár - a sírkamrához való hasonlósága miatt egyszerre az anyaméh, az anyaság, valamint a feltámadás jelképe is, átjáró az evilág és a másvilág között. A temetkezési helyeknek készült kaptár alakú sírok, kaptárkövek, földhalmok (kurgánok) egy-egy népcsoport túlvilági hitéről tanúskodnak. A méh Alsó-Egyiptom hatalmi jelvénye is, amelynek vörös koronáját Méhész Koronának is nevezték.
A méz színe olyan, mint az arany vagy a borostyán, ezért a Nap könnyének is hívták. A virágpor, a propolisz koncentráltan hordozza az
emberi szervezetnek szükséges nyomelemeket és emellett figyelemre méltó gyógyító tulajdonsággal rendelkezik. A méz tartalmazza a bolygók és a fény kozmikus kódjait, amelyet a virágok szívnak magukba és a méhek gyűjtenek össze. A fizikai világban a virágoknak van a legváltozatosabb színskálája, a legmagasabb rezgési energiája, magukban hordják azt a tudást, amelyben összefonódik a földi geometria és a csillagoktól a földre vezető út.



Árgyusi Imre: Tündér Ilona keresése 136
A termés alapja a virág, amelynek megtermékenyítői – a szélbeporzás mellett - a méhek. A méhek beporzása nélkül pár év alatt katasztrofálisan lecsökkenne a növényi táplálék mennyisége. A növények és méhek kapcsolata a termés létfenntartó alapja. A virág pontosan tudja, mikor engedje ki pollenjeit, és termeljen nektárt, amellyel
odacsalogatja a méheket. Egy nagyon bonyolult és összehangolt rendszer működik a méhek és növények között, amely mindkettőjük fennmaradását biztosítja. A virág a föld mágnesességével is kapcsolatban áll, hordozza a föld rezgéseit. Ahol kusza és rendezetlen a földmágnesesség, ott nincs virág. Mikor a mézet találó méh visszaérkezik a kaptárhoz, tánccal adja a többi méh tudtára, hol a nektár lelőhelye. Ezzel a tánccal pontosan meghatározza a távolságot, az irányt és a begyűjthető mennyiséget a világtájakhoz, a nap állásához és a föld energiavonalaihoz képest. A
lelőhelyek helyét a királynő memóriája tárolja. Ő a kaptár emlékezete, tárháza a kollektív tudásnak, és ha a méhkirálynő genetikai vonala megszakad, ez a tudás is megszűnik. A méhsejt a legjobb tömörítés az adatok tárolására, a méz őrzi a mágnesen vonalak, a mágneses hullámok emlékét. A királynő megölése után szétesik a kaptár védekező rendszere, megszűnik a mézbehordás, nincs beporzás és vége a méhcsaládnak. Azok a papok, akik megölték az Istenanya papnőit, az emlékezetet semmisítették meg, az elérési utat visszafelé, megakadályozva a tudás megmaradását.
A méz és méhviasz a borászatban is használatos volt. A mézzel készült bor és a gyógyászati célból benne áztatott, növények és virágok tulajdonságainak ismerete egy általános gyógynövény iskola része volt. A méhviasz és a fény szoros kapcsolata is nyilvánvaló, ortodox keresztény templomokban ma is a viaszgyertyák a fény képviselői, az egyszerű felajánlás tárgyai, de a halottakért is szinte kötelező a gyertyagyújtás. A jóslásban is szerepet kapott a méhviasz, olvadt állapotában vízbe öntve a hirtelen lehűlt mintázatból próbáltak választ kapni a feltett kérdésre. A kaptár ura a királynő, aki 3-4 évig él, és ő irányítja a méhkaptár életét
különféle hormonokkal. A királynő általában kétszer akkora, mint egy dolgozó méhecske, és attól válik királynővé, hogy megszületésétől fogva kizárólag méhpempővel etetik. Körülbelül napi kétezer petét rak, ami hatalmas teljesítmény, így nem foglalkozik semmi mással. A méhkirálynő az uralkodása elején egyetlen egyszer kirepül, ez a nászrepülése. Ekkor termékenyíti meg a here, vagyis a kaptárban lakó hímnemű méhek közül az egyik. A here egyetlen dolga az, hogy életében egy alkalommal párosodjék, megtermékenyítse a királynőt, más dolga nincs. A királynő megszületésétől kezdve csak mézet kap táplálékul, és
repülni sem tud. A méhkaptárban minden szereplő, aki valójában tesz valamit a méz és a többi hasznos dolog megtermtése érdekében, nőnemű. Ők a dolgozók. Megszületésük után mézet és virágport kapnak enni. Feladataik igen sokrétűek, míg elérik életük végét. Egészen aprók, csak három naposak, amikor dajkaként dolgoznak. Nem sokkal ezután átmennek a kaptár



Árgyusi Imre: Tündér Ilona keresése 137
viasz-üzemébe viaszt gyártani, majd a nagy raktárba kerülnek, és a beérkező virágport és pollent osztályozzák. Ez után kimennek az ajtóhoz őrködni. A huszonegyedik napon kirepülnek, eleinte virágport, majd nektárt, és életük utolsó napjaiban propoliszt gyűjtenek. Ahhoz, hogy egy kiló mézet összegyűjtsenek, 7 millió virágot kell végigjárniuk. A
kaptárban minden dolgot propolisszal borítanak be, ami fertőtlenítő hatású. A méhek szorosan kapcsolódnak a halálhoz, őket tekintik az istenek hírnökeinek az élővilág és a túlvilág között. Egyiptomban a fáraó egyik címe volt A Sás És A Méh. Méh és méz jelképezte a halhatatlanságot és a lélek további életét, feltámadását. A mézet használták az egyiptomiak a belső szervek megőrzésére. A mézborról hitték, hogy mágikus hatású és emberfeletti képességet, tudást ad. Arról, aki ivott a mézborból, úgy gondolták, igazat szól, és ékesszóló költő vagy énekes válik belőle.
Az elmondottak egyértelműen alátámasztják a méhek és az Anyaistennő
szoros kapcsolatát. A méhkaptár szervezete, amely szinte kizárólag nőnemű egyedekből áll, a méhanya vagy anyaméh, amely a méh és az ember világra jövetelének egyetlen lehetséges útja, a jövendőmondás, ékesszólás, a zene és költészet mind mind a méhek társadalmához kapcsolódó fogalmak. Delfiben Pythia kísérői voltak a delfi méhek, a papnők. A méhtársadalom volt a templomok megszervezésének mintaképe. A közösségi együttműködés, a szorgalom, szervezettség, a közösségért való munkálkodás volt jellemző az ősi jóshelyekre. A méhek azonban képesek voltak védekezni, csípésükkel fájdalmat okozni, ha
szükségét érezték. Ez a harcos amazonokkal hozta őket kapcsolatba. A méhpapnőket különböző kultúrákban más-más néven ismerték: Melissa, Cybele, Sibylla, de ismerünk Makris méznimfát is a hellén mitológiából. Hérát (a Nagy Anya argosi neve), Rheát, Demétert, Afroditét, de az erdők urát, Artemist (Dianát) is méhpapnők vették körül és szolgálták templomaikban. A melissák - akiket Méhkirálynőknek is neveztek - voltak a próféták és jósok, hiszen a méhek könnyen utaztak a világok között. A Melissa egy rang volt, amely a nimfákhoz kapcsolódott, a szorgalom, tisztaság, szüzesség, a virágokhoz kapcsolódó szépség



Árgyusi Imre: Tündér Ilona keresése 138
rangja. A mézpapnők azonban ismerték a mérgező, kábító hatású mézeket is, amelyet a méhek leander, rhododendron és más pszichoaktív növények virágzásakor gyűjtöttek. Készítettek mézbort és mézsört is, amelyek szintén a tudatállapot változását segítették. A méh mint rovar a fátyolszárnyúak családjába tartozik.
Hagyományosan fátyol takarta a szentélyek bejáratát is az avatatlanok elől, és papnőinek is jellegzetes viselete volt a fátyol, Ízisz fátyla, amely tovább élt a menyasszonyi és halotti fátyolban, amely részben elrejtette tulajdonosát. A méhpapnők arca hálóval volt eltakarva, ez jelképezte a fizikai világ és belső szellemi világ közötti határvonalat. A csillagos égbolton is megtaláljuk a sok néven ismert Kaptár, Méhkas, Szita, Jászol, Fiastyúk, Fészek vagy Plejadok nevű csillagképet, a Kozmoszanya méhét, amely hasonlít egy raj méhhez, a Bika csillagkép „hátán”. Egyiptomban ez az égi Bika szállítja a túlvilágra az elhunyt
lelkeket. Ez az emberi lelkek kapuja. Így érthető az a régi egyiptomi szöveg: „Az égi Bika méheket nemz, és a méhek Bikát”. Amikor a bolygók áthaladnak ezen a csillagképen - mint egy szitán, kaptáron, fészken, méhkason -, akkor ezt úgy is leolvashatjuk az égről, hogy a fészekből kelnek ki az égi testek. A bolygók nem egyszerűen áthaladnak a fészken, hanem abból kelnek ki és válnak egy új világgá. (A Plejad csillagkép mai neve a görög pleias galambraj szóból származik, hiszen a galamb is a nőiség jelképe és amellett a jósnőké is.)
Elmondhatjuk tehát, hogy a méh és a méhtársadalom felépítése és
működése összefügg az anyajogú társadalommal, születéssel és halállal, titkos bölcsességgel, jövendőmondással és a tudatváltozással, a költészettel, tánccal és ékesszólással, gyógyítással, növényismerettel és a növényekkel való harmóniával, összefüggésben a természet törvényeinek betartásával. Mindezek ismérvei azoknak a népeknek, ahol az Istenanya uralkodott.




Árgyusi Imre: Tündér Ilona keresése 139
Thuküdidész Akragas alapítójaként a gelai Arisztonószt és Pisztiloszt nevezi meg. Arisztonósz neve azonban szinte megegyezik Arisztaiosz (Arisztéosz) nevével, aki a mitológiai történet szerint Apollón fia. És hogy miért érdekes ez a hasonlóság számunkra? Arisztaiosz személyéhez
kötötték a méhészet kezdeteit, a méhek háziasításának eredetét. A történet szerint ő akarta elcsábítani Euridikét, akinek - miközben előle menekült - sarkát megmarta egy kígyó. (Minden valószínűség szerint ez a történet is a csillagos égen játszódott.) Euridiké halálával a méhek is eltűntek, és egyedül Arisztaiosz volt képes újjáépíteni a kaptárakat és a férfiakat méhészetre tanítani. Látszólag messze kalandoztunk kiindulási mesénktől, de kihasználva Akragas nevét megismerkedtünk a méhhez kapcsolódó kultusszal.
Arisztaiosz 
Méh Cybelé szobrán



Árgyusi Imre: Tündér Ilona keresése 140
Amikor az Isten Kő (Stone) volt



Árgyusi Imre: Tündér Ilona keresése 140
V. fejezet
Argeus hegye és a Tündérek földje Kappadókia
„A fejlődés szakaszai számos nyomot hagynak nemcsak a mítoszok területén, de a történelmen is, egészen különböző népeknél, és még
nyelvi kifejezést is kaptak helynevek, istenségek, nemzetek megjelölésére.
Nem a puszta anyaggyűjtés volt a célom. A kivonatolás még nem feldolgozás, és a megértéshez sem elegendő. Ha nagyon sok részletet
említek, ezt csak azért teszem, hogy általuk az egyetemesebb gondolatokhoz eljuthassak, és a látszólag teljesen esetleges és
összefüggéstelen jelenségek közötti láncszemeket megleljem. Ezért több
alkalommal is eltértem a központi gondolatmenettől, hogy mellékösvényeken virágokat keressek, és kis idő múltán felfrissült
kedvvel térjek vissza az elhagyott útra. A vizsgálat ezáltal csak sokrétűbb lett, remélem anélkül, hogy egységéből veszítene. Az egyes és
az általános helyes vegyítése minden ismeretszerzés titka. Noha különkülön önmagában mindegyik értéktelen, egyesítve mégis olyan egésszé
kerekednek, amely az emberi szellem mindkét törekvésének, a
sokrétűség iránti igénynek és az egységre való igyekezetének egyaránt megfelel. Ez az a legfőbb törvény, amelynek szellemében alábbi
tanulmányomat kidolgoztam, és szeretném, ha azt ennek megfelelően bírálnák el. Szemügyre vételük megmutatja az elvet a maga
valóságában, mint vallási s egyben mint történelmi tényt, számos híres mítoszt tesz érthetővé, amivel eddig nem dicsekedhettek, s végül a maga
egész jelentőségében kidomborítja az anyajogú társadalom hivatását: a
démétéri tilalom szigorú megőrzésével és szakadatlan ellenállással mindennemű visszatérés ellen a tisztán természeti törvényekhez.”
Johann Jakob Bachofen: A mítosz és az ősi társadalom
Kappadókia



Árgyusi Imre: Tündér Ilona keresése 141
A közép-anatóliai Kappadókia sziklaképződményeinek köszönheti a Tündérek Földje elnevezést. A szél és a víz vájta földön úgy érezzük, mintha óriások formálták volna a tájat játékos fantáziával. A sziklák barna kérgük alatt mintha élnének, de külsőleg mozdulatlanságba dermednek, akárcsak valamely szerencsétlenül járt mesehősök. Titkokat
rejtő völgyek és mesébe illő sziklaformák világa ez, amely különleges sziklakúpjairól, barlangkolostorairól és földalatti városairól vált ismertté.
A geológiailag igen aktív Törökország területét vulkanikus hegyek szabdalják. Legmagasabb csúcsai az Elbrus (5504 m), az Ararát (5165 m), a Demirkazık (3756 m), az Emler és a Kızılkaya mindkettő (3723 m), a Nemrut (2950 m) és az Argeus, amely (3316 m) méter magas. A Földközi-tengertől indul a Taurus (azaz bika) –hegység, amely az
Eurázsiai-hegységrendszer tagja, és körülbelül 560 km hosszan nyugatkeleti irányban magasodik Törökország földközi-tengeri, illetve délkeletanatóliai térségében, a tengerparttal párhuzamosan. Az üledékes kőzetből és mészkőből álló hegylánc az Eufrátesz felső szakaszáig terjed, északkeleti kiterjedését Anti-Taurusnak nevezik. A Taurus másik végén, Kelet-Anatóliában, a Van-tó mellett található a Nemrut (Nimród) -hegy, az egyetlen, amely kitört a történelmi időkben. Utolsó kitörése üveges obszidián lávahullámokat hagyott maga után. A Taurus-hegységhez tartozik a Tigris folyó forrásvidéke, keleten az Urmia tóval és a Zagros
hegység nyugati lejtőivel érintkezik, nyugaton a Földközi-tenger, délen a Jordán folyó völgye és a szíriai sivatag határolja. Leghíresebb vulkánja az örmény-iráni határnál található Ararát, de geológiai szempontból Kappadókia két vulkánja, a Hasan és az Argeus (Argaeus, Argeusz, törökül: Erdsis, napjainkban Erciyes Dağı) számít a legismertebbnek, amely a vulkanikus hegylánc másik végén található.
Argeus hegye



Árgyusi Imre: Tündér Ilona keresése 142
Könyvünk szempontjából Argeus hegye érdekes a neve miatt. A görög mitológia hagyományozta ránk, hogy a titánok és küklopszok – köztük Argész (Argeus) – jelentették az isteni Tüzeket, akik a Tűz által hatalmasak és különböző nevek alatt a Tűz szellemei voltak. Egyetemes tisztelet övezte őket, és eredetük elvész az idők mélyében. Kultuszuk
mindig a tűzzel volt kapcsolatos, templomaik pedig vulkanikus helyeken épültek. Általános volt a Szent Hegyek, Szent Vulkánok tisztelete, például a Meru, Elbrus, Ararát, Argeus, Nimród, Etna, Olimposz és a Himalája.
Az ősnépek a tűzhányókban élőlényeket láttak. A nap melegét és a villám által keltett égi tüzet kapcsolatba hozták a vulkánokból feltörő tűzzel, és ezt az élet megnyilvánulásának tekintették. A vulkánok a Földanyából születtek, akit az Ég Urának villáma termékenyített meg. A vulkánok tiszteletéhez kúpalakjuk is hozzájárulhatott, amit később mesterséges építményekkel próbált utánozni az emberiség, mint a piramis, zigurat, kurgán vagy kunhalom. A vulkán jelképes megjelenítése volt az egyszemű óriás, azaz küklopsz is, egyetlen szeme a kialudt kráter, vagy
mint tűzokádó sárkányt is ábrázolták, hiszen ez a vidék a sárkányok földje is. A füstölgő, tüzet okádó, sár- és lávakitöréseket produkáló vulkánokat óriási élőlényeknek, a földben és föld alatt lakó sárkánynak hitték. A sárkánykultusz kimutatható az itt élő és innen szétköltöző népeknél, akiknek királyai és főpapjai hatalmi jelvényeiken általánosan használták a sárkányok és kígyók alakját. Az innen származók sárkányrendjei, kígyó-papjai, sárkány és kígyó vérvonalai szétvándoroltak a világban. A vulkáni működés révén létrejött mikroklíma, a hőforrások, a megolvadt fémek felbukkanása és egy sor más következmény miatt
minden veszély ellenére az utolsó jégkorszak alatt és után felmérhetetlen fontosságú volt az emberiség számára, sokszor a túlélést biztosította a hozzá közel élő népcsoportoknak. A görögök is megszemélyesítették a vulkánokat, a náluk gigászoknak, földszülötteknek nevezett kígyólábú óriások születése szétfeszítette a természet határait, a sziget elhagyta helyét a tengerben, a sziklazátonyok



Árgyusi Imre: Tündér Ilona keresése 143
felszínre kerültek, a tengerpartok eltolódtak, a folyók megváltoztatták medrüket, és születésükkor sziklákat és égő szálfákat hajigáltak az Ég ellen. A gigászok hatalmas testét szőrzetként erdő takarta, lábuk helyén pedig sárkánypikkelyekkel borított vastag, kígyószerű csáp, forró lávaömlés tekeredett.
(Az orphikus hagyomány szerint a porrá égetett titánokból lettek az emberek. A hagyomány szerint a féltékeny titánok a bikává (Taurushegység) változtatott Zagreust (Zagros-hegység) szaggatták szét. Zagreusz-Dionüszosz és a szétszaggatott bika az alvilággal, a földalatti dolgokkal, a halállal és az újjászületéssel állt kapcsolatban. Dionüszosz volt az isteni bika, de a kecskebak vagy bárány is. Dionüszosz mindemellett Faisten is volt, elsősorban a szőlő istene, megistenült testét, a szőlőfürtöt elszakítják tövétől, szétszaggatják, megtapossák, „vére ontatik”, présbe teszik, kádban erjesztik, „forralják”, míg
varázslatos módon az isten vére átalakul az istenek italává.) A legmagasabb hegyek az ősidőkben a föld közepét, valamint az ember és az Istenség közötti kapcsolatot jelképezték. Több mint hatvan - ma is élő vagy kihalt - kultúrában hitték azt, hogy övék a Szent Hegy, az egyetlen, amit nem árasztott el a vízözön. A legrégebbi ismert történet a hindu mitológia része, és i.e. 3000 körül keletkezett: Manu, az emberiség atyja megkímélte egy halacska (Visnu isten megtestesülése) életét, mert az megmentette őt a vízözöntől, amikor bárkát épített neki és elvezette a Himalája lábához. I.e. 2750 körül keletkezett a babiloni
Gilgames-eposz, amely elmeséli, hogy Enlil isten, miután megharagudott az emberekre, vízözönt bocsátott a földre, de Éa istennő azt tanácsolta Utnapistinnek (ÚtNapIsten), hogy építsen bárkát, amelyen biztonságba helyezheti családját, szolgáit, kézműveseit és az összes állatfajt a Nisir hegyen. Az egyiptomi teremtéstörténet is azzal kezdődött, hogy egy domb bukkan elő az Ősvizekből, amelyet a Világ Közepének tekintettek, annak a helynek, ahol a teremtés megkezdődött. Az ősi domb olykor Kozmikus Heggyé változott, amelyre a fáraó fölhágott, hogy találkozzék a Napistennel. A hegyek az Ősvízből kiemelkedő Ős-szigetek jelképes
másai.
Ararát
A törökországi Ararát vakító ormát az itt élők a Fájdalom Hegyének, törökül Agri Daginak hívják, amely az Aras folyó völgyének szürke, zord völgye fölé emelkedik. Az Ararátnak valójában két csúcsa van, egymástól 11 km távolságban, köztük csipkézett gerinccel, a Nagy-Ararát, amely



Árgyusi Imre: Tündér Ilona keresése 144
5165 méterével Törökország legmagasabb pontja, és a Kis-Ararát, amely 3925 méterre emelkedik a tenger szintje fölé. Az itt élő örmények és perzsák hagyománya egyértelműen az Agri Dagit jelöli meg a vízözön utáni partraszállás helyeként. Az örmények szerint legelőször ők népesítették be a földet az özönvíz után, a perzsák pedig az emberiség
bölcsőjének nevezik az Ararát körüli vidéket. A legenda szerint az emberiség akkor kóstolta meg először a bort és érezte annak mágikus hatását, amikor Noé az itt termett szőlő megerjedt levét kortyolgatni kezdte az Ararát-hegy lábánál, utódai pedig erről a helyről rajzottak ki a világ minden része felé. Az Ararát (Urartu) az első név szerint említett hegy a Bibliában. A Szentírás beszámolója szerint öt hónapos és közel 1500 km-es hánykolódás után itt állapodott meg Noé bárkája. Ez a világ újranépesülésének központja, a hely, ahol Isten kijelentette: „Szövetséget kötök veletek, hogy soha sem lesz többé özönvíz a föld
elvesztésére”.

Argeus hegye és a Tündérek földje
Kappadókia földjén a vastag tufa alkotta réteg teteje egykor hatalmas, lapos vidék volt, amit az éghajlat formált a jelenlegi csúcsos, hullámos, árkos völgyekké, kúpokká, tornyos formákká. A vulkanikus tufa könnyen málló kőzet, az esőzések, a szél könnyen alakítja, ha nincs a tetején olyan
kemény, ellenálló réteg -, például lávaömlés során ráterült bazalt, vagy erősebben összetapadt, eredetileg forróbb tufa -, amely megóvná. Kappadókia vidékén a száraz klímát időről időre, heves esőzések tarkították, kedvező feltételeket biztosítva a kőtornyok létrejöttéhez. Az esők során az eleinte lapos felszín sekély gödrei, barázdái elvezették a vizet, egyre jobban mélyítve a kezdetben apró repedéseket, árkokat. Eztán a már mély árkok szabdalta felszín tovább tagolódott, és különálló kúpsorok, ezekből később magányosan álló tornyok koptak ki. Az erózió fokozatosan faragta ki és faragja ma is a kőalakzatokat. Van, ahol még a
hullámos felszíné a főszerep, van, ahol a bemélyült völgyeké, sokhelyütt a határozott vonalú kúpoké, a leglátványosabbak azonban a tündérkéményeknek nevezett tufatornyok. Ezek a tornyok hengeres



Árgyusi Imre: Tündér Ilona keresése 145
alakúak, és fedélként egy-egy ellenállóbb kőzetdarab óvja őket. Ezeket a természet által kialakított tufaképződményeket faragta, formálta az itt élő lakosság lakóhellyé.
A földalatti városok léte az utolsó jégkorszakig nyúlik vissza. Az ország hihetetlenül gazdag történelmi és a történelem előtti idők emlékeiben. Törökország kisázsiai részéről nem véletlenül mondják, hogy a civilizáció bölcsője. A kutatások szerint a Konyától 50 km-re található Catal Hüyük (Catalhöyük) település közelében volt a történelem legrégebbi ismert városa. 1958-ban James Mellart régész bukkant egy híressé vált leletre, érdekes szerkezetű, kicsiny négyszögletes házakból álló városra, ahol 510 ezer ember élhetett. A házakba a tetőn keresztül lehetett bejutni. A későbbi kutatások bizonyították, hogy a város körülbelül 9000 éves, és
az eddig ismert legrégibb városias település a földön. Catal Hüyükben, a Konya síkságon olyan magas földművelő kultúra nyomait találták, mely az összes újkőkori település közül kiemelkedik, és ahol a legtöbb ma ismert kultúrnövényt és gyümölcsöt már termesztették. Közép-Anatólia nagy füves síkságai ideálisak voltak a lótenyésztés számára, és ezért itt alakult ki a lótenyésztés egyik központja, amelyet a hettiták úgy hívtak Katpaduka, a Gyönyörű Ló Országa. Ebből lett a Kappadókia (Cappadocia) név.



Árgyusi Imre: Tündér Ilona keresése 146
Ez a stratégiai fontosságú föld gyakran volt hódító hadjáratok célpontja. A holdbéli táj, a sziklaképződmények, és a földalatti városok azonban természetes védelmet nyújtottak az itt lakóknak. A jól faragható kőzet a környék nem túl kedvező éghajlati viszonyai ellenére fontos emberi lakóhelyül szolgált már az emberi történem kezdetén. A neolitikus kor
emberei jóval könnyebbnek találták a puha vulkáni kőzet formálását, mint a házépítést. Az itt található többszintes barlanglakások nyáron hűvösek, télen melegek, hőszigetelésük jobb, mint más építményeké, és nagyobb biztonságot nyújtottak. Valóságos földalatti városok húzódtak meg a vastag vulkanikus tufában. A természet által alkotott barlangokat az itt lakók tovább vésték, alakították, van, ahol öt, nyolc vagy tíz szinten zajlott az élet utcahálózattal, víztárolókkal, szellőztető járatokkal, csatornával, lakó, tároló és gyülekezeti helységekkel. Nem csak az emberek laktak a föld alatt, hanem a háziállatok, kecskék, juhok,
szárnyasállatok is. A barlangrendszerben tartották a búzát, árpát, takarmányt és a bort is. A barlangvárosok bejáratait óriási vájatokban mozgatható malomkövekkel zárták le veszély esetén.
A történelmi időkben hurriták, majd hettiták települtek ide, később asszír kereskedelmi telepek létesültek, majd lídek, phyrgek (frígek, brygek) és perzsák lakták. A kőzetbe vájt barlanglakások búvóhelyül szolgáltak a II. századi keresztényeknek. A ma már a világörökség részét képező barlangrendszer, a festett barlangtemplomok mind a vulkáni kőzetnek köszönhetik létüket. A mai napig is élnek itt emberek, a sziklákba vájva mintegy 40, több emeletes, lezárható barlangvároskát
építettek, ezek némelyike látogatható a turisták számára is.



Árgyusi Imre: Tündér Ilona keresése 147

A Gyönyörű Ló Országa, Katpaduka
A mai Közép-Törökország területét (Kappadókia) az i. e. III. évezredben a hattik lakták. Őket követték a hettiták, akik magukat az Ezer Isten Népének nevezték. Az i. e. II. évezredből származó Assurbanipal
könyvtárában fennmaradt akkád agyagtáblákon huru-nak vagy hurrinak nevezték Anatólia és Palesztina népét is - amely jelentése bagoly, barlang, barlangi madár -, és ezt a nevet, amely kapcsolódik az itt épült barlangvárosokhoz is, bizonyos lenézéssel használták. A hurritákat a szabírokkal is azonosítják.
Az istenek nevei miatt nézzük meg közelebbről mítoszaikat. A hettita mítoszok ősi rétegét a hatti mítoszok alkották, melyek rokonságban álltak az északnyugat-kaukázusi népcsoportok mítoszaival. A hatti
mitológia főistene a Napisten, Estan vagy Isztan, a hettiták írásaiban Istanu. A Napisten történetéről egy hatti szöveg maradt ránk, miszerint Estan Lachanban (Lak-Hon), a szent városban templomot épít. A templomépítés mellett szerepel Telepinunak a neve, aki eltűnik, majd isteni csodával határos módon visszaszerzik őt. Lehozzák az égből Kaskutut (Kaskötőt a Holdat) is, aki hol előjön, hol meg eltűnik. Ezen a történeten keresztül írják le a holdfogyatkozás mitológiai történetét is. Taru (Tur, Thor), a vihar és esők istenének és Hatepinu, a növények, állatok és a természet anyjának gyermeke Telepinu. Ő a vetésért,
öntözésért, a szélért és a jó termésért, valamint az időjárásért és a vetést elverő viharokért volt felelős. Feladatköre hasonló Tammuz, Dumuzi, Ozirisz, Dionüszosz, Persephone, Attis tevékenységéhez, akik a meghaló és feltámadó természet megszemélyesítői voltak. A hettita mítoszban gyakran szerepel a méh, a méhraj, és éppen Telepinu - a Termékenység Istene - megkerülésében játszik főszerepet. A mítosz szerint Telepinu eltűnik a földről. A világ egyre csak pusztul. A növények elhalnak, emiatt szenvednek az állatok, az emberek, és nem jut már ennivaló senkinek sem. A Nap Istene egy sast küld, hogy keresse
meg Telepinut, de ő nem találja. Az istenek szomorúan nézik végig a földi élővilág teljes kiveszését. A méheknek nincs mit gyűjteni a kasokba, nincs virágpor sehol. Hatalmas fekete felhőt alkotnak, és dühösen repkednek a sivár föld felett. Látja ezt Hannahanna, az Istenek Anyja, és bölcs gondolata támad. Megkéri a méheket - mert ők mindent észrevesznek a magasból -, hogy keressék meg Telepinut, és hozzák őt haza. A méhek meg is lelik a Termékenység Istenét, aki nem hajlandó visszatérni a földre. A méhek megszurkálják az istent, aki borzalmas haragra lobban, majd visszatér a helyére. Így szűnik meg a kietlenség, az
éhezés és a terméketlenség a földi világban. Telepinu haragját különös, tánc jellegű szertartás keretében mesélték el. Telepinu neve tulipánként is írható, amely tavasszal az ébredő méhek első tápláléka, az újjászülető természet virága, valamint Tele-Pinu a Születés Forrása-ként is



Árgyusi Imre: Tündér Ilona keresése 148
értelmezhető. A legújabb kutatások szerint az emberiség élelmiszertermelésének mintegy egyharmada függ a méhek beporzó tevékenységétől. A méhek bensőséges viszonya a virágokkal, az, ahogy a dolgozók szolgálják a királynőt, páratlan rajzási szokásai, elképesztő szorgalma és ügyessége, amellyel gyűjti és elraktározza a mézet, készíti a
viaszt, e két, az ember számára szerfelett értékes, ám ismeretlen eredetű anyagot, a méhet isteni lénnyé avatta, az istenek első számú kegyeltjévé, aki valahogy itt maradt az Aranykorból, vagy önszántából kiszökött az Édenkertből, hogy megédesítse a bűnbeesett ember keserves sorsát.
Fonott méhkas (Kaskutu-Kaskötő)



Árgyusi Imre: Tündér Ilona keresése 149

Kappadókia fővárosa: Argeus Masaka
Kappadókia uralkodóinak központja az Argeus hegyétől pár kilométerre
található mai Kayseri, már az i.e. 3000-től bizonyítottan lakott település. Több fontos kereskedőút, például a Selyemút haladt át rajta. Az ókorban Mazaca vagy Masaka városaként ismerték, és régi városrésze még őrzi az ősi emlékek egy részét. Masaka nevét talán a brygektől nyerte, akik – úgy mondják – muski-nak (masak, meshek) is hívták magukat, valószínű, hogy a VIII. század körül bevándorolt muszka, meshek népcsoporttól. Pár kilométerre innen található Anatólia egyik legrégebbi települése, Kültepe (Kanis), ahol a régészek 7000 ékírásos égetett agyagtáblát találtak.
I.e. 260-ban a szasszanida I. Sapur földig rombolta az akkor csaknem 400 000 fős települést. I.e. 160 körül V. Ariarathész Eusebius, Kappadókia királya után a város az Eusebia nevet kapta. Archealus (i.e. 36 - i.u. 14), az utolsó kappadókiai király Caesarea-ra változtatta a város nevét.(Caesarea in Cappadocia, majd Augustus tiszteletére Caesarea ad Argaeum). Ez a név módosult a bizánci korban Kaisareia-ra (Qeyseriye). I.u. 330-ban Constantinus a görög Byzantion helyén avatta fel a birodalom új fővárosát, Constantinopolist, amely 395-től - a Római
Birodalom kettészakadásától - a Kelet-Római Császárság fővárosa volt. Ez az időszak sok nyomot hagyott a vidéken, ahol a VII-XII. század között számtalan korakeresztény szerzetesrend, közösség működött. Csodálatos emlékei ennek a sziklába faragott templomok, néhol katedrálisok és bazilikák. Kappadókia völgyeiben szerzetesi közösségek alakultak ki, akik a táj adottságaiból kiindulva a könnyen faragható, furcsa alakzatú vulkáni tufába vájták kolostoraikat, például Göremében,



Árgyusi Imre: Tündér Ilona keresése 150
Zelvében, vagy éppen a függőleges sziklafalban, mint az Ihlara völgyében. Ezek egy része a képrombolás időszakából származik és csak geometriai formákkal díszített, míg a X-XI. században csodás freskókon örökítették meg a bibliai történeteket. A kereszténység korai idejében több tízezren telepedtek itt le, egyedül vagy közösségben, hogy
imádkozzanak és dolgozzanak. Kappadókia földjének szülötte Sárkányölő Szent György, Nagy Szent Vazul (Baszileiosz), Nazianzi Szent Gergely. A keleti szerzetes mozgalom Nagy Szent Vazul nevéhez fűződik, aki Kaisareia-ban született, ahol később érsekké lett. Itt tanult, majd Konstantinápolyban és Athénben, és felkereste a kor híres remetéit Szíriában, Palesztinában, Mezopotámiában és Egyiptomban. Vazul egyházi központot hozott létre Kaisareiaban. A várost I. Justinianus bizánci császár erős falakkal vette körül és erődöt
is építtetett. A várost i.u. 647-ben az arab hadvezér, Muavija foglalta el Bizánctól. Az arabok a nevét Kaisariyah-ra (Kai-seray) módosították, ami a szeldzsuk törökök idejében Kayseri lett.









Árgyusi Imre: Tündér Ilona keresése 151

Matar Kubaba A Nagy Anya
„A nyelven (történelmen) és az emberkéz alkotta műveken kívül még egy
harmadik emlékcsoport is kínálkozik az összehasonlító vizsgálatra: a
mítoszok. Éppen belőlük nyerhetjük a leggazdagabb és egyúttal legmegbízhatóbb adatokat az egyes népek kulturális kapcsolatairól. A
kivándorló törzsek hazájukkal együtt gyakran nyelvüket is felcserélik,
vagy legalábbis a felismerhetetlenségig eltorzítják a gyors népkeveredés
következtében, művészetük és kézművességük emlékei pedig jelentős
mértékben a földrajzi és éghajlati viszonyok hatása alatt állnak, azonban
egyetlen nép sem cseréli fel szálláshelyével együtt istenét, alapvető vallási
nézeteit és őseitől örökölt kultikus szokásait. A mítosz viszont nem más, mint a nép élményvilágának vallásos hit fényében való ábrázolása. Ebből
teljes bizonyossággal következik, hogy egymástól távol eső országok
mondáinak tartalmi és formai egyezése kulturális kapcsolatukra utal,
amelyre viszont aligha lehet más magyarázatot találni, mint a népek
vándorlását.” Johann Jakob Bachofen: A mítosz és az ősi társadalom
Anatólia ősi Istennőjének az idők folyamán többször változott a neve. Ismerkedjünk meg először a névváltozatokkal. A legrégebbi ismert névalak Kubaba (Kő-Baba), ami idővel módosult Kubebe, Kubele, Kübelé alakokra. A hurrita területeken a Kubaba nevet azonosítani lehet a Kebat vagy Hepat (Hebat) névvel, amelyből kialakult a hurrita Nagy Anya neve: Hannahanna. Ez hurri nyelven anyát jelent, az Anyák Anyja. Neve a frígek idejében Matar Kubileya lett, Rómába kerülése idején Cybebe, Cybele, Sybilla néven tisztelték. A nevéhez kapcsolódó Matar, Máter, Matróna névalak az anyag, a matéria létrehozóját jelenti,
amely angol nyelvterületen mother, németül Mutter lett, spanyolul madre. Ő volt Róma nagy anyja, Magna Matere. Ő volt a mindenkori Anya, aki a többi istennő tulajdonságait is magában hordozta. Jelképezte és megtestesítette a minden istennőhöz kapcsolódó anyagi teremtést, anyaságot, termékenységet, illetve jótékonyságot a Földön. Kubaba Anatólia legrégebbi kultuszának főszereplője, akit különböző népek saját nyelvükhöz igazított néven tiszteltek. Az Istennő a Világegyetemben működő hatalmas teremtőerő jelképe. A legkorábbi tiszteletére egyszerű, felállított kő szolgált, de a legnagyobb tiszteletnek
az égből hullott meteorkövek (menny-kő) örvendtek. A legkorábbi kőkori szobrok az Anya Istennőt ábrázolják, az anatóliai Catal Hüyükből 8000 éves szobra került elő. Kultusza a kőkorszakkal kezdődött, Ő volt a Hegyek Anyja, Minden Istenek Szülője. A Szent Kő, amit jelképeként tiszteltek, tele volt a Nagy Anya spirituális életerejével. A föld energiapontjaira állított kövek, mint a menhirek és monolitok, magukba



Árgyusi Imre: Tündér Ilona keresése 152
gyűjtötték a Földanya hatalmát és átadták azoknak (a nőknek), akik megérintették.
A két oroszlán között uralkodó Anya szobra (Ankarai Múzeum)
A kőtisztelet hagyománya az ókori világban általános volt. Isten sivatagi kövekből támasztott fiakat az Úr városából származó Ábrahámnak. Egyiptomban kiemelt tiszteletnek örvendett a kő. A tízparancsolat mózesi kőtáblái a hit pillérei. Péter a kőszikla, a keresztény egyház
alapja, neve arámi nyelven Kefa, azaz kő-fa, vagyis kő alapból nő ki az egyház terebélyes fája, és mint tudjuk, Kubaba tiszteletéhez a fák is hozzátartoztak. Az Omphalos követ Delfiben a világ köldökeként tisztelték. Zeusz, az új istengeneráció vezetője egy kőnek köszönheti életét, amit helyette nyel el Kronosz, aki maga is a Kövek Ura. A muszlimok legfontosabb kultusztárgya: Kaaba Szent Köve. A Szent Kövek tisztelete általános volt. És, hogy van-e ennek bármi alapja? A mai tudományos kutatás úgy látja, hogy az élet eredete a földön egy meteorit becsapódásnak köszönhető. Az elmélet szerint a
világűrben keringő égitestek közt meteorok szállítják bolygótól bolygóig azokat a fehérjéket, amelyek megfelelő körülmények között az élet kifejlődéséhez szükséges alapvető kémiai vegyületeket, aminosavakat és egyszerű fehérjéket hordozzák. Ezek egy-egy becsapódás következtében, alkalmas feltételek mellett reakcióba lépnek, és elindul az evolúció.
Kubabának az i.e. XII. században a hettitákat követő frígek vallásában már párja is volt: Sabazius (Saba-Zeus, Sa-Búza-ős), valószínűleg thrák vagy fríg eredetű istenség, akit a növényzet, főleg a búza isteneként
tiszteltek, és a görögök Zeusszal azonosították őt. Sabaziust a titánok hét darabra szaggatták, mint Zagreusz-Dionüszoszt. Az ízekre szabdalt Sabazius vagy Zagreusz története alapjaiban megegyezik a szétszaggatott Ozirisz történetével, akire az egyiptomi hagyomány így emlékezett:
„Oziriszt testvére, Széth 14 (2x7) darabra vágja, és a Nílus folyam két partjának teljes hosszában szétszórja tagjait. Az Isis-szertartások lényege a következő. Szentélyeikben tartanak egy eltemetett Ozirisz



Árgyusi Imre: Tündér Ilona keresése 153
szobrot, ezt évenként jajveszékelések közepette meggyászolják: fejüket leborotválják, hogy éktelenné tett koponyájuk csúfságában sirassák el királyuk szánalmas szerencsétlenségét, verdesik a mellüket, összeszabdalják karjukat, felvagdossák régi sebhelyeiket, hogy az évenként megismételt gyászszertartás révén lelkükben újra
megelevenedjék a szörnyű és szánni való gyilkosság iszonyata. S miután meghatározott napokon át így cselekedtek, azt színlelik, hogy keresik a szétdarabolt test maradványait, s mihelyt megtalálták, szomorúságuknak mintha még az emléke is eltűnne, örvendeznek. Ozirisz a gabonamaggal, Isis a földdel, Tyfon a meleggel azonos. És mivel a melegtől megérlelt gabonát, hogy az emberi élet fönnmaradhasson, betakarítják és elválasztják a földdel való közösségtől, majd a tél közeledtével újra elvetik, véleményük szerint az Ozirisz halála, amikor a gabonát begyűjtik, megtalálása pedig az,
amikor a gabonamagvak az életadó föld melegének hatására megfoganva, évenként megújuló szaporodásukkal ismét sarjadni kezdenek. Azt nevezik halálának, hogy a gabonatermést összegyűjtik és betakarítják, új életre támadásának meg azt, hogy az elvetett magvak évről évre újjászületnek.”
A görög Sabazius-misztériumokban Zeusz és Deméter fia DionüszoszSabazius volt. E misztériumokban az Istenek Atyja kígyó alakját öltötte magára, és Deméter tőle foganta Dionüszoszt, vagy másként a Nap
Bacchust. A thrák Sabazios (Dionüszosz, Bacchus) egyszersmind a Nap istene. Bika-alakban, szarvakkal vagy emberként szakállal ábrázolták. Kerek templomának tetőzete közepén nyitott volt, hogy a Nap sugarai a belsejébe hatolhassanak. A thrákok a zivatart is minden valószínűség szerint úgy fogták fel, hogy ellenséges hatalmak, a felhők vívnak harcot istenségükkel, a Nappal, és hogy segítségére legyenek, fenyegették a fellegeket és nyilaikkal lövöldöztek az égre, ha zengett és villámlott. Míg Kubaba volt az égi Hold Bika, addig Sabaziust lovasként jelenítették meg, aki folyamatosan üldözte a Holdanyát.
A Sabazius-misztériumok a legősibb ünnepségek voltak, melyeknek eredete mind a mai napig homályba vész a történészek számára. A mitológusok Mithras-ból kiindulva (Mithras a Nap, amelyet egyes ősi emlékeken Sabaziusnak hívnak) Jupiterrel és Bacchus-szal (Zeusz és Dionüszosz) kapcsolják össze a Sabazius-misztériumot. Eredetileg azonban nem görög volt, hanem időtlen időkből származik. A Sabazia időszakos ünnepség volt, ahol bizonyos istenek tiszteletére misztériumokat adtak elő, amelyben – a hagyomány szerint - az élet fejlődésének teljes történetét lejátszották.
Kubabát a frígiai feliratokon gyakran Matar-nak nevezik, és mint a Hegyek Anyját értelmezik. Matar neve amely a meteor szóval is közeli rokonságban áll, alakult át Rómába vitelekor Magna Mater-ré. Kubabához több kultusz is társul, több istennő személye kapcsolódik hozzá, ezért úgy tűnik, nevének Baba része egyszerűen szülő, anya értelemben volt használatos.



Árgyusi Imre: Tündér Ilona keresése 154
A legrégebbi szobrok a Nagy Anyát ábrázolják anyai jellegzetességei kihangsúlyozásával, hatalmas combokkal, telt hassal, nagy mellekkel. Antropológusok és történészek egy csoportja régóta hangoztatja, hogy az emberiség első és hosszú időn át egyetlen Istene nőnemű volt. Az idő múlásával az Istennő szerepe több részre vált szét és ezek a részek mind
jobban elkülönültek egymástól. Az állattenyésztők és a vadászok a Nagy Istennőt elsősorban az állatok úrnőjeként tisztelték, míg a földművesek Földanyaként tartották számon Őt. Tisztelték mint a mágia és a bölcsesség pártfogóját, a vadászat és harc Istennőjét, vagy éppen a szerelem és a művészetek Úrnőjét. Később pedig megjelent a Holdistennő is. Mivel számos mitológiában a Nagy Istennő három, jól elkülöníthető, mégis összetartozó szerepkört vett fel, ezért is hasonlítható a Hold három fázisához. A Hold első periódusa, a növekedés megfelel a harc és a vadászat Istennőinek. A második
periódus, a telihold a szerelmet és a termékenységet jelképezi, míg a harmadik periódus, a fogyás a boszorkányság és a halál megfelelője. Alakja az évezredekkel folyamatosan változott, az emberi gazdálkodás fejlődésével a nemesített növények és háziállatok uralkodója is Ő lett. Elsődleges kultuszhelyeit hegyeken és barlangokban találjuk, később is ezek közelében tisztelték. Ezeken a helyeken gyógyítás is folyt, papnői voltak a szülő nők segítői, a bábák, a gyermekek és anyák gyógyítói, a gyógynövények ismerői, az álmok értelmezői. Sok asszony remélte, hogy alvás közben a Nagy Anya meglátogatja, megsegíti, tanácsot ad, vagy
gyógyít. A barlangokhoz kapcsolódó kultuszhelyek a Földanyával való szoros kapcsolatot tették még nyilvánvalóbbá, az emberi test a föld mélyébe, méhébe pihenve várta, hogy az Istennő segítsen rajta. A barlang a Földanya méhének jelképe, így az újjászületésé is. A segélykérőt a Földanya teste fogadta be, amely minden élőlény táplálója, az élet titkának őrzője. A földön minden a Nagy Anyából születik, az Anyaföldből - ahogy a magyar nyelv szemléletesen nevezi - él és növekszik, tőle függ a születés, és ő fogadja földjébe a halottakat. (Természetesen a temetkezési szokások is sokat elárulnak a népek
hitéletéről. Így a földbe, barlangba, sírkamrába temetkezés az újjászületés ígéretét hordozta magában. Az elégetés a lélek minél gyorsabb átlényegülését, a hallgatás tornyai, vagy a hamvak vízbe szórása, a holttest vízre bocsátása is jelentőségteljes. A különböző népek temetkeztek lakóházban, tűzhely vagy küszöb alá, udvaron, termőföldön, feldarabolt halottaikat kitették sziklára, vagy fára akasztották.) Az Anyaistennő eredeti kultusza a termékenységgel, a születéssel, a gyógyítással és a jövendőmondással volt kapcsolatos. A Nagy Anya szólt a föld repedéseiből, a barlangokból, a kutak mélyéről, Delfi szikláinak
réseiből, Dodonna tölgyfáinak levelei közül. A női istené volt a vezető szerep. Ezért járultak már legrégibb vallásos misztériumokban a beavatásra várók az Ízisz, Szófia, Deméter, Gaia, avagy Rhea Cybele néven tisztelt Istenanya elé, hisz Ő volt a tudás, az isteni titkok birtokosa. A görögök is ismerték, az i.e. V. században és úgy hívták, Meter Theon Idaia, Az Istenek Anyja, Az Ida hegy Istene. Mára csupán



Árgyusi Imre: Tündér Ilona keresése 155
emlék, hogy papnők őrizték az Anyaistennő titkait, szent elragadtatásban hirdették próféciáit, közvetítették akaratát, hiszen a mai hivatalos vallásokban már mindezeket kizárólag férfiak végzik. Kultuszához kapcsolódtak a misztikus célok, az élet értelmének kutatása, a tudatváltozás elérése. Papnői titkos misztériumokban, zárt kapuk
mögött eksztázisban ünnepelték a Nagy Anyát, akit csak nők tudtak megérteni, férfiak soha. A misztikus vonalhoz kapcsolódtak a táncok, a zene, a lélek befolyásolása, a szeszes italok, a gombák evése, a barlangokban, üregekben áldozás, a vér és a szexuális orgiák is. A szertartásos orgiák, a vad zene, a dobolás, a tánc célja az volt, hogy minden ésszerűséget elfojtsanak és megtapasztalják a primitív Őskáoszt, amiből a Világ fogant, és ami a Nagy Anya által rendeződött. Követői voltak frígiában a kurbantesek (kabirok), görögöknél a kurészek, akik a krétai (vagy kisázsiai) Ida hegyen eksztatikus kultuszukat zenével,
különösen dobok, pajzsok, lándzsák, tánc és kiabálás közepette végezték. A görög Rheia, Ő megfelel Kubabának, szüli Zeuszt, az Ida hegy barlangjában elrejt Kronosz elől, aki egy követ nyel le Zeusz helyett. Kultusza később egybeolvadt Dionüszosz tiszteletével, Orpheusz misztériumával, de az egyiptomi Ozirisz misztériummal is sok hasonlóságot mutat.
Kubaba a hettiták Termékenység Istennője, többnyire kezében tükörrel vagy meztelenül, bika hátán ábrázolták, ami Europé elrablásának mitikus történetét juttatja eszünkbe. A tükör egyrészt a női szépséget és hiúságot jelképezte, másrészt az önismeret fontosságát, hogy kívülről, a tükör tárgyiasult érzelemmentességével lássuk magunkat. Delfiben is ez



Árgyusi Imre: Tündér Ilona keresése 156
a felirat köszöntött mindenkit: Ismerd meg önmagad. És tudjuk, hogy itt is a Nagy Anyát tisztelték, amíg Apollón, a Napisten meg nem ölte Phytiát, a föld alatt lakozó Sárkányt. A tükör tehát elsősorban az önmagunkkal, sorsunkkal, lehetőségeinkkel való szembenézésre szólít fel, mint a lelkiismeret aranytükre - amelyek sírokból kerültek elő.
Mindazonáltal a tükör mágikus tárgy, kultikus megjelenítése volt Kubabának, a Nagy Anyának. Használata különösen Anatólia népeinél fordul elő, a nyugatra elszármazott szarmata és alán temetkezéseket például a sírokban talált tükör alapján azonosítja a régészettudomány. Ezek a sírok megtalálhatók Anatólia, Karthágó, a spanyol Granada, a francia Troyes környékén, és a Kárpát-medencében is. Kubaba tisztelete kapcsolódott a nagymacskák elsősorban az oroszlán tiszteletéhez. Általában trónon ülve két oroszlán társaságában ábrázolták. Jelképe a méh, a gránátalma, és a mák volt. Ő az Élet, a
Halál, az Újjászületés és Feltámadás istennője. Kubaba magába olvasztotta az Anyaistennők körét, és az istenek sokasodása idején belőle váltak ki a többi női istenek. Kultusza legtovább Szicíliában és Spanyolországban maradt fenn.
Kubaba (Kő-Baba) nevének vizsgálatakor a hasonlóság miatt térjünk ki Babilon (Baba-Ilona) városára. Babilon akkád neve Báb-ili vagy Bábiláni, héber neve Babel (Ba-Baál, Baba-Il) volt, ebből származik a bibliai Bábel alak. Nevét az Istenek Kapujaként értelmezik, de ha elfogadjuk a
Baba Ilona nevet, akkor sokkal pontosabb az Élet Kapuja megnevezés. A sémi nyelveken az isten közös szava Él, Il, melynek hosszabb változata az Illah. Ez a szó egyes sémi népeknél az egyedüli Isten tulajdonneve. A hébereknél Él, a muszlimoknál Allah. A föníciai pantheon legmagasabb csúcsán mint ős kezdőszellem Élion vagy Él Élion (Ilon-a), a Legmagasabb áll, aki Beruthtal az Eget és a Földet nemzette. Az Ég és Föld gyermekei között a legidősebb - akit a görögrómai Kronosz-Szaturnusszal azonosítanak - szintén Él vagy Ilosz nevet viselte. Sőt még ez utóbbinak fia, aki Zeusszal azonos, Belusz (Bél, Béla)
másik neve is Él volt. Eszerint az istenek leszármazási sorában Élionnal kezdve három isten viselte az Él (Ili) nevet. Minthogy az Ég fia, a Kronosszal azonosított Él, mint a még meg nem nyilvánult és a már megnyilvánult ősszellem, maga is két személyre oszlik, akik aztán szintén apa és fiú viszonyában állnak egymáshoz, voltaképpen négy istent neveztek Élnek. Az apa-fiú viszony azonban eredetileg anya-fiú kapcsolat volt.
Azok a népek, amelyek a Balkán félszigetre telepedtek és Thrákiát
gyarmatosították, az ősrégi időkben, i.e. 7000 körül Ázsiából érkeztek majd valószínűleg többször is oda-vissza költöztek -, mint a dardanok, brígek, frígek, károk, lídek, hellének, görögök. A költözéskor vitték magukkal a hazájukban meggyökerezett nevek nagy részét is. Sangarios, Oi-garos, Z-agreus, Argeus.



Árgyusi Imre: Tündér Ilona keresése 157
Dárdánok voltak Makedoniában, az Axios partján, és éltek Trójában (Ilionban), az Ida hegye körül, kebrenek a Balkán tövében de volt Kebrené városa Ilion mellett. Kübelé istenasszony szolgálóit hívták kabir, corybas, cures, vagy Samothraké szigetén cabirus-nak. Kréta szigetén a curetes-ek veszik körül, akiket később az ázsiai
corybantesekkel azonosítottak, és akikről azt tartották, hogy Rhea rájuk bízta a gyermek Zeuszt megőrzés és gondozás céljából, nehogy Kronosz az Ida hegyi barlangban elrejtett gyermek sírását meghallja. A curetesek (kurészek) nagy zajt csaptak és fegyvereikkel pajzsaikra ütögettek, az Istenasszony tiszteletére lármás haditáncot jártak. Rhea papjai, továbbá az Ida hegy Zeusz papjai, szintén a curetes nevét viselték. Trójában, ahol az Istenasszonyt, mint ida hegyi Istenanyát tisztelték kísérői és papjai a dactylusok voltak.
A kabirok (köveket birtoklók, kövek urai), Az Ősi Hatalmasságok, a Varázslóknak és Alkimistáknak egy megjelenése volt, akik barlanglakásaikból előjöttek, és mágiára, fémmegmunkálásra, hajózásra, misztériumokra tanították az emberiséget. Jelenlétüket mindenhol barlangokhoz, földalatti városokhoz, valamint tűzhányókhoz kötik. Néhány törzset alkottak: kabirok, korübantok, kurészek, daktüloszok és telkhinek. Sztrabón azt mondja Ők voltak az Istenek Démon Miniszterei vagy maguk az Istenek. Ők voltak az Ősi Istenek, Kiszámíthatatlankorú Lények, akik az istenek előtt éltek, de mára kihaltak.
Már az ókori görögök is tanácstalanok voltak a kabirok származásáról, aminek fő oka, hogy már ott találták őket, mikor Görögországba érkeztek, hisz valójában a pelaszgok istenei voltak. Ám az ókori beszámolók egyaránt tartották őket démonikus lényeknek és „Nagy Isteneknek”. A legáltalánosabb hit szerint, Héphaisztosz törpe gyermekei voltak, akikhez a fémek feltalálását is kötötték. Mások viszont azt beszélték, hogy valójában nem ők voltak a nagy istenek, hanem a kabirok felügyelték a Nagy Istenek orgiasztikus misztériumait. A pelaszgoknak ismert történelmük nincs. Nem maradtak fenn történeti
irataik, feljegyzéseik. Történelmük és vándorlásaik egyes állomásainak halvány emlékei még beivódtak a görög hagyományba, történetírók feljegyzéseibe. Valójában a pelaszgok alapították az olyan városokat, mint Dodona, Athén, Mükéné vagy Thébai. A tudósok alig lelik e rejtélyes nép eredetét. Rokonságban álltak az ősberberekkel, és hosszú vándorút után, egymást követő rajokban i.e. 7000 és 4000 közt végigvándorolva Észak-Afrikán, a Közel-Keleten át jutnak Kisázsiába, és onnan a szigeteken át Görögországba.
A magyar hagyomány a hét törzs mellé sorolja a kabar (kabir, habir) törzset. A kabarok is Kübele Istennőt (amely Ilona kabar neve) tisztelték, akihez a hegyek kultusza kapcsolódott. Az Istennő szentélyei gyakran hegyek, dombok tetején álltak, helyükre keresztény templomok, kápolnák épültek, amelyeket többnyire Máriának szentelték. Kübele mint Nagy Anya a tápláló Kebel istennője is volt. A hegyek és dombok



Árgyusi Imre: Tündér Ilona keresése 158
kiemelkedő formáiban a Földanya tápláló kebleit vélték felfedezni. Ezért Kübelét sok emlővel ábrázolták, mint a Keblek istennőjét. A föld mérésére is használatos a köb-öl, köb-méter szó (vagy a k hang nélkül, mint öböl).
A kebel nőisségét kifejező kab, keb, köb szavak megfordítása adja a bak
(hímkecske), a bika szavunkat. Kübelével szemben a férfiasságot képviselő istenség a bakkecskével vagy bikával jelképezett Baccus (Bachus, Bak-hús), azaz latin végzés nélkül Bak isten volt, akinek még a rómaiak is kecskebakot és bikát áldoztak.



Árgyusi Imre: Tündér Ilona keresése 159

A kő tisztelete
Kubaba (Kő-Baba) nevének kapcsán nézzük meg, a különböző kultúrák mit örököltek a kő tiszteletéből! A kőtiszteletről a legelismertebb hagyományt őrző könyv az Ószövetségi Biblia is ír.
A zsidó történész és antropológus Raphael Patai, a héber mítoszok nagy ismerője 1967-ben írt egy könyvet A héberek istennője címmel. Ebben Raphael Patai azt állítja, hogy a zsidó vallás eredetileg a Nagy Anya kultusza volt.
„Elindult Jákób Beérsebából, és Hárán felé tartott. Egy olyan helyre ért, ahol eltölthette az éjszakát, mikor a nap lement. Fogott egyet az ott levő kövek közül, azt a feje alá tette, és lefeküdt azon a helyen.” Miután álmot látott, mondta: „Nem más ez, mint Isten háza és
a menny kapuja. Reggel fölkelt Jákób, fogta azt a követ, amely a fejealja volt, fölállította szent oszlopként, és olajat öntött a tetejére. Azután elnevezte azt a helyet Bételnek (vagy Béth-Él, Isten Házának). Ez a kő pedig, amelyet szent oszlopként állítottam föl, Isten háza lesz, és bármit adsz nekem, a tizedét neked adom.”
Miután az izraeliták megtelepedtek az ígéret földjén, és királyokat kaptak, Júda királyait bevett szokás szerint egy magas fa alatt koronázták meg. Ez a fa annyiból lényeges, hogy Józsúé e mellé állította
fel a kőoszlopot. „Ezután összegyűltek Sikem polgárai, meg az összes várbeliek, elmentek és királlyá tették Abímeleket a sikemi tölgyfánál, az emlékoszlop mellett.” Ez a Sikemben levő fa ugyanaz, amely mellé Józsué felállította a nagy követ (Józsúé 24:24-26). Néhány fordítás a Bírák 9:6-ot „az oszlopkő tölgye alatt”-nak fordítja. Továbbá a hely, ahol Abiméleket megkoronázták, ugyanaz a hely, ahová Józsué a nagy követ helyezte el, mint a bizonyság kövét JHVH szentélye mellé. (Józsué 24:27) És monda Józsué az egész népnek: Ímé ez a kő lesz ellenünk bizonyságul, mert ez (a kő) hallotta JHVH minden beszédét, amelyet
szólott vala nékünk, és lesz ellenetek bizonyságul, hogy ne hazudjatok a ti Istenetek ellen.
Ez a kő, amelynek különleges jelentősége volt az Izrael fölött uralkodó királyok beavatásában - Jákob oszlopköve vagy párnaköve Jeremiás Írországba vitte, és az ír, a skót és a brit királyokat mind e fölött a bizonyos kő fölött koronázták meg, és ez a szokás máig érvényben van. A skót királyokat i.u. 500-tól egy bizonyos szent kő fölött koronázták meg, amit Liath Failnak (Cloch na Failnak), a Sors Kövé-nek neveztek. I.
Edward, aki az országot Angliához csatolta, 1296-ban magával vitte Angliába, és a Westminster apátságban helyezte el. Ettől kezdve a XX. századig az Elrendelés köve-ként is emlegetett ereklye az angol uralkodó trónszékébe volt beépítve. 1301-től valamennyi angol uralkodót



Árgyusi Imre: Tündér Ilona keresése 160
az ezen kő fölé helyezett trónra ülve koronázták királlyá egészen VI. György 1936-os trónra lépéséig.
A Világ Alapkövének a rabbinikus hagyomány a Templom-hegyet tartja, amely a kinyilatkoztatás igéje szerint azonos Mórija (Marija)
földjével, ahol Ábrahám kész volt Isten parancsának engedelmeskedve feláldozni Izsákot, és ezáltal a hit atyjává lett. Itt, a jebuzeus Ornán (Arauna, de mivel a héber mássalhangzóírás - RNN -, így lehet akár Ari Anna is az olvasata. A jebuzeus névben is felismerhető a búza szó) cséplőhelyén emelt oltárt Dávid az Úrnak, ahol egyedül érvényes áldozatot lehetett bemutatni. A nép addig a magaslatokon mutatta be az áldozatot, mert egészen addig nem építettek házat az Úr nevének. Salamon szerette az Urat, s atyja, Dávid parancsaihoz tartotta magát, mindazonáltal ő is a magaslatokon áldozott és tömjénezett. A tömjén és
mirha Él, Illa illata. A legjelentősebb esemény Dávid városának történetében akkor következett be, mikor a király a Szövetség Ládáját Gibeon (lehetséges a Gabona olvasat) hegyéről, Kirjat Jeárimból, ahol Mózes sátra volt, felvitette „arra a helyre, melyet készített neki Dávid, mert sátort állított fel számára Jeruzsálemben”. A legfontosabb áldozóhalom azonban továbbra is Gibeón maradt. A jeruzsálemi Templomban bemutatott áldozatok jelentették a zsidó nép és Isten kapcsolatának alapját. Mórija hegyéhez tehát a Megváltás, a
Szabadítás, a Gondviselés és a helyettesítő áldozat kötődik. A Templomhegyen épített sziklakápolna a judaizmusnak és az iszlámnak is a legszentebb helye. Szentsége annak tudható be, hogy a délkeleti sarkában van egy rés, ahonnan be lehet lépni a Lélek sziklabarlangjába. A zsidók a világ minden táján Jeruzsálem egykori szentélye felé fordulnak ima közben. Emlékezzünk, mind a szikla, mind a barlang Kubabához kapcsolható kultuszhely! Izrael bölcsei szerint a világban ez a kő jött létre először, ez a világ köldökköve, és Jeruzsálem ezért a világ központja. A világ nem jött létre
addig, míg Isten ezt a követ le nem dobta, és ahol leért, rendeződött a Föld, az Ég és a Vizek. Ezen a sziklán történt, hogy Ádám - és később Káin, Ábel, és Noé - felajánlotta áldozatát Istennek. Belül a Szentek



Árgyusi Imre: Tündér Ilona keresése 161
Szentjébe látható a kő, amely óriási jelentőséggel bír a muszlimok számára is, mivel úgy gondolják, hogy az utolsó próféta, Mohamed erre a kőre állt, hogy átvegye a Teremtő, Allah üzenetét és útmutatását. Ezért több, mint egymilliárd muzulmánnak a harmadik legszentebb helye a világon. Az arám, föníciai, kánaánita és a zsidó iratok egyaránt
maccebák-nak, ill. maccebótnak (ma-kaba, felállított) nevezik az oltárok mellett elhelyezett emlékkövet, melyeket az istenségek ülőhelyének tekintenek, és nagy tisztelettel veszik körül őket.
Muzulmánok hisznek abban, hogy az általuk Mekkában tisztelt Fekete Kő (Kaába, Kő-baba) egy különleges isteni eredetű meteorit, a világ sarokköve, melynek porából Isten Ádámot és Évát teremtette. Hisznek abban, hogy ez a kő eredetileg tiszta és ragyogó fehér volt, és azóta vált feketévé, hogy bűneinket az évek során felszívta. Kaába köve, mondják
az arabok, átlátszó és ragyogó kristály volt, amely Ég és Föld között lebegett, de az emberek bűneitől elkezdett megzavarodni, mindig sötétebb és sötétebb lett, végül megfeketedett és lezuhant a földre.
Az iszlám hagyomány úgy tartja, hogy Ádám oltár emelt a kőből és tisztelete hosszú ideig tartott, majd elfelejtődött. Ábrahám Gábriel arkangyal sugallatára ismét megtalálta a Fekete Követ az eredeti helyén, Ádám oltárán. Ez a föld Mekka quraysh (koreshits) nevű törzsének ellenőrzése alatt volt, akik al-Lat, al-Uzza és Manat neveken ismert együttesen al-Gharaniq (Isten leányai), és Hubal-t, a házasság istenét
tisztelték itt. Mohamed mikor átvette a vallás irányítását maradéktalanul kitörölte Isten leányainak a tiszteletét. Mohamed elrendelte, hogy Mekkában egy új templomot építsenek, amely magába foglalta a követ. A kő jelenleg a szentély délkeleti sarkában van beágyazva. A kő ma már számos darabban van és a töredékeket, ezüsttel rögzítették egymáshoz. A Mekka környéki legmagasabb hegyet, az Abu-Ku-baiszt tartják Ádám nyughelyének.
Kisázsiai Parnassus



Árgyusi Imre: Tündér Ilona keresése 162
A görögök a Delfiben lévő omphallosz követ tekintették a Világ Köldökkövének, és a helléneknek volt egy kőből származási történet is, amely így hangzik: a megaraiak a szkíta Deukalion idejében az áradat elől Gerania hegyére menekültek. Deukalion (a görög Noé), Prométheusz fia a Kaukázusban épít bárkát feleségével, Pürrhával, akivel
együtt túléli az özönvizet és megmenekül. Az özönvizet túlélve a Delfi fölött magasodó Parnasszosz (Parnassus) hegyen köt ki. Feleségével köveket, a Földanya csontjait hajítva a hátuk mögé születik újra az emberiség, Deukailon köveiből a férfiak, Pürrha köveiből a nők. Így születik az új emberiség a görög félszigeten. Ez az első törzs, amely hellénnek nevezte magát, amely megnevezés hasonlít a Heléna, Elena, Ilona nevekhez. Gyermekeik lettek a Charioniai-medence lakói, a thébaiak. Görögország régi neve Graikia, azt jelenti: banya tisztelői, a Földistennőé, aki háromságként, mint három Graia (Gaia, Grácia)
szerepel. Mind a megara, mind a Gerania névben felismerhető az a Gar vagy Gara név amely a líbiai garamantusoknál már szóba került. Ők szoros vallási szövetségben voltak az észak-görögországi Dódónéval és Delfivel. Ott láthattuk, hogy a Garamante név a Gara, man és te szavakból származik, és azt jelenti, hogy Gara (Kara) országának lakói, vagy Gara istennő által termékeny föld. Gara valószínűleg Kér, Q’re vagy Kár (Kara) istennővel azonos. A Parnasszosz a görög mitológiában Szent Hegy volt, Dionüszosz és a
maniaszok ceremóniáinak helyszíne. A Corycian barlangban volt Pán, a nimfák és a Múzsák otthona. Itt tanította Orfeuszt Apolló a lant játékra és itt élt Pegasus, a szárnyas ló, akinek neve Bellerophon volt.
Rómában Kubaba (Cybele) volt az első idegen isten, aki külföldről került Itáliába. Róma a második pun háborúban, i.e. 218-201 között folyamatosan vereségeket szenvedett. Mikor a város jósnőihez, a Sibillákhoz fordultak, néhány kétértelmű verset kaptak, amelyet úgy
értelmeztek, ha Rómának külföldi ellenség ellen kell háborúznia, akkor az anatóliai Pessinos-ból Rómába kell hozni az Istenanyát, Magna Matert. A rómaiak kikérték a görög jóshely, Delfi véleményét is, ahol szintén azt tanácsolták, hogy kisázsiai szentélyéből Rómába kell



Árgyusi Imre: Tündér Ilona keresése 163
szállítani az Istennőt, ez menti meg a várost Hannibál ostromától. 205ben tehát követséget küldtek Attalos-hoz, Pergamon királyához, aki egy Szent Fekete Követ küldött a rómaiaknak, melyről a pessinusiak azt állították, hogy Az az Istenek Anyja. Publius Cornelius Scipio rendelte el, hogy Ostia kikötőjében az összes matrona fogadja a Nagy Anyát és
teljesítsen mellette szolgálatot a jövőben. Rómában a Palatinus hegyi Victoria templomban helyezték el április 12-én. Ez a nap Cybele ünnepe lett. I.e. 191-ben készült el a pessinusi meteorkő megőrzésére szolgáló Templum Matris Magnae. Később Augustus újjáépítette Cybele templomát, amely saját palotájának közelében volt a Palatinus hegyen. A Római Birodalom legjelentősebb ünnepe lett a Hilaria, amelyet Cybele tiszteletére tartottak március 15. és március 28. között Ezen jelképesen bemutatták Attis halálát, amelyet a gyász napjai követettek, majd feltámadását Cybele által, amely az öröm ünnepe volt.
A keleti Cybele-nek a görög Rheával történt egyesüléséből egy új istenalak Rhea Cybele keletkezett, misztikus, mindent létesítő istenség, maga a termékeny, mindent világra hozó természet, aki az elsőrendű istenségek egyike lett. Rómában Rhea Sylvia lett belőle (Romulus és Remus anyja), és ünnepeinek régi, keleti, zajos természetét is megtartotta. Athénban is volt temploma a Metroon, de Boiotiában és az egész Peloponnésoson elterjedt a tisztelete.
Ünnepén a frígiai papok, azaz gallik bizonyos napokon nyilvános
felvonulásokat rendeztek. Idegenszerű, tarka öltözetben, képekkel és aranyos csecsebecsékkel tele aggatva festői rendetlenségben kóborolták be Rómát, miközben a fúvós hangszerekből, csörgős féldobokból és más frígiai zeneeszközökkel zenéjük vadul harsogta be az utcákat, és görög himnuszokat énekeltek az Istenasszony tiszteletére. Mikor pedig már elegendő közönség gyűlt össze, körüljártak és a nézőktől kegyes adományokat gyűjtöttek. A március 15-i ünnepség annak emlékére történt, mikor a gyermek Attist a Gallus folyó nádasaiba kitették, aminek jeléül a nádhordók kezükben
négy nádszállal vonultak be a városba. Hasonló szerepet játszottak március 22-én a dendrophorusok, akik ünnepélyes körmenetben vitték a palatinus hegyi templomba a fenyőt, azt a szent fát, amely alatt Attis elvérzett. Március 24-én siratták az Istenasszony kedvencét, eredetileg ezen a napon csonkították meg önmagukat a gallusok, később csak a főpap, Archigallus a főpap szúrta meg képletesen karját és freccsentette szerte vérét. A szomorúság ezen napjaira, melyekhez hozzá tartozott a böjt és önmegtartóztatás, következett az örömünnep. Egy másik hivatalos ünnepség volt az Istenasszony megmosdatása (lavatio)
március 27-én, amikor az Istenasszony képét egy tehenek által vont kocsin a Porta Capena elé szállították, és ott az Almo folyócskában megmosdatták. A Megalensia fesztivál április 4-én kezdődött, és hat napon át tartott. Az Istennő Rómába érkezésének az évfordulóját ünnepelték, általános gyűjtéssel, áldozattal, és alkalmi játékokkal. Ugyancsak ezen a napon az



Árgyusi Imre: Tündér Ilona keresése 164
előkelő házakban összegyülekeztek a rituális egyletek (sodalitates), amelyek az istenasszony tiszteletére gazdag istenlakomával ünnepelték az évfordulót. Az Antoniusok idejére honosodott meg az Istenasszony tiszteletében a taurobolium, a bika áldozat. E szertartás eredete a perzsa Anahitához
vezethető vissza, neve pedig összefügg Artemis tauriszi melléknevével. Maga a rítus is a századok alatt sok tekintetben megváltozott. Eredetileg egy különös módja volt az áldozatnak, melynek alkalmával bikát és kost áldoztak, és ezt azért tették, hogy az uralkodó és családja boldogságáért esedezzenek. Ez az áldozat gyakran több napig tartott, de nem meghatározott napokhoz volt kötve, hanem rendkívüli alkalmakkor tartották, valamely álomlátás vagy pedig valamelyik Archigallus jóslata alapján. Később különösen Róma városában, de lassankint az egész birodalomban megváltozott a taurobolium jellege, tisztító és felavató
szertartás lett belőle.
A Magna Mater tiszteletére bevezetett bikaáldozat (Taurobolio in aeternum renatus) ünnepségén, a szertartásban részesülő egy fapallókkal letakart gödörben foglalt helyet. A bikát fölötte ölték le, így a
bika vére a fapadló rései között vérzuhanyként folyt alá. Ez a szertartás hitük szerint a bűntől való megtisztulás valamint az újjászületés, az életerővel való feltöltődés szertartása volt. A bikaáldozatnál az áldozópap ruháját a leölt bika vérével hintették meg, ami a keresztelés és újjászületés eszméjének jelképe lehetett. Mai napig fennmaradt ennek az áldozatnak egy formája a spanyol bikaviadalokban. A szerényebb változata volt a criobolium (kosáldozat), amely ugyanezt szolgálta. Ennek tükrében nem véletlen Jézusnak mint Isten Bárányának szerepeltetése a római kereszténységben és a zsidóknak is volt hasonló
szokása, amikor kosra vagy bárányra helyezték jelképesen bűneiket.
A római mitológiában Cybele a Mater deum magna Idaea vagy Mater deorum Idaea nevet kapta, akárcsak Rhea. Amikor tisztelete leáldozott és a kereszténység megerősödött, egy keresztény bazilikát építettek Rómában a kultuszhelyén, a Basilica di Santa Maria Maggiore-t. A város az V. és IX. század között elnéptelenedett. A IX. században IV. Leó



Árgyusi Imre: Tündér Ilona keresése 165
pápa épített falakat a terület köré, négy kapuval ellátva, az antik templomok oszlopait, köveit felhasználva. A XIII. századtól mint Leonina-negyedet ismerték. (Leon oroszlánt jelent, Cybele kísérő állata.)
   


Az Istennő ábrázolásai különböző helyekről és korokból



Árgyusi Imre: Tündér Ilona keresése 166

Attis, Kubaba társa
Attis (Attisz, Atys, Attes) volt Kübelé frígiai társa. Egyik gyakran előforduló ábrázolásmódja Attis fára felkötözött figurája. Az Attis
tiszteletére tartott misztériumjátékokban a fiatalember képében ábrázolt istent egy fenyőfához kötözték, amely szent virágokkal volt feldíszítve, és lábánál egy bárányt helyeztek el. A fára emelés (feszítés) után Attist egy sírba helyezték, amiből harmadnapra csodálatos módon feltámadt. Attis december 25-én született, anyja a szűz Kübelé, vagy más hagyományok szerint: Nana. Megváltó volt, aki elveszejtetett az emberiség üdvözülése végett. Teste mint kenyér, vére mint bor a szertartásokon szimbolikusan elfogyasztatott. Egyszerre volt isteni Fiú és az Atya egy személyben. Fekete pénteken felszögezték a fára, vére lecsorgott a földre, hogy azt
megtisztítsa. Leszállt az alvilágba. Három nap múlva feltámadt. Az első három évszázad folyamán a filozófusok és a gnosztikus keresztény atyák sorozatosan rámutattak arra a tényre, hogy Jézus passiója, halála, feltámadása valójában Attis isten misztériumának pontos másolása.
Ovidius szerint Attis szép pásztorfiú volt, Kübelé kedvence, templomának őrzője, akibe Kübelé beleszeret, azonban Sagaris (Sangarios folyamisten lánya) nimfa elcsábította. Viszonzatlan maradt
szerelme miatt Kübelé megölte a nimfát, e miatti szomorúsága Attis őrületbe hajszolta, és őrjöngésében kasztrálta magát. Attis megcsonkította magát, és belehalt a sebeibe, feltámadt, és újjászületését



Árgyusi Imre: Tündér Ilona keresése 167
az örök életet zöld fenyő és borostyán jelképezte. Feltámadását az emberek tobzódó ceremóniákon, vad zene, dobolás, tánc, és ivászat közepette ünnepelték. Később Kübelé legnagyobb rajongói azok a férfiak voltak, akik rituálisan ivartalanították magukat, majd női ruhákban és feltételezhetően női
szerepben szolgálták az Istenanyát. Pauszaniasznál Attis története két változatban található meg. Attis a Nagy Istenanya tiszteletére ünnepi orgiákat vezet be Lüdia tartományban, de egy Zeusz által rászabadított vadkan megöli. Egy másik monda szerint Attis a kétnemű Agdistis (aki azonos Kübelével, a Nagy Anya pessinuntei elnevezése) és a Sangarios folyó lányának gyermeke. Rendkívüli szépségű ifjú, akibe Agdistis is beleszeret, és megakadályozza Attis egybekelését egy királylánnyal. Agdistis tébolyában féfiatlanítja magát, és meghal. A bűnbánó Agdistis arra kéri
Zeuszt, hogy Attis holtteste örökké maradjon fiatal, és soha ne enyésszen el. Véréből tavaszi virágok és fák fakadnak. A másik változatban Zeusz a sziklás Agdos azaz Parnassos hegyén szerelmével üldözte Kübelét. Szerelmes vágya azonban nem teljesült, és Kübelé helyett Zeusz a kopár sziklákkal nemzette a szörnyű Agdistist. Őt Dionüszosz borával megrészegítette és férfiatlanította. Véréből gránátalmafa nőtt és a gyümölcsétől megtermékenyült Nana, Sangarios lánya és szülte meg Attist. A gyermekért Kübelé és Agdistis harcoltak, s ugyanekkor Midas király is vejének kívánta Attist. A féltékeny Agdistis
valamennyiüket megőrjítette. Attis és kísérői kasztrálták magukat.
Több olyan mítosz is van, mely Attist - Agdistis frígiai félisten leszármazottjának tartja. Van amely szerint Zeusznak alvás közben földre hullott magjából támadt Agdistis, kit az istenek megkötöztek és megférfiatlanítottak. A levágott tagból mandulafa nőtt. Ennek gyümölcsét Sangarios folyamisten leánya a keblébe rejtette. Terhes lett és gyermeke született, Attis. A serdülő szép fiúba Agdistis beleszeretett, a rokonok azonban elküldték Attist Pessinusba, hogy az ottani királyleányt
vegye el. Az esküvő megünneplése után megjelent Agdistis, megőrjítette Attist és a pessinusi királyt, akik féfiatlanították magukat. De Agdistis megbánta tettét és könyörgéseivel elérte, hogy ígéretet kapjon Zeusztól, Attis teste sohasem fog szétoszolni.
Jankovics Marcell így adja meg Attis mítoszának magyarázatát: „Attist az igaz fiú néven imádták. Zavarosnak tűnő története szerint Attis a szilaj, kétnemű Agdistis (Agdisztisz, Kübelé) istenségtől származik. Agdistis a fríg Istenanya neve, de ebben a történetben az apa
szerepét játssza. Az istenek megelégelik féktelenségét, ezért. Dionüszosz elhatározza, hogy megszelídíti. Leitatja Agdistist, s amikor az álomba merül, a férfiasságát egy fához köti. Amikor az isten magához tér, és természetéhez híven vadul talpra ugrik, a mozdulattal önmagát férfiatlanítja. Kiömlő vérét és ondóját letépett nemi szervével együtt elnyeli a föld, s azon a helyen egy mandulafa (más változatban



Árgyusi Imre: Tündér Ilona keresése 168
gránátalmafa) sarjad. Sangarios Folyamisten leánya, Nana (a Nagy Istennő neve ez is) a fa gyümölcsét megkívánja — szó szerint: ahelyett, hogy megenné, az ölébe rejti! — és gyermeket fogan általa, Attist (a név „szép fiút”, „kecskebakot” jelent). A fiú felcseperedvén Agdistis—Kübelé kedvese lesz. Végzetét ez a szerelem okozza. A mítosz furcsaságai:
kétneműség, férfiatlanítás, magtól való teherbe esés és sok más részlet, abból adódnak, hogy mi emberszabású lényeknek látjuk szereplőit, holott azok növények. Kétivarú növényt testesít meg valójában a kétnemű Agdistis, a letépett penisből kisarjadó fa az ivartalan szaporítás egyik módját, a dugványozást szimbolizálja, a magtól való teherbeesés pedig a vetést. A méh és fakultusz elválaszthatatlan egymástól, hiszen a méhnek a beporzásban oroszlánrésze van. Epheszoszban az oszlop-Artemiszt Nagy Méhanyaként tisztelték; Attis szerelmesét, Kübelét oroszlán
háton, feje körül méhekkel ábrázolták. A Méhes Úrnőnek azért lett az oroszlán a „háziállata”, mert a nyári napforduló — a júniusvég — a kirajzás és a peterakás csúcsideje a méheknél, és mert a méhkultusz virágkora a méhek háziasításának idejére esett (I. e. 6.-4. évezred), amikorra nyári napforduló idején a Nap az Oroszlán csillagképben járt. A között, hogy a herék ivarszerve a méh királynővel való párzáskor kiszakad, és az állatkák elhullanak, a párzásról lemaradt heréket pedig mint haszontalanokat a dolgozók elpusztítják, valamint a között, hogy az istennő helyi kultuszaiban
például Kübeléében papjai férfiatlanítják magukat, nyilvánvaló a párhuzam.”
Attis isteni tiszteletben részesült az egész görög világban, és kultuszát a Nagy Anyáéval együtt, Róma is átvette. Attis kultuszában a termékenység mámora az aszketikus önmérséklettel párosult, melyek egyaránt jellemzik a természet elemi erőit féken tartó Kübelét. A pessinusi Galatiában szentélyét állítólag Midas király építette. Az első lydiai király neve (Atys) szintén az istenasszony kedvencére vezethető
vissza, akárcsak Attalos neve, aki kövét Rómának adományozta. Kübélé szerelme Attissal, az ifjú isten elgyöngülése, halála és feltámadása, az istennő gyásza, a papok fanatizmusa és barbár szertartásai a frígiai istentiszteletet híressé tették az ókorban.
A gallusok öncsonkítása
A két világrész hagyományaiból összekevert rítus gyakorlására többrendbeli papi kaszt keletkezett, akik külön említést érdemelnek. Ők
voltak Pessinusban és később Romában is a gallik, akik az Istenasszony tiszteletére megfosztották magukat férfiúságuktól. Zenétől, tánctól elkábult állapotban ünnepeltek, miközben kőből készült rituális késekkel sebeket vágtak magukon, hogy az Istennőnek vérüket áldozzák. Az ünnep csúcspontja az önkívületben végrehajtott önkasztráció, a gallussá válás, az unio mystica érdekében, amelyet a nászszobában az Istennővel



Árgyusi Imre: Tündér Ilona keresése 169
való világot megújító, léthelyreállító Szent Nász (hierosz gamosz) követett. A beavatott ekkor Vőlegény lett. A férfiatlanítás előzményei. A Bibliában a vízözönt túlélt Noé volt az, aki az Ararát lejtőin először ültetett szőlőt és készített bort. A bortól megrészegülten elaludt, és eközben fia, Khám meglátta meztelenségét.
Ez valószínűleg nem egyszerűen a meztelenség meglátása, hanem Noé kasztrálása volt. A férfiatlanítás aktusát hasonlíthatjuk a szürethez vagy a tőke visszametszéséhez. Kronosznál és Ozirisznél az aratás hasonlítható ehhez a képhez. Ez a kép vissza-visszatér a mitológiában, Kronosz kiheréli elődjét, Uránoszt. Egyiptomban, Ozirisz szétdarabolásánál ugyancsak férfiassága szenved csorbát, de egy küzdelemben Széthet is megfosztja hímtagjától Hórusz. A Nílus partján az Istenek Atum Ősisten - aki férfiatlanította magát - phallosának véréből keletkeztek. A férfi nemi szerv levágásának története általában a
mítoszok legelején található. Noé is ősapa, ahogy Kronosz vagy Ozirisz is, tehát a történeti idő kezdetéhez kapcsolódik legendájuk. És ahogy láttuk, a Nagy Anya fia szintén csorbát szenved férfiasságában anyja féltékenységének következményeként. Talán ennek a hímtag levágásával járó kultikus cselekménynek a hagyománya a körülmetélés is, amelyet egyes népek és vallások Istennel (vagy inkább Istenanyával) kötött szerződésként magyaráznak.
A rituális körülmetélés képeit megtaláljuk Egyiptomban és az onnan
kivonuló mózesi népnél. Az Egyiptomból való kijövetel után: „csinála Józsué magának kőkéseket, és körülmetélé Izráel fiait a körülmetéletlenség halmán.” „És monda az Úr Józsuénak: Ma fordítottam el rólatok Egyiptom gyalázatát, ezért hívják e hely nevét Gilgálnak mind a mai napig.”



Árgyusi Imre: Tündér Ilona keresése 170
JHVH a monoteizmus istene, nem nemz gyermeket. A monoteizmus alapja Isten félelme attól, hogy fia átveszi hatalmát, amit az elsőszülöttek feláldozásával old meg, és később a körülmetélés képezi a jelképes szövetséget, melynek jelét a férfinak húsába vágva kell hordoznia. A kasztrálás a félelemre emlékeztet, és az atyai hatalom fiú általi átvételét
hivatott meggátolni, hiszen az atya hatalmának átvételét annak megölése jelenti. A JHVH-val való szövetség, a Berith-JHVH, az atyával való szerződés. A rituális kasztrálást követi az apa nélküli, szűzen való fogantatás, amely csak ezen szerződés értelmében lehetséges és ennek következménye, hogy az Ó-szövetség népe az anyai leszármazási vonalat fogadja el az eredetvizsgálatánál. Az anya számít, a nő a meghatározó, a férfi apaszerepe sokadrangú.




Árgyusi Imre: Tündér Ilona keresése 171
VI. fejezet
Fergus, Argyll királya Skócia
Anatólia után távoli vidékre utazunk, a ködös Albionba, Írországba, Skóciába, a Brit szigetekre. Bár távol esik egymástól a két vidék, népeik között annyival több rokonságot találunk. Nézzük a földrajzi neveket és népeik származási mondáit, elsősorban a minket különösen érdeklő Fergus történetét. Őt tekintik a Skót királyi ház ősének, Dal Riata első királyának, akit negyven leszármazottja követett a trónon, vagyis egy olyan mitikus kezdőpontot a skót történelemben, mint nálunk az Emesével és Álmossal induló Turul-dinasztia. Fergus (F-rgs, nevének változatai: Zeargus Z-rgs vagy Feargus, akit a piktek Urguis Rgs
néven ismertek) volt, aki i.u. 497-ben alapította meg királyságát Argyll központtal. Neve miatt, amely rokon Árgirus, Argeus nevével vizsgáljuk meg a hozzá tartozó történetet, hiszen Argyll is rokon az Árgyélus névvel, nem felejtve el, hogy a név mai angol hangzása nem azonos a magyarral.



Árgyusi Imre: Tündér Ilona keresése 172
A Brit szigetek népei és származási mondái
A régi hagyomány szerint Írországot - mielőtt az írek megtelepedtek itt sokféle nép lakta. Ezek közül a legnevezetesebbek a sidhek voltak. A sidhek félig tündéri és félig emberi tulajdonságokkal bírtak. Értettek a varázsláshoz, gyönyörűen zenéltek és énekeltek. A sidheket Dana
népének is szokták nevezni, ősanyjukként ugyanis Danát tisztelték. Különös kincsek voltak a tündérek birtokában: egy nagy kő, amely felsikoltott, ha az ír trón jogos birtokosa ráült, és így nélkülözhetetlen volt a királyválasztásnál, továbbá egy dárda, amely legyőzhetetlenné tette azt, aki kezében tartotta, és egy bogrács vagy üst, amelyből soha nem fogyott ki az étel. Dana népe valaha régen felhőn érkezett Írországba, és sok harcot kellett vívnia az őslakókkal az ország birtokáért. Mikor az írek is megtelepedtek a földön, a tündérek és halandók szövetségre léptek, és jó barátságban
éltek egymással. A sidhek fő szállása a Bruig na Bonn nevezetű halomnál volt, nem messze Tarától, ahol a halandó ír király vára állott. Valaha Dagda lakott itt, a tündérek fő fejedelme.
Az északi legendák szerint az Ír szigetet a thrák (talán bríg, vagy fríg) vagy makedón eredetű partalónok (partholon) népesítették be (számukat ezer főre teszik), akiket hazájukból elűztek (elvándoroltak elpártoltak), és akik aztán rejtélyes módon eltűntek. Sírjaikat Taimh Lachta (Tallaght) dombjai rejtik, amely azt is jelenti, a halál sírjai. Őket
egy újabb keletről érkező nép, Neimheadh (Nemedius, Nemedh, angolosan Neemrod) követte, akik folyamatosan harcban álltak a később érkező Firbolgokkal (Fir-Bolg). Ezt a háborút Tuatha de Danaan, Dan törzse zárta le, legyőzve mind a Firbolgokat, mind Neemrod népét. Nagy királyaik (később kelta istenségek lettek) Dagda, Lugh, Nuadh, Angus, Brigit. Tuatha de Danaan sokszáz éves uralmát Mílead (Miléz, Milesus) törzse, azaz a kelták törték meg, akik vasfegyvereikkel legyőzték Danaan népét és i.e. 350 körül átvették a sziget felett az uralmat. A kelta hódítók alakították ki az öt híres provinciát: Laighin (Lain),
Mumha (Muma), Connachta, Ulaidhe (Uléd vagy Előd?) és Midhe (Mít). Ezek a tartományok kis változásokkal évszázadokon keresztül megmaradtak. Midhe volt a középső tartomány (ország) ami Írország legfőbb királyának lett a birtoka, akinek a többi uralkodó alá volt rendelve. Területén voltak a kelta szent helyek: Uisneich (Usnek vagy talán Ős-nek) a sziget közepe, az életfa helye, ahol egy felállított kő jelölte a Föld Köldökét, neve Team Heir (angolul: Tara) a királyok szent helye, de itt volt Bruig na Bonn (Brui na Boinne, Newgrange) az istenek sírjai és Curaigh (ma Curragh, kurázsi) a harcosok mezeje is. A midhei
kő jelölte azt a helyet, ahol négy régebbi királyságot elválasztó határvonalak egy pontban futottak össze. A midhei királyt hívták Főkirálynak (Ard Righ vagy Ard Ri) is mivel ő volt a legnagyobb hatalmasság, és így a druidák is elismerték őt.



Árgyusi Imre: Tündér Ilona keresése 173
A mondák szerint a Nyugati szigeteket óriások lakták, akiket a világ elején Cornwall legendás hőse Corineus győzött le, aki megölte az óriás Gog-Magogot letaszítva őt egy szikláról. Gog-Magog valószínűleg nem az egyetlen óriás volt Cornwallban (Cornwall, angol névmagyarázat szerint: Horn of Gaul, Cornu Gallia) ebben a távoli korban, de a legnagyobb közülük. Egy másik változatban Brutus történetében is hangsúlyos szerepet kap az, hogy kiszorítja az őshonos fajt a Corni (Korni, egyikük neve Cormoran) óriásokat. A Gog-Magog nevet a Gawr Madoc, a
hatalmas harcos, Madoc (Madog) névvel magyarázzák. A korai angol szó „gawr” azt jelentheti: nagy harcos, valamint hatalmas ember.
Vizsgáljuk meg a Magog nevet is! Az írek eredetüket a bibliai pátriárka (az anatóliai) Japhet fia, Magoghoz vezetik vissza. (Jáfetnek, vagy Jap-het-nek hét fia: Gómer, Magog, Madai, Jáván, Thubál, Mésekh és Thirász.) A korai ír krónikások ragaszkodtak ahhoz, hogy az írek szkíták voltak (legalábbis egy részük), és az ősük a szkíta Ashchenaz (Askenáz) volt. Az írek milétoszi faj-nak is
nevezték magukat, mítoszaik szerint a kisázsiai tengerparton található Milétosz városából vándoroltak Albionba. Kisázsia tengerpartját a károk lakták, akik megengedték a föníciai kereskedőknek, hogy áruikat kirakják, és kereskedelmi lerakatokat építsenek földjükön. Az idegenek egyre többen jöttek, házasodtak a károkkal, majd i.e. 1200 körül az ország Fönícia uralma alá került. Káriát a károkon kívül lídek, frígek, brigek, pizidek és föníciaiak lakták. Legrégibb kikötői: Halikarnasszusz, Knidusz és Milétosz voltak. Ez utóbbi később önálló tengeri hatalommá fejlődött, maga is igen sok gyarmatnak volt ura. Az ország régi
királyainak székhelye volt Milasza (Melisza). Hérodotosz szerint a károk az Égei-tengeri szigetekről, elsősorban Krétáról származtak, és a legendás krétai király, Minosz alattvalói voltak, és annak hajóin szolgáltak. Mivel Kréta nagy területet hódított meg, a károk a leghíresebb hajósok voltak abban az időben. A károk szigetei közé tartoztak: Kosz (Kos), Khiosz (Kios), Számosz (Szamos), Rodosz, Kréta, Leszbosz és Ciprus szigete, és ezeket a szigeteket a makarok (ma-károk) szigeteinek, Makáriának is nevezték.
A britek azt tartják magukról, hogy ők Japhet másik fia, Javan (Jáván, Jón) leszármazottai. Kária ősi lakóit a jónok szorították ki, a görög nép három nagy törzsének egyike. A görög ősmonda szerint ősük Ion, akinek utódai Attikába telepedtek, ahol az Athéniek szívesen fogadták őket mint szövetségeseket, az egyre jobban elhatalmasodó dórok ellen. Később Kisázsiába költöztek, kiszorítva Lídia és Kária őslakóit. Elfoglalták Szamoszt és Kioszt és megalapították 12 városból álló szövetségüket (dodekapolisz) a következő városokkal: Eritrea, Fokisz, Klazomenae, Teosz Lebedosz, Kolofon, Efezus, Priene, Myonte, Miletosz, Számosz és
Khiosz. Közös szentélyük volt Panionion, Efezus (Efesos, Ephesos) közelében, ahol Neptun templomában minden évben ünnep és tanácskozás alkalmából összejöttek.



Árgyusi Imre: Tündér Ilona keresése 174
Az i. e. 600-as évek közepe táján Milétosz összeütközésbe keveredett a szomszédos Lídia államával, és valószínűleg annak alávetettje lett. I. e. 535-ben a miléz flotta vereséget szenvedett az ellenük szövetségre lépő karthágóiak és etruszkok hajóhadától, ami jelentősen hozzájárult a görög befolyás hanyatlásához. Valamivel később a perzsák uralma alá került a többi anatóliai görög várossal együtt. Így a jónok Fönícia versenytársai lettek keleten, Karthágó és Etruria ellenfelei nyugaton. I. e. 499 körül a milézek vezetésével indult meg az ión lázadás a perzsák ellen, ami a
görög-perzsa háborúkhoz vezetett. A perzsák 494-ben lerohanták és feldúlták a várost. Miután a görögök kiűzték a perzsákat i.e. 479-ben, Milétosz csatlakozott az Athén által vezetet szövetséghez, de a város az V. század közepére teljesen elgyengült és elszegényedett a belső viszályok miatt. Ezt tetőzte a Számosztól elszenvedett vereség i.e. 442-ben. Az i. e. 600-as évekkel kezdődően tehát Milétosz lassú, de biztos hanyatlásnak indult, ami egyre nagyobb méretű elvándorlásokat eredményezett. Végül a háborús események arra késztették a milétoszi (miléz) csoportokat, hogy kövessék a nyugatra telepedett testvéreiket,
hiszen a Földközi-tenger partján több kereskedelmi teleppel is rendelkeztek. Milétosz lakosainak kisebb része a Fekete-tenger partján lévő milétoszi telepekre költözött. Egy részük csatlakozott az asszír fogság után Szkítiában megjelenő izraelita törzsek elköltöző hullámaihoz, akik röviddel ezután a keltákként tűntek fel Európa nyugati részén. Milétosz hanyatlásával egyidőben a spanyolországi milézek száma növekedett, közvetlenül azelőtt, hogy megkezdték az Írországba irányuló invázióikat Gallamh, Eoachid apjának vezetése alatt. Ebben az időben
rombolták le (i.e. 586-ban) a jeruzsálemi templomot, így – ahogy a későbbiekben részletesen kitérünk rá - a menekülő Jeremiás és kísérete is ezeknek a miléz hullámoknak az egyikében került Spanyolországba, majd Írországba. Az ír krónikások szerint az Egyiptomban szolgáló milézek a Sedékiás (Zedekias) lányával összeházasodott Eochaid vezetése alatt hajóztak el nyugatra, s magukkal vitték Jeremiást és írnokát, Bárúkot is. Jeremiás Írországba érkezésének dátumát i.e. 583-ra teszik. Írországba érkezve a Tuatha de Daana-okkal (dánitákkal) megvívott rövid háborúskodás után a milézek váltak a sziget uraivá, és
így Jeremiás elismertette Tara dombján az Eochaid-dal kezdődő dinasztiát. (Az ír krónikákban a király lányát néha Tea-Tephi-nek, néha Tara Tephi néven említik, máskor pedig mint a fáraó (örökbe fogadott) lányát Scotának nevezik. A krónikákban tehát több névváltozatot is használnak a herceglány személyére, részben nyelvi okokból. Ugyanez vonatkozik a Nuil, Eoachid, Hermon nevekre is (az ó-gael Heremon ’Hor-Mén’ egy uralkodói cím, mintsem név). A milézek krónikáikban gyakran utalnak magukra a Curaithe na Cruabh ruadh kifejezéssel, aminek jelentése: A
vörös családfa lovagjai.)



Árgyusi Imre: Tündér Ilona keresése 175
Mózes idejében -, mondja az egyik legenda -, volt egy fiú, Gaedheal (Gael, Gall vagy Gaodhal), akit megmart egy kígyó. Mózes ennek a fiúnak megígérte, hogy nem ettől, vagy más méregtől kell meghalnia, hanem ő és leszármazottai egy napon benépesítik a távoli Nyugati szigeteket, a Boldogok szigetét. Gaedheal unokáját, Niul-t, Egyiptomba küldte, ahol megismerkedett a fáraó lányával, Scota-val, akit feleségül kapott. Később azonban új hazát keresve elvándoroltak Egyiptomból
(vagy kiűzték őket). Utódai bolyongtak Kréta, Samothraké, Thrákia szigetein, majd elérték a mai Spanyolországot, ahol ezer évig maradtak, és itt hallottak a föníciai kereskedőktől a messzi Nyugati szigetek létezéséről. Ez volt a sors, amit Mózes megjövendölt. Ezen az úton egy milétoszi hajós (Miléz, Milesius vagy Milesus) volt a vezetőjük, akinek a feleségét szintén Scotának hívták. Milesius spanyol földön halt meg, de Scota és nyolc fiai, családjaik és követői végül megtették az utat, a Sors Szigetére (Isle of Destiny), amit később Scotáról neveztek el Scoti-nak (scott vagy skót). Gaedheal felesége Scota Egyiptomból magával hozott
egy fekete márványkövet (vagy bazaltkövet), amelyen furcsa faragott rúnák voltak, és ez a kő lett az uralkodás alapja.
A Brit szigetek napjainkban hivatalos történelme Normandiai Hódító Vilmos királyságától, 1066-tól veszi kezdetét. Ebben a trójai menekültek, illetve a szétszórt izraelinek mondott törzsek, Gog és Magog fiainak nyugatra érkezése kap kiemelt szerepet. A brittek származása a római Vergilius híres Aeneiséből való, amit i.e. 30-19 között írt. A trójai Aeneas, Anchises fia, a dardai (dárdai) seregek
vezére volt, aki Trója utolsó királyának, Priamosznak egyik lányát, Creusát vette el feleségül. A házasságból született egy fiuk, Ascanios. A város elestével, Aeneas apjával, fiával és a dardaniták egy részével hajókra szállt, és sikerült elmenekülniük a városból. A menekülők ÉszakAfrikába (Karthágóba), majd onnan Itáliába hajóztak, ahol Aeneas elvette az ottani királynak, Latinusnak a lányát, Laviniát. Laviniától született Silvius nevű fia. Silvius unokája, Brutus fiatalemberként egy vadászat közben véletlenül megölte apját, és el kellett menekülnie az országból. Először Görögországba ment, ahol elismerték királyi
származását, majd onnan is menekülnie kellett. Észak-Afrikába, onnan



Árgyusi Imre: Tündér Ilona keresése 176
Galliába majd Ibériába hajózott, ahol csatlakoztak hozzá olyan trójaiak, akik más úton menekültek. Innen addig hajóztak, míg egy csaknem üres szigetre értek, amit a gallok Albionnak, Fehér-szigetnek neveztek. Ez a sziget a mai Anglia, amelynek lakóit Brutus után nevezték el briteknek. Brutus (Brute vagy Britons) alapította meg Caer Troia vagy Troia Newydd városát, azaz Új Tróját (Troy-novant, New Troy) a Themse folyó partján (a hagyomány szerint i.e. 1103-ban), a mai London területén. Ma egy emlékkő jelzi a város egykori helyét. A rómaiak később
Londinium-nak hívták, amiből a mai London név lett. A Brit név másik magyarázata szerint a brit, british szó a héberből levezetve berith, amely azt jelenti, szerződés (szövetség), amiből az e-t héber írásban ki lehet hagyni, és az ish pedig embert, csoportot jelöl, mint az Ir-ish, Jew-ish. Vagyis a Brit-ish a szerződés embere. Mondáik hangsúlyozzák izraelita eredetüket zászlójuk az Union Jack, mert ez a zászló az Union Jack-ob Izrael - a brit-izraeli nép szövetsége -, amelyet VI. Jakab Anglia, Skócia és Írország királya készítetett 1603-ban. A brit csoportok Alba legdélebbi részében éltek a két fal között, római uralom
alatt. A brit név magyarázatának azonban ellentmond, hogy a britek soha nem nevezték magukat így, a rómaiak pedig nem használtak héber elnevezéseket. Az (anglo)-saxon nevet I-sac-son, Isaac (Izsák) fiaikén értelmezik. Isaac, Ábrahám Sárától született fia volt. József (Efraim és Manasse), valamint Zebulun, Isszachár és Naphtali törzséből – származtatják a Jut, Angel és Saxon (szász) törzseket. Van azonban a saxon névnek egy másik értelmezése is, amely szerint a bactriai (ma Örmény terület) sakai, sacae, sakasina vagy szaka fiait jelöli a név: Sak’son. Ők egy időben az Araxes és
a Kur folyó mellett Karabagh tartományban éltek, az országuk neve Sacae vagy Sacassani (Šaca sunu) volt. Az angol-szászt viszont nem szabad összetéveszteni a német-szásszal, amely az ó-német Sahs (Sax), kés vagy tör szóból ered -, annak emlékezetére, hogy elrejtett késeikkel egy barátságos találkozón lemészárolták a türingiaiakat, és megszerezték országukat.



Árgyusi Imre: Tündér Ilona keresése 177
Kelta mitológia
A kelták Fény vagy Napistene Bel (Bile, Bál, Belenus, Borvo, Grannus) volt, és mint külön istenségek is előfordultak. Azonos a Franciaország déli területén tisztelt Abellióval és a Rajna és Duna-melléki Grannussal. Legfőbb jellemzője a gyógyítás, és mint ilyen a Források Istene. A Fény
vagy Beltaine ünnepét június 21.-én tartották, a nyári napfordulókor, amikor minden tüzet kioltottak, és az új tüzeket Beltaine Szent Tüzével gyújtották meg ismét.
Dagda másnéven Ogma egész istencsoportnak az apja. Ogma (Ogmios) volt az ékesszóló költészet, a varázslat és a ráolvasás isteni erejének ura. A mitológia Coirbrénak, Ogma egyik hős utódának személye által egy mondakörhöz kapcsolódik, melynek ápolói a bárdok, bár az istenek emlékezetét a druidák tartják fenn. A druidák mellé voltak rendelve a dalnokok, vagy bárdok, akik kék köpenybe jártak, amely az ég kékjét, és
az igazságot jelképezte. A szeretet és a szépség Angus Og-hoz tartozott. A kelta mitológiában Arduina (Erdő-anya) az erdők, a vadon élő állatok, a vadászat és a Hold úrnője. Dagda leánya volt Brigid istennő, akit költőnőként is emlegettek. Egyéb nevei: Brid, Brigindo, Brigandu (gall), Brigantia, Brigantis (britt), Bride (skót). Gyakori elnevezései voltak még a Három Brigid, a Három Anya, Minden Bölcsesség Anyja. Ő Danu másik megjelenési formája, aki a varázslók, folyók, kutak isteni védelmezője, a Bőség és Jólét, a Mágia és Bölcsesség Istennője, a Tuatha De Dannan (Danu istennő népe)
Ősanyja. Brigid a tűz, a termékenység, a házitűzhely, a női foglalatosságok és mesterségek istennője, ily módon hasonló a görög Hesztiához. A gyógyulást, az orvoslást, a földművelést, az ihletet, a tudást, a költészetet, a jövendőmondást, a látnoki képességeket, a kovácsmesterséget, az állattenyésztést, a szerelmet, a boszorkányságot és az okkult ismereteket is felügyelte, sőt a harc istennőjének is tartották. Ő a druidák patrónusa, valamint a gyermekáldás úrnője is, ő hajol minden bölcső fölé.



Árgyusi Imre: Tündér Ilona keresése 178
Brigidnek az Alvilágban almaligete volt, ahonnan a méhek a mágikus nektárt gyűjtötték. Brigidhez azonban nemcsak a szent tűz tartozik, hanem a források és kutak is. A kelta hit szerint a források összekötötték az Alvilágot és az Istenek Honát, mivel a föld mélyéből törtek elő, de az ég ragyogását tükrözték vissza. Így egészül ki Brigid képe, a Tűz és a Víz egyesítő úrnőjeként. Sok gyógyforrást neki tulajdonítottak. Egy legenda szerint Brigid köpenyéről egy kristálycsepp hullott le, és helyén mély, tiszta vizű tó képződött. Ebben a tóban minden harci sérülés csodálatos
módon meggyógyult. Brigidnek, mint az állattenyésztés úrnőjének a monda szerint két királyi ökre volt, Fea és Feimhean, és övé volt Torc Triath, a vadkanok királya. A vadkan Brigid szent állata, mint a harcos erő hordozója. A harcosok éke, a torques (torkos) nyakék is ezt szimbolizálta.
torques (torkos) nyakékszer
A Brigid istennőt szolgáló druida papnők zárt rendet alkottak, nem is érintkezhettek a férfiak világával. Rendjük központja Kildare-ben volt
(Leinster közepén), oltárukon soha nem hunyt ki a Brigid tiszteletére gyújtott áldozati tűz. (Kildare neve a Cill Dara kifejezésből származik, melynek jelentése a Tölgyfa Temploma.) Áldozatok alkalmával a druida papok fehérbe öltöztek, és fejüket tölgykoszorúval övezték. Kultuszukban a tölgyfa, és az azon termő fagyöngy különös szerepet játszott, az árnyas tölgyfaberkek szent helyeik lehettek. Valószínű, hogy az ős brit szó Derwydd, vagy Dryod, mely bölcset jelent, nevükkel van összefüggésben. Kétségtelen, hogy a druida intézmény ősi származású. Azt ma már nehéz kimutatni, hogy mely elemek keveredtek benne és
ezek honnan származtak, de tanaik kapcsolatba álltak a frig-trák és a szamotrákhiai kultusszal, míg voltak akik Pythagoras tanait látták bennük, mely a keltáknál sajátos irányban változott át. A druidák nem képeztek elzárt kasztot, a druidaság nem volt egy bizonyos család tulajdona és vettek fel újoncokat. A druidák, mint az ország legelső rendje, fel voltak mentve minden közszolgálattól, adótól és hadi szolgálattól, újoncaikat a nemességből választották. Szorosan elzárt testületet alkottak és hosszú éveken keresztül kellett tanulniuk, a profán néptől távol. Az újoncok tanulták a hitre és erkölcsre vonatkozó
dolgokat, a számtant, a csillagászatot, a természet titkait, a gyógyfüvek ismeretét, a jogot, egy szóval mindazt, ami tudás, akár vallásos, akár



Árgyusi Imre: Tündér Ilona keresése 179
profán téren a druidák birtokában volt, de a tanultakat leírását tiltották. Tanították az istenek tiszteletét, minden gonoszságtól való tartózkodást és a harci bátorságot. Hitték a lélek hallhatatlanságát és a lélekvándorlását.

A Bile (Bál, Belinus, Bili vagy Béla) nevet számtalan pict (és kelta) király
viselte, közük talán az első, a legendás spanyol kelta Pictophiles (Pict-ophiles) király fia, Brigus akit Bile-ként is ismertek. Egyes szövegek azt mondják, hogy Spanyolországból jött Írországba – a Halál Földjére. Tiszteletére tornyot építettek, Beltaine (Bel Theine, Balaton?) tornyát, ahol állandóan égett a tűz, hogy az istenség felismerje a neki áldozott lakomát. Nagyon keveset tudunk a mítoszáról, de mind Ő, mind Danu (Don, Duna), akit néha a feleségének neveznek, egy hatalmas ősi kelta istenség volt. Bile fia volt, Milesius, talán a másik leghíresebb spanyol kelta király, az
ír nép atyja. Fiatal korában Milesius mint harcos kitüntette magát Egyiptomban. Az ír mítosz szerint, Bile (Breoghan, Brigus vagy Beregon) építette a galíciai Brigantiában Breoghan tornyát, valamint Portugáliában Brigantia vagy Braganza városát. Ő teremtette meg kasztília legősibb királyságát, amelyet neve után hívtak Brigia-nak is. Ezek a nevek mind a bríg brüg kisázsiai népet is megnevező szóra épülnek. Mindenesetre Brigus király egy csoportot küldött Britanniába, ahol azok letelepedtek. Ezeket a telepeseket nevezték el a görögök Brigantes-nek. A kasztíliai kelták voltak később Kasztília és Aragónia
Királyságának létrehozói.
Az ókori Istennőket toronnyal a fejkön ábrázolták
A fejezetben szereplő sokféle névalak oka, (a történeti bizonytalanság mellett) hogy a kelta nyelveknek három főcsoportja volt: a kymri vagy brit, a gael és a régi Gallia kihalt nyelve, mely csak föliratokból, hely- és személynevekből ismeret. Az első csoportba tartozik a walesi nyelv



Árgyusi Imre: Tündér Ilona keresése 180
(Welsh), melynek gazdag irodalma van (bárdok). A breton nyelv legkorábban az i.u. V. században jutott Bretagneba. A cornwalli nyelv kihalt a XVIII. században. A gael csoportba tartozik a hegyi skótok nyelve: az erse vagy szűkebb értelemben vett gael nyelv. A Man szigetnek is saját nyelve volt. Az ír nyelv az V. századi feliratokból ismert. A kelta eltér az indo-germán nyelvektől, amit a baszk-féle nyelvekkel való érintkezések okoztak. A római hódítás alatt a szigeten élők a latin nyelvből vettek át igen sok szót, később a szigeteket
meghódító germán, angol, szász népektől, akik a briteket és nyelvüket háttérbe szorították. A nyolcszázas évektől kezdődöen a viking, dán, normann, svéd népek beáramlása indult el, amely szintén nyelvi változással járt.



Árgyusi Imre: Tündér Ilona keresése 181
Hebridák, Hibernia
A kelták -, akik magukat cymry-nek nevezték, a görögök hívták őket kelto-nak, amelyből a kelta, celta név származott, míg a rómaiak gallinak (gaul, gael, gall) nevezték őket -, i.e. 500 körül érkeztek Írországba.
„Mi, a legtávolabbi lakói a földnek, az utolsó szabad nép,... távoli ködös földünk, amelynek szikláit nevünk borította, földünk túl fekszik mindenen, nekünk nem szomszédunk egyetlen nemzet sem, semmi, csak
hullámok és sziklák” – mondták magukról.
Az ír sziget latin neve Hibernia, gael nyelven Eire (Ivernia, Ibernie görögül Ierne, újkelta neve Erin). A nevet magyarázzák az Ibharim (kiválasztottak), névvel, és rokonítják Ibéria (Spanyolország) nevével, ahol az Iberus (Ebro) folyó is folyik. (Az észak-spanyol Aragónia (rg-n), és Arguis (rgs) neve is kapcsolatba hozható Fergus (f-rgs), Urguis (rgs) nevével.) Új-Hebridáknak is nevezték, amely akár csak a Hibernia, és Ibéria a honfoglaló Heber-Éber ősökre utalnak. Az írek Magog fiai, Éber
és Eremon (másik neve: Ire Eochaide) nevéhez kötik a honfoglalást, így Iberia és Hibernia Éber földjét jelenti. Az Ír családfák a földet elfoglaló két testvérrel, Magog fiaival Éber (Héber) és Eremon (Heremon) kezdődnek. Éber leszármazottainak tartják magukat a déli családok, mint a MacCarthys és O’Briens. Az északi családok, mint O’Connor, O’Donnell és O’Neill, Eremon-t tekintik



Árgyusi Imre: Tündér Ilona keresése 182
ősüknek. Más családok azt állítják, hogy Ír, testvére Ébernek és Eremonnak, és hogy unokatestvére Ith-nek. De hogy mennyire fontos volt a korai ír történelemben a származás kérdése? Eremon győzelme Éber felett nem tudta megszilárdítani hatalmát Írországban. Több száz évvel később is csatáztak újra és újra, az Eremon, és az Éber utódok a hatalomért. A gyilkos versengés okozta azt, hogy Gathelus leszármazottai elhagyták eredeti területeket és Írország más részére költöztek.
Az írek törzsei -, akiket a rómaiak úgy ismertek, hogy scotti -, alapították meg a Dalriada Királyságot, de vannak, akik azt állítják, hogy norvég, dán (mint a MacLeod), valamint normann, francia (mint a Dalziels), és brit (Strathclyde, például Wallaces) betelepülők formálták az országot. A felföldi klánokat, az öt fő klánt, és a kilenc kisebb klánt, az úgynevezett Gallgael választotta el egymástól. Az egyik ilyen klán például, a Siol Alpin, a királyi vérvonal, amelyből Fergus és Kenneth MacAlpine származott. Egy másik klán a Siol Torquil, ahonnan a MacLeod-ok származtak.



Árgyusi Imre: Tündér Ilona keresése 183
A Brit szigetek római kora
i.e. 297-ben találkozott a keltákkal, amikor egy kelta sereg majdnem legyőzte Rómát. Róma ír piktekről (picti), a hiberni (ír), scotii (skót) és saxones törzsekről. Feltételezik, hogy a piktek a kelták egy törzse volt, akiket a rómaiak festett embereknek neveztek, arról a szokásukról, hogy a harcban kék színűre festették magukat, és a thrákok rokonainak tartottak, akik ugyancsak tetoválássál díszítették testüket.



Árgyusi Imre: Tündér Ilona keresése 184
Rokonaik a gelonok (gael-onok) hajukat is festették. Makedón területen a Strymon folyó mellett lakott az agrian nép, és Nagy Sándor seregének magját úgy hívták argyll „ezüstpajzsos” légió. A római források megemlítik a törzseiket, mint az Epidii, Caledoni és a Maeatae (III. század), majd később a Dicalydones (di-caledon) és a Verturiones (vekturion IV. század közepe). A rómaiak bár Britannia nagy részét elfoglalták, Skóciában legyőzték a piktek, de sosem tudták elfoglalni azt a földet, amelyen a piktek éltek. A piktek tönkretették és
felgyújtották a római erődöket, és Róma a leghíresebb légióját, a kilencediket küldte északra, hogy enyhítsen a pikt nyomáson. A legenda szerint a légiót lemészárolták és katonái örökre elveszetek a festett északi férfiak elleni harcban.
A hagyomány szerint a piktek Szkítiából érkeztek néhány hosszú hajóval Írország északi területére, ahol a skótok laktak. Mondáik szerint ősük, Cruithne, a thrákiai keltáktól származott. Vergilius Aeneis című művében a pikteket agathirszoknak nevezi. Az agathirszok a thrákok
északi rokonai, akik a Havasalföldet és Erdélyt is lakták, és rangjukhoz mérten kevesebb vagy több festéssel, tetoválással díszítették testüket. Furcsa szokásuk volt, hogy törvényeiket dalba foglalták, és így adták át a következő nemzedéknek. Valószínűleg többféle csoportból álltak össze, és a térség lakosságának összefoglaló neve volt a pikt (picti). Földet kértek a skótoktól, de ők nem engedték, hogy az ő területükön telepedjenek le, viszont ajánlottak egy másik szigetet keleten (Alba), és támogatást is ígértek a letelepedéshez. Feltétele volt a megállapodásnak, hogy királyaik mindig skót feleséggel házasodnak és uralkodót mindig a
női ágból választanak és ez hosszú időn át így is működött. A korai walesiek prydyn (fríg? birg?) néven ismerték a pikteket, amelyből származtatható a Britain (Britannia) és briton szavak is. A piktek két törzsre oszoltak: a dicaledonok és a vekturionok törzsére, melyeket a Grampian hegység választott el. A piktek a IV. században az északon fekvő és le nem igázott Caledonia (Gael-donia) gael eredetű kelta lakossága volt, mely az Írországból bevándorolt skótokkal együtt harcolt a római Britannia ellen. Mikor a rómaiak az országot elhagyták, a római területen élő elrómaiasodott britannusok, hogy a piktektől
szabadulhassanak, az angolszászokat hívták be ellenük. A déliek (dicaledonok) már az V. században felvették a kereszténységet (Szent Niniantól és tanítványaitól), az északiakat Columba (meghalt 597) térítette meg. A piktek első keresztény királya Brudeus (meghalt 586) volt. Hatalmuk tetőpontján a piktek Hungus (Aengus, Oengus vagy Unus) alatt (730-760) jutottak, aki csaknem mindig győztesen harcolt a skótok, britek és az angolszászok ellen. 839-re azonban a vikingeknek és skótoknak sikerült teljesen megtörni a pikteket. 844-ben Kenneth lett a pikt király, aki egyesítette a pikt és skót királyságot. A pikt királyok
székhelye Forteviot volt Strathernéban. A piktföld, vagy más néven Pictavia lett Alba Királysága a X. században és részben a piktekből alakult ki az Albannach nép, vagyis a skótok.



Árgyusi Imre: Tündér Ilona keresése 185
Albion (Fehér ország, vagy fehér emberek országa), Britannia régi neve. Jelentését a gael alb (magasság) és inn (ország, sziget) szavakból származtatják, így azt jelentené: Hegyes-sziget vagy Felföld-sziget. A rómaiak Britanniacae Insulae-nak, a görög írók Kassiteridák-nak (kassiterra, kussi föld) nevezték a szigeteket, vagy ónszigeteknek. Caesar volt az első, aki a briteket megtámadta (i. e. 55-54) és főnöküket, Cassivellanust (Kussi-vellanus) meghódolásra bírta, de mivelhogy
Caesar seregével nemsokára Galliába vitorlázott, a rómaiak ekkor csak kereskedelmi összeköttetésben maradtak a brit szigettel. Claudius császár azonban i.u. 43-ban megkezdte Britannia elfoglalását. A római elnyomás, megaláztatás, rabszolgaság, az ország kirablása, az adók és az uzsora számos lázadást idézett elő a szigeten. Legveszedelmesebb az volt, melyet Boadicea királynő vezetett i.u. 62-ben. Britannia végleges meghódítását végül Agricola (78-85) fejezte be, aki 84-ben körbehajózta és feltérképezte a Brit sziget partjait. I.u. 80-ban Agricola, Britannia római helytartója megtámadta Skóciát és
egészen a Clyde folyóig nyomult, majd a következő években támadást intézett Skócia északi része ellen. 84-ben a Mons Grampius-i csatában (Moray környékén), a római csapatok legyőzték az északi törzseket. A rómaiak védelmi vonalat építettek ki Loch Lomond és Stonehaven között, hogy a felföldi völgyeket ellenőrizzék. 105-ben a rómaiak új védelmi vonalat alakítottak ki a Solway folyó és Tyne torkolata között, ahol 122-ben egy 120 kilométer hosszú védőfalat építetek 17 erőddel. Később ezt nevezték Hadrianus falának, amely egyben Skócia határait is jelezte. 139-ben a rómaiak újra támadtak, és védelmi vonalat építettek ki
Forth és Clyde között, később ez lett az Antonius fal, amely harminckilenc mérföld hosszú volt és húsz erőd őrizte. A falat a második, a hatodik és huszadik légió védte negyven éven keresztül. Marcus Aurelius császár i.u. 175-ben több ezer páncélos lovast telepített Britanniába a magyar Alföldön legyőzött alán-szarmata seregből a védelem megerősítésére (VI. római vagy jász légió). A szarmatákat rokonítják a szkítákkal és az alánokkal, akik nyelvüket elvesztették, de mondáik beolvadtak a helyi mondakincsbe. I.u. 208-ban azonban a római kormányzó kénytelen volt a császárhoz
fordulni segítségért az őslakosok ellen, és Septimus Severus úgy döntött, hogy Britanniába küld egy római flottát 40 000 katonával (Firth of Forth). Ez a bosszúálló római sereg bár legyőzött minden pikt sereget, amellyel találkozott, és lefejeztek minden pikt főnököt, aki nem hódolt be, de nem sikerült meghódítani az északi földet. A római tizedelés akkora vérveszteség volt a pikt vidéken, hogy közel egy évszázadig nem támadtak a rómaiakra. Hadrianus fala távol tartotta az északi törzseket, akik ottmaradtak a zord, komor északi hegyek között. A központi hatalom hanyatlásával Carausus, római helytartó, szász és frank
katonákra támaszkodva, 285-ben kikiáltotta magát Britannia császárának. Maximanus császár elismerte őt, de hét év múlva versenytársa, Alectus megbuktatta. A rómaiak haderejük tíz, tizenkét



Árgyusi Imre: Tündér Ilona keresése 186
százalékát álomásoztatták a Brit szigeten, nem csak a lakosság lázadásai miatt, hanem az esetleges hatalomra törö római hadvezérek távoltartására.
Constantinus kormányzása alatt Britannia békés időket élt, de halála után (337) sokat szenvedett a piktek és skótok betöréseitől. 367-ben a piktek és skótok Britanniára támadtak és visszaverték a rómaiakat Hadrianus faláig. Ezzel egyidőben a szászok a tengerparton támadtak,
míg a frankok a Rajna vidékén. Ammianus Marcellinus a kortárs történész úgy vélte, hogy a hadműveletet a törzsek közösen tervelték ki, és összehangolták támadásaikat a rómaiak ellen. 400-ban említik elsőként Dal Riata országát az albai írások, amikor egy római történész megjegyezte, hogy a római Hadrianus falat a piktek és skótok szövetsége támadta meg. 407-ben a Római Birodalmat a szárazföldön a germán törzsek betörései veszélyeztették, emiatt elvezényelték a római légiók nagy részét Britannia provinciából, és az védtelenül maradt. 409-ben a rómaiak már nem tudták tartani
Britanniát, és magukra hagyták a briteket, hogy védjék meg magukat ahogy tudják, az őslakók „barbár” támadásával szemben. Ekkor az írek, skótok, piktek észak felől, valamint a különböző német nyelvű népek keletről, az Északi-tengeren keresztül törtek be Britanniába. Végül Honorius császár lemondott Brit birtokáról. A légiók eltávozása után a piktek és skótok támadták a magukra maradt, elrómaiasodott briteket, akik kétségbeesésükben segítség után néztek. Miután Rómától nem kaptak támogatást, Vortiger kenti brit fejedelem a jütlandi szászokhoz fordult segítségért, akik kisebb-nagyobb rajokban, az angeln (angle)
törzs társaságában Britanniába jöttek, és ott magukhoz ragadták a hatalmat.
Az angle, szász és jut (jüt) hódítók hét királyságot (fejedelemséget) alapítottak. Ez az úgynevezett heptarchia: Kent (jüt fennhatóság alatt), három szász fejedelemség: Wessex (West Saxons), Essex (East Saxons),



Árgyusi Imre: Tündér Ilona keresése 187
Sussex (South Saxons), és az angeln törzsek uralma alatt alakult meg Northumbria, Mercia és Kelet-Anglia (East Angles). A mai Skócia területén a római légiók visszavonulása után a kora ötödik században négy királyság kezdett kialakulni: Cumbria, mely Glasgow és Carlise között terül el, Bernicia a Firth of Forth-tól Tyne-ig, Pictavia a terület északi és keleti részének lazán körülhatárolt része, és Scotiának hívták Argyllshire-t, néhány nyugati szigettel egybekötve. Ez utóbbiakat az írországi skótok lakták. Az írek (skótok) első törzsei i.u. 400 után
érkeztek Argyll és Antrim környékére (amit Dal Riatának neveztek). Több bizonyíték van arra vonatkozóan, hogy a skótok a piktek mellett harcoltak a római uralom ellen. I.u. 450 után a skótok egy része Írországból Brit területre ment Reoda vezetésével, akiket Dal-Reodi-nak vagy Dalreathian-oknak is neveznek. Körülbelül ebben az időben kezdődik az ír kelta törzsek közé a skótok betelepülése megteremtve a Dalriada Királyságot, Argyll (Oir Ghaedhil vagy kelet-Gaels) központtal.
A Skót Királyság
A Skót Királyság intézményét áthatották a kereszténység előtti korszak szakrális vonásai, illetve az ír-kelta törzsi, vallási hagyományok. Így kezdetben, az uralom öröklése anyai ágon történt, és a hatalmat a királynő személye jelenítette meg. A király a királynővel való házasságban nyerhette el tisztségét, azonban hétévenként leváltották (vagy feláldozták) a királyt a föld termékenységének és a nép
gazdagságának fenntartása érdekében.
„Később úgy módosították ezt a gyakorlatot, hogy a király akkor halt meg, amikor nyár derekán a Nap - amellyel azonosították - veszteni kezdett erejéből. Utána egy másik fiatalember: az ikertestvére vagy állítólagos ikertestvére - ősi ír megnevezése tanist - lett a Királynő szeretője, akit a téli napfordulókor áldoztak fel, és jutalmul jósdai kígyó alakjában öltött újból testet. E férjek csak akkor gyakorolhattak hatalmat, ha engedélyt kaptak a Királynőtől, hogy varázserejű ruháját
felvéve, képviseljék őt. Így alakult ki a királyság intézménye, s jóllehet a Nap a férfiúi termékenység szimbóluma lett, mihelyt a király életét a Nap évszakonkénti pályájával azonosították, a királyság továbbra is a Hold gyámsága alatt maradt, mint ahogy a király - legalábbis elméletben - a királynő gyámsága alatt maradt jóval a matriarchális korszak után is.” – írja Graves.
A női uralmi rendben az a gondolat testesült meg, hogy a megnyilvánulatlan Ősszellem (az Anya) első szülöttje a fizikai világban a
Nap (a király). A föld fölötti uralkodásában a Nap naponkénti körforgásában és az év szabályszerűen ismétlődő szakaiban szüntelenül újra születik, gyermek, férfi-, majd öregkort ér el és meghal, életpályáival korokra, korszakokra osztja fel és uralkodásával kiméri a végtelen időt.



Árgyusi Imre: Tündér Ilona keresése 188
A klasszikus jogban, a királynak három különböző fokozata volt, a Ri vagy Ri Tuathe, a helyi király, a Tuath vagy kisebb törzs királya, a Ruiri, aki amellett, hogy a saját törzsének királya, számos más törzsi király is elismerte uralkodónak, és végül, Ri Ruirech, aki uralkodott minden tartományban. Írország kialakulásával együtt fejlődött ki a Nagykirály, vagy Ard Righ (Ard Ri) hatalmi státusza, aki uralkodott a helyi kiskirályok felett. (A hagyomány királyokról beszél, de bizonyos esetekben helyesebb lehet a törzsfő vagy főnök szót behelyettesíteni.)
A legendás nagykirályok beiktatási helye Írországban Tara dombja volt, amely egy több ezer éves őskori temetkezési hely. A hagyomány szerint itt történt egykor a legendás kilenc nagykirály szövetségkötése. Bonyolult rítusok között végezték a jövő nagy királyának beiktatását, amit Tara sírja szentesített, akivel a jövendő király rituális szövetséget, házasságot kötött, így Tara a párjává fogadta őt. A hagyomány szerint ezt a Lia Fail (vagy Lia Fál) szentesítette, amely felsikoltott, amikor megérintette a hatalom jogos örököse. A hagyomány szerint, a kövön keresztül az elődök hatalma, befolyása, ereje átáramlott
az új vezetőre. Ha vitás volt az örökös személye, kilenc sikeresen itt töltött egymás utáni éjszaka jogosulttá tette a jelöltet az uralkodásra. (Emlékezzünk Árgyélus virrasztására) Annak meghatározásában, kit neveztek ki a vezető utódjának, a kelta hagyományt követték, és a király utódját tanistry-nak (tànaiste, tanistRi vagy tanaise-righ) nevezték. Általában a vezető testvére volt, hogy ha a király a csatákban meghalna, a nép minél rövidebb ideig maradjon vezető nélkül. Nem kerülhetett kiskorú a hatalomba, mert ez a klánon belül is harchoz vezethetett. A legidősebb fiú akkor uralkodhatott -, akit
a kelta hagyomány szerint is meg lehet választani -, ha elég erős és rátermett volt az uralkodáshoz. Figyelembe vettek a választásnál égi jeleket is. (Artúr kőből kihúzott kardja, vagy a Sors Kövének hangja) Ha a király a tanist megnevezése nélkül hunyt el, akkor a családja volt jogosult a főnök jelölésére. A főnők biztosította a klán túlélését. A földek a klán, a család közös tulajdonába tartoztak, és azok, akik a klán földjén éltek általában valamilyen módon családtagok voltak. Csak olyan királyt lehetett választani, akinek semmiféle fizikai rendellenessége nem volt. Ezen felül a királynak meg kellett őriznie a
hírnevét, a megbecsülését (enech), amit vesztes csatával vagy valamely szokás megszegésével veszíthetett el. A király általában már életében kijelölte az örökösét (tanaise-righ) az előírt szertartás szerint. A választást a klánnak kellett jóváhagynia. A választást befolyásolhatta a Fődruida, akinek a hagyomány szerint rendelkezésére állt a jövendő királyok listája. Ezek a szokások megegyeztek az Írországiakkal. Ha a Főkirály nem jelölte ki az örökösét, akkor általában öröklési harcok törtek ki. A Dalriada idejében a főkirály (Ard Righ vagy Ard Ri) inkább a törzsi
közös ősnek volt a testet öltése, reinkarnációja. Ő jelképezte a törzs szerencséjét (buada, buda), és tabuk, illetve hagyományok szabályozták az életét. A Hatalmat vagy Uralmat egy hercegnő jelképezte, akit egy



Árgyusi Imre: Tündér Ilona keresése 189
rituális szertartáson vett feleségül a koronázó kőnél. Aki elvette a hercegnőt, azé volt az ország, ezért a királynak és az országot birtokló királynőnek a házassága, esküvője, volt a királyság jogi alapja. (A magyar esküvő szóban is felismerhető a kő.) A főkirály a koronázási szertartáskor fehérbe öltözött, a nyakán (torkán) aranytorquest viselt és a kezében fehér mogyoróágat tartott. A fehér szín és a mogyoró jelképezik a bölcsességet, míg a torques a nemesi származást és az igazmondást. Ezt követően a koronázási kőre lépett, ahol egy lábnyom
volt, amelybe belelépve a földhöz, az országhoz való jogát nyilvánította ki. (érdekes a magyar királ – kőre-áll szavak közti hangtani azonosság) A királyt itt az alkirályok, a klánfőnökök és a klántagok elismerték uralkodónak. A házasságkötési szertartás ruházta fel hatalommal, amit egy házassági lakoma követett a Sörcsarnokban. Ekkor a király a bajnokának adott egy különleges szelet húst, és a hárfás (ollamh rígh, királyi költő) elmondta (dalolta) a király családfáját, a törvényeket, és történeteket énekelt a törzsi hősökről, és köszöntötte az új királyt a Beannachd Dé Rígh Alban, Isten éltesse Skócia királyát formulával.
Az alávetett királyoktól, klánoktól a király túszokat gyűjtött, ezzel felügyelte a rendet. A túsz-szedésnek elsődlegesen hatalmi célzata, valamin nevelési és kulturális szerepe volt. Például 379-405 között uralkodó Niall Mór királyi túszai: Munster, Leinster, Conacht, Ulster, Britain, Pict, Dal Riada, Saxons, és Morini (France) vezető családjainak tagjai. A nevelőszülő-nevelőgyermek kapcsolattal rokoni viszonyt létesített velük. A király házassági politikával erősítette meg a helyzetét, és rokonait uradalmakba (mormaer) ültette. A királyi dun-ban hozzá hű harcosok éltek. A király hatalma azonban korlátozott volt. A jogtudósok
(brehonok) látták el a bírói feladatokat. A katonai vezetést is átadhatta egy vezérnek, amennyiben túl öreg volt, vagy nem akarta kockáztatni a megbecsülését egy esetleges csatavesztéssel.
A skót és ír családok büszkék voltak eredetükre, az őseik nevét generációról generációra recitálták, aprólékos pontossággal őrizték őseik nevét, hiszen ez határozta meg helyüket a törzsön (clan, klán) belül. A hatalomhoz és a tulajdonhoz való jog szigorú követelménye volt a leszármazási vonal ismerete, amit közösségi ünnepeiken recitáltak,
felsoroltak, eldaloltak és a legapróbb eltérés is összeütközéshez vezethetett. Annak a régi törvénynek engedelmeskedtek, amely a klánok ősei szerint határozták meg az uralmi és tulajdoni helyzetet a családok között. A klán zárt egységet alkotott, amely kifejezetten vérségi alapon tartozott össze. Több nemzedéket fogott egybe és így átmenetet képzett a nemzetség felé. A nemzetség az egymással közeli és távoli rokonságban levő, egy települési övezetet elfoglaló és katonailag, valamint közigazgatásilag összetartozó családok együttese volt. A szokásjog
szerint minden harmadik évben összehívták a klánok vezéreit Tara dombján, a Sors Kövénél, ahol összehasonlították és egyeztették az ősi nyilvántartással a klán leszármazási vonalát, valamint bővítették az



Árgyusi Imre: Tündér Ilona keresése 190
ifjakkal a családfát. Az ír királyok hatalmát nem korona, hanem a Tara dombján lévő kő szentesítette, amely alatt a hagyomány szerint Teia Tephi hercegnő sírja rejlik. Tephi könyve szerint Jákob fia, Dan (Tuatha de Danaan, Dan törzse) vezette népét Írországba, és az úton egy kő kísérte (vezette) őket. Ezt állították fel Tara dombján (Team Heir na Ri), a neve Lia Fail, egy mágikus kő, ami az Ír nagykirályok koronázási köve volt. A hagyomány szerint a kő üvöltött (sírt, sóhajtott vagy a jogos király nevét kiabálta) amikor a jogos trónörökös megérintette. (Magyar
vonatkozásban a Pilis hegységben található Dobogó-kő szintén kiemelt szerepet játszott királyaink koronázási szertartásában.)
Az ír névadási szokás magyar szempontból is érdekes. Az írek az elsők között voltak, akik vezetéknevet használták, amelyet a szülő, általában az apa nevéből képeztek. Gyakori, hogy a vezetéknév Ó-val kezdődik, vagy Mc’-al, ritkábban Mac’, és időnként csak Ma’ található a név elején. Az ír Ó (Ua) azt jelenti, unokája vagy leszármazottja egy megnevezett személynek, például Ó Briain (O’Brien ), Ó Ceallaigh (O’Kelly ), Ó
Conchobhair (O’Connor ), Ó Domhnaill (O’Donnell ), Ó Néill (O’Neill ). A Mac (Mag) vagy Mc jelentése: fiam (mag’om), mint a Mac Diarmada (MacDermott), Mac Cárthaigh (MacCarthy), Mac Domhnaill (MacDonnell) nevekben. Időnként mindkettő elfogadott, például, a MacCarthy és a McCarthy névnél. Bár a Mac és Ó előtagok is ír eredetűek, a Mac gyakoribb Skóciában és Ulsterben, mint az Ó. Számos ír vezetéknév származik normann személynevekből. Például a Fitz egy régi normann-francia szónak a fils-nek egy változata, (írásának változatai filz, fiuz, fiz), amely jelentése fiam. Egyes neveknek az ír (gael)
formáját is használták, de volt hogy a helyi lakosok vették fel nevük normann változatát, mint FitzGerald (Mac Gearailt), FitzPatrick (Mac Giolla Phádraig), FitzHenry (Mac Anraí). Másik gyakori ír családi név a normann-ír eredetű de előtaggal kezdődik, jelentése „a” és a földtulajdonhoz való jogot jelölte. Például: de Búrca (Burke), de Brun, de Barra (Barry), de Stac (Stack), de Tiúit, de Londras (Landers), de Paor (Power).



Árgyusi Imre: Tündér Ilona keresése 191

Dal Riada
Északon Milesius egy leszármazottja Conair Moir lett a Nagykirály (Ard Righ) i.u. 177 és 212 között, akinek úgy tűnik, több Cairbre (vagy Cairpre) nevű fia volt. A legenda szerint Conair Moir uralma alatt súlyos éhínség volt Munster-ben, ezért három fia elvándorolt és létrehozott egy
apró királyságot a tenger és az Antrim-hegység között, 254-273-ban. (A Riada, vagy Righfadna szó egyik magyarázata szerint azt jelenti, hosszú fegyveres dárdás vagy kopjás). Cairbre Riada királysága, kicsi és keskeny part menti terület foglalt el, kelet felé nézett Kintyre és Lorne hegye között. A királyság központja Dunseverick (Dun’s-avarick) volt, egy ősi vár, amely egy hatalmas sziklán állt Írország északi partvidékén, az Atlanti-óceán legjobban védhető pontján. A Golf-áramlat miatt a terület éghajlata enyhe, manapság is kiváló feltételeket biztosít az egzotikus virágoknak, a világhíres kertekben, a ritka magnóliák, azálea
és rhododendron virágzik. Antrim partjától mindössze 12 mérföldre, a Kintre-félsziget déli végén már láthatóak a sarki éjszakák, amikor a nap éjszaka se megy a látóhatár alá.
Száz Csatájú Conn-nak (Conn the Hundred Fighter) volt dédunokája, Tara főkirálya és örököse, Eochach Dubhlein (máshol Eochaidh Muinreamhar), az Égi Lovas (the Horseman of the Heavens), aki 474ben Alba pikt királyának (Obdaire vagy Ubdaire) a lányával házasodott össze, aki három fiút szült neki, ők voltak a három Colla. A legidősebb
Colla Uais volt, akit a gaelek csak Colla Mor-ként (Nagy Colla) emlegetnek a mondáikban, megpróbálta megszerezni a Főkirályságot Tarában. Ezek az ifjak, akik azelőtt Munsterben laktak, alapították meg az ulsteri Oriel (Oirghialla) Királyságot. (Az Eochaidh vagy Eochach név és változatai egy az i.e. 300-tól uralkodó család neve.) Nagyon keveset tudunk a korai skót Dal Riada királyságról, vagy az első királyról Fergusról. Feltételezik, hogy Fergus apja Erc MacEochaidh és valószínűleg bátyja uralkodott előtte Írországban. Erc 474-ben halt meg, Fergus pedig 498-ban lett uralkodó. Néhány genealógiai táblázat azt
mutatja, hogy Erc apja, Eochaidh Muinremair halt meg 474-ben. Ezt követően, Erc (Eirc) fiai létrehoztak egy települést Alba nyugati partján, a mai Argyllshire közelben. Általában Erc-et férfinek gondolják, de vannak olyan történészek, akik meggyőző érvekkel bizonyítják, miszerint Erc nő lett volna, és a pikt királyi vérvonal örökösnője. Ha ez igaz, akkor Erc fiainak (MacErc) vérvonala a szkítákig megy vissza.



Árgyusi Imre: Tündér Ilona keresése 192

Fergus a skót királyi ház őse
A skót Dalriada-t eredetileg három testvér alapított az ötödik században végén, Fergus, Loarn és Angus. Fergus és testvérei valamikor i.u. 485 körül hajóztak Caledóniába (Galloway), Cushen-dan -ból (Cush, Kus), az Antrim hegységhez, és valahol Rudha Mharaiche-nál értek partot. Fergus klánja a Fergusson (Fergus fia), a legrégebbi klán mai is létezik, amelynek leszármazottjai igényt tartanak a Men of Albyn címre, és ebből a családból származik a House of Alpin, a skót királyi család. A skótok
fokozatosan elegendő földet szereztek Kintyre félszigeten, és Kintrawhoz közel a Loch Awe déli szélén, Argyll-ban. A Dalriada első központja Argyllshire-ben, Dunadd-nál, Kilmichael Glassary-hoz közel volt, egy történelem előtti erődben, ahol egy koronázási kövön avatták uralkodóvá az első skót királyokat. Ezt a követ, legelső királyuk Fergus Mór (Nagy Fergus), Írországból vitte magával. Fergus MacErc (Erc fia Fergus) nevének több változata is ismert, mint Zeargus vagy Feargus, néha Mac Nisse Mór, vagy pikt neve ami: Urguis. Fergust tekintik a skótok első királyának, akit negyven
leszármazottja követett a trónon. A trón jelképesen értendő, hiszen a hatalom alapja a skótoknál egy kő volt, a Végzet, vagy Sors Köve. A skót Dalriada alapítói, Fergus, Loarn és Angus a következőképpen osztották fel az Albain Dalriada-nak (Skóciai Dal Riata) nevezett területet: Fergus kapta a királyi székhelyet Dunadd-ban (Dun-Add, Addai a kelta istenek atyja), valamint emberei benépesítették Mull, Kintyre, Knapdale, Arran és Bute területeit. A fő erődjeik Tarbert (Tarbort) és Dunavertie (Duna-várta?) voltak. Valamint ő hozta magával



Árgyusi Imre: Tündér Ilona keresése 193
Ulster-ből a Lia Fail-t – amely állítólag Jákob Párnája volt – és később, a Sors Köveként ismert. A koronázó helyen épített egy tornyot, amit Beregonium-nak hívtak. Mikor megszilárdította országát, megesküdtette embereit, hogy csak Fergus véréből választanak királyt maguknak a jövőben. Van aki Fergushoz, van aki utódaihoz (Dongard vagy Evenus) köti Dunstaffnage alapítását. A város nevét Dun-staffnage, Dun-Stephanage, vagyis Dun koronájaként értelmezik, mivel a görög Stephanos (István) koronát,
koronázottat jelent. Ez a főváros közel 350 éven keresztül. Itt helyezte el Fergus a Lia Fail-t, vagy Stone of Destiny-t, a királyok koronázó kövét, ami a legfőbb jelképe volt a királyi felségjogoknak.
Argyill
Beregonium neve kapcsolódik a legendás Brigus királyhoz, aki szintén
tornyot épített (Breoghan’s Tower) Brigantia Galíciában, valamint egy várost Brigantia vagy Braganza néven Portugáliában (Port-in-Gal). Az ibériai Brigus király küldött hódítókat Britanniába. A legenda szerint a toronyból Ith -, aki nagybátyja, testvére, vagy nagyapja volt Brigusnak -, egy tiszta napon meglátta Írország körvonalait. A király elküldte őt a föld kivizsgálására, de Ithet megölték, amikor megpróbált megoldani egy vitát Írország három királya között. Ennek megbosszulására Mile fiai (Sons of Mile) Írországba mentek és legyőzték Tuatha de Danaan-t.

A Bereg, Beregonium, Brigia, Brigantia neveknél vissza kell tekintenünk egy kicsit a már említett anatóliai brygekhez, akikhez kapcsolódik a toronyépítés és a köbe vájt városok. Nevükből alakult ki a berg, burg, vagyis a hegyet, várat jelentő szó, amelyet később főleg ebben az



Árgyusi Imre: Tündér Ilona keresése 194
értelemben használtak. (Érdekes itt megjegyezni, hogy az avar néphez is a (vár)építés tartozott, például az egyiptomi Avaris.) A görög nyelvben a brig-ből lett a pirgos, amely tornyot jelent. Ezt a nevet őrzi a mai bulgár Burgas városa, a spanyol Burgos, a belga Brugge, a francia Bourges (régen Avarik) város neve.
Brugge -, Bruges flamandul Brügge -, a kis flandriai grófság központjának ura 870-ben már a Balduin (Bal-Dun) család, akinek utódai 1204-ben Kelet-Római császárok lettek, és Jeruzsálem urai is
voltak. Balduin király jóváhagyásával 1128 elején, a Párizstól 110 kilométerre délkeletre fekvő Troyes városában összehívott egyházi zsinat volt az, amely szentesítette a Templomos Lovagrend hivatalos elismerését. A troyesi zsinat után egy éven belül földtulajdonhoz jutottak a Templomosok Franciaországban, Angliában, Skóciában, Spanyolországban, majd Portugáliában. Egy évtizeden belül birtokaik voltak Itáliában, Ausztriában, Németországban, Magyarországon, - sőt, Konstantinápolyban is. 1131-ben Aragónia királya birtokainak egyharmadát rájuk hagyta. Skóciában a XIV. és a XVI. század közötti
időszakban - több mint kétszáz évig - a templomosok minden jel szerint egyetlen szervezetet alkottak az ispotályosok rendjével. Ekkoriban számos utalás található egy egyesült rendre, amely a ‘Szent János Lovagjai és a Templom Rendje’ nevet viseli. 1348-ban egy Balduin lett a magyarországi Johanniták tartományfőnöke. Valamint ide tartozik Burgenland, Burgundia neve, valamint a svájci Brugg nevű kerület, amelynek székhelye Aargau, az Ar folyó partján.
Tara tornyát (Írországban) Baal tüzének megőrzésére építették fel, s Bel
Theine-nek nevezték.... továbbá, a föníciaiak és izraeliták jellemzője (régen) Baal imádat volt. Ez a népcsoport tornyot épített letelepedési helyén, amely egy ősi kapcsolatot fejez ki az első toronyépítővel, Nimróddal, Bábel tornyának építőjével. Az égtájak szerint tájolt tornyok gyakran csillagvizsgálónak épültek. A frígek (brigek) Nagy Istennőjét, Kubabát is fején egy torony, vagy vár szerű építménnyel ábrázolták.
Az itt szereplő izraelitáknak nincs közök a későbbi zsidókhoz, hiszen jóval régebben különváltak tőlük. Az egyiptomi Alexandriában, II.
Ptolemaeus Philadelphos (i.e. 285-246) parancsára görögre fordított Ótestamentum, a Septuaguinta írói voltak azok, akik Júda népére is alkalmazzák az Izraelita nevet. Így ez, mint a zsidó nép vallási neve terjedt el. Előtte azonban Izraelita alatt nem a zsidókat, hanem Él harcosait, vagyis a kánaáni hitteusokat, a szkítákat értették. A Biblia legrégebbi másolatai görögül vannak írva, csupa nagybetűvel, sűrűn egymásután teleírt pergament lapokra, bekezdések, fejezetek, címsorok, fejszövegek nélkül. Szavak között nincs helykihagyás, vessző, pont, kötő-kérdő-felkiáltójel, és semmiféle számozási rendszer nem
létezik a versek között. A Biblia, olyan formában, mint ahogy azt ma a kezünkbe vesszük hosszú évszázadokon keresztül, nem létezett. Nem létezett olyan több részből



Árgyusi Imre: Tündér Ilona keresése 195
álló könyv, ami az első vagy a második évszázadban már megvolt, és utána szépen, hűen újra és újra lemásoltak majd később lefordítottak a világ összes nyelvére. Az igazság az, hogy a Vatikánban nem őriznek első, második, vagy éppen a harmadik évszázadból származó könyveket, iratokat, - még töredékes másolat formában sem - hanem ami valójában létezik: az egy hatalmas halom latinul és főleg görögül pergament papírra írt kézirat és töredék, melyek száma 30 000 körül van. Ebből a nagy halmaz kéziratból csak kb. 300 azon papirusz lapok száma melyek
keletkezési ideje a VIII. évszázad előtti időre esik. Ebből csupán 34 íródott a V. század előtt.

Fergus testvére Lorne (vagy Loarne) központja Dunollie erődje lett. Emberei Colonsay, Lorne szigetén (amely vezérükről kapta a nevét) és az északi parton, a Pikt Királyság határában telepedtek le. Lorne társaságában (de nem a népének részeként) érkezett egy csoport Oriel
ből is, akik Colla Uais leszármazottai voltak, és Argyllban telepedtek le. 700-tól kezdve a Lorne és a Gabhran klán harcolt a hatalomért. Végül a harmadik testvér, Angus (Oengus), Jura és Islay szigetein telepedett le. Ő volt az első a három testvér közül, aki meghalt, és Iona szigetén temették el, amely a korai skót királyok temetkezési helye lett. (Iona Sepulchre of Kings. Isle of Iona) Iona szigete eredetileg a druida papok székhelye volt, Innis Nan Druidhneah (The Island of the druids), ahol Fergus építette az első templomot, és ez a nyugati sziget lett a királyok temetkezési helye, a halottak szigete.





Árgyusi Imre: Tündér Ilona keresése 196
Iona neve az Ion- Jón kisázsiai görög törzsre mutat, amely Tróját, azaz Iliont is lakta, így az Ilona névvel is kapcsolatban áll a névalak. Míg a Dunadd, Dunstaffnage, Dunollie, Dunavertie helységnevekben a Dun szót találjuk, amely Danaan azaz, Dan törzsének nevére utalhat. Miután Fergus elfoglalta a földet tizenkét területre osztotta, majd Írországba hajózott. Mialatt átkeltek az Ír tengeren borzalmas viharba került és ott halt meg harcosaival a tengeren. Egy szikla emelkedik halálának helyén, amelyet Cragfergus-nak (Crag-Fergus), Fergus
sziklájának hívnak. A már közel ezer éve itt élő Gathelus fiának leszármazottai, akik Ulsterben (régebbi nevén Ulaid) laktak, azonban nem nézték jó szemmel Fergus erősödését. Fergust fia, Domangart vagy I. Dongard (498-513) követte, aki tovább terjeszkedett északra, fel a Loch Etive partján, Ardgour, Ard, Sunnet, Moidart és Morven tartományokban. Domangart után fia, Comgall uralkodott, aki elfoglalta Cowal földjét, Dunoon erődjével és itt alapított klánt (családot), majd öccse Gabhran került a trónra. Az volt a szokás, hogy minden közösség a vezére után nevezte el magát. Így lett Fergus
utódaiból Cinel (Clan) Gabhran és Comgall (előbbiek háborúiról az ulsteri krónikákból tudunk). A királyság ezután visszaszállt Comgall családjára, pontosabban Conalra, Comgall fiára. 574-ben a Dalriada csatát vesztett Kintyre-nél, és Gabhran több fia, valamint Conal fia Duncan is elesett. A Comgall dinasztia a VII. század során kihalt. Ebben az évben a Gabhran klán egy hadvezérét tették meg főkirálynak, Szőkehajú Aidan-t, (Aedan) aki Észak-Britanniába és a szigetekre vezetett sikeres hadjáratokat. Aidan (548-604) volt Argyll negyedik királya, és uralkodása alatt térített Szent Columba (Galamb), a nemes ír
szerzetes, aki egyes források szerint megkoronázta Aidant. Fergus leszármazottjának, Aidan Mac Gabhran-nak és feleségének, Ygerna Del Acqs-nak, második fiaként született Arthur, aki mint Arthur Dalriada vált ismertté. Arthur Dalriada feleségül vette Leo de Grance leányát, Gwenhwyfar de Bretagne-t. (Gwynhwfar a kelta mitológiában fehér felhő, vagy felhő-istennő, aki gyakran, az emberek vesztét okozza. Arthur történetében ez úgy jelenik meg, hogy minden lovagja szerelmes lesz belé.) A hagyományba a történet romantikus változata terjedt el, Arthur király és felesége, Gwenivere, valamint a kerek asztal lovagjairól.
A történet Wolfram von Eschenbach: Parszifál című elbeszélő költeménye nyomán lett híres, ami 1195-1210 között íródott. Szerepel ebben a történetben egy szent ereklye, a Grál, amit egy szűz visz magával, de ebben a történetben a Grál egy Kő. Ez a Kő kiemelt jelentőséget kap, hiszen a Skót Királyság alapja is egy Kő, amelyet a mitikus Tephi királynő hozott magával Írországba a monda szerint i.e. 583-ban. A Grál mítoszok a XII. században a mai Franciaország területén (Bretagne) bukkantak fel, de a történetet az V. századi Angliába, a mitikus Arthur király birodalmába helyezik. A történelemi
Arthur (Arturius) a miathi piktekkel szembeni csatában halt meg. A piktek azonban csak azon a területen éltek, melyet ma Skóciának hívunk,



Árgyusi Imre: Tündér Ilona keresése 197
így Arthur utolsó csatája, ha valóban megtörtént, valószínűleg Skóciában zajlott. Arthur király történetéhez kapcsolódik az Excalibur, a mitikus kard, amelyet a Kő Kardjának is hívnak. Ez az elnevezés az őskori fémöntési technikára is utalhat, amikor is kő formába öntötték a fémet, így készítve többek között a kardokat is. Az Excalibur Arthur király kardja, melynek olykor mágikus erőt tulajdonítanak, máskor pedig Nagy Britannia felségjogával azonosítják. A kardot igen korán az Arthur-legendához
kapcsolták, walesi neve Caledfwlch. Ezt a kardot csak a törvényes trónörökös képes kirántani a Kőből, és Arthur halálával, utolsó kívánságaként visszakerül a Tó Hölgyéhez. Arthur történetében is szerepel a sárkány, amely a szigetország kelta lakóinak egyik legfőbb jelképállata. Arthur mondabeli apja Pendragon (Pen-Dragon, Fősárkány, Nap-sárkány), amely címet, Uther is birtokolta. Ma már angol kutatók is azon a véleményen vannak, hogy a szigetekre költözött szarmatáktól származik ez az ábrázolás és a történet, hiszen a sárkány az ő mitológiájukban is nagy szerepet játszott.
A Tó Hölgye jellegzetes halfarokkal
A kard eredetével kapcsolatban két, eredetileg különálló legenda létezett. Az egyik A Kő Kardja legenda, mely először Robert de Boron Merlin c. versében bukkan fel, amely szerint az Excaliburt csak Arthur, a törvényes király képes kirántani a kőből. A másik változatot a késő római katolikus szövegek Suite du Merlin című darabjában találták meg. Eszerint Arthur az Excaliburt A Tó Hölgyétől kapja -, aki talán azonos Brigiddel -, miután eltörte az első kardját a Pellinore királlyal vívott küzdelemben. A Tó Hölgye a kardot Excaliburnek, azaz Acélvágónak
nevezi. Amikor Arthur haldokolva fekszik utolsó csatája után, a vonakodó Sir Bedivere-t (egyes változatokban Sir Gifletet) arra kéri,



Árgyusi Imre: Tündér Ilona keresése 198
dobja a kardot a tóba, így juttatva azt vissza A Tó Hölgyének. Sir Bedivere csak a harmadik kérésre cselekszik így. Mielőtt a kard megérintené a tó víztükrét, a Hölgy keze megragadja azt, és lehúzza a víz alá. Arthur halála után pedig az Excalibur szent ereklyévé vált, melyet meg kellett volna menteni. Arthurt ezek után Három Királynő (Három Brigid) viszi Avalon szigetére egy különleges csónakban, ahonan a legenda szerint egy nap visszatér majd, hogy megmentse Angliát a végtől.


Az ír kereszténység
Írországban és Skóciában az egyházszervezet kialakítása, és a keresztény hit felvétele is Rómától és a kontinens egyházi szervezetétől függetlenül ment végbe. A kereszténység kezdetei hagyományosan Szent Patrik
(Patricius, Padraigh, eredeti neve talán Succat vagy Sukkat) nevéhez fűződnek, akit az első térítőnek neveznek. Valószínűleg a kereszténység korábban is terjedt, a kortárs Aquitániai Prosper Chronicon-jában azt írja a 431-es évről, hogy a Caelestinus pápa által felszentelt Palladiust küldték a Krisztusban hívő írek első püspökéül, azaz valószínűsíthető, hogy voltak ír keresztények Patrik előtt is. Patrick az egyik változat szerint 387 körül Bonaven Tauerniac-ban (a mai Boulogne, Bal-ogne), Pikardiában született. A másik változat szerint 389 körül született, Britanniában vagy Skóciában. 16 éves korában ír (skót) kalózok rabolták
el, de miután kiszabadult, pap lett. A toursi és lerinumi zárdában tanult és Germanus auxerrei püspök ajánlólevelével Rómába utazott, ahol I. Celesztin pápától megbízást nyert, hogy mint hithirdető 432-ben Írországba visszatérjen téríteni. Egyházi központjának székhelye, Armagh (Ír-Mag? Magh-Ar?) amit a hagyomány szerint Macha (tündér-) királynő építetett, akinek egy halandóval történt házasságából ikrei születtek, akiknek egyike Machar volt. Armagh-ban az V. századtól a IX.-ig századig kolostoriskola, Patrick iskolája működött, nagy könyvtárral, csillagvizsgálóval, gyógyintézettel, és ez volt az ír
katolikusok központja. Patrick 461-ben (vagy 464-ben) halt meg. Patrik hatása jelentős az elkövetkező 300 év alatt. Kolostorok sokaságát alapították az ír szerzetesek, nem csak a szigeten, hanem mindenütt Európában. Az ír szerzetesek jó hírnevet szereztek, mivel műveltségük és hitbuzgóságuk messze kiemelkedő volt a korban. Híres szerzetesek voltak például Szent Columba, Szent Trinian (Szent Ninian), Szent Benedict, illetve a Skóciában született, de ír nemzetiségű Szent Aidan.



Árgyusi Imre: Tündér Ilona keresése 199
A hatszázas években már tisztelték Szent Machart (Makart) Írországban. A keresztény legenda szerint Szent Machar Ulster hercegének Fiachnanak volt a fia. A hagyomány szerint Szent Columba (Colum Cille) keresztelte meg, és a keresztségben 561 körül a Mochumma (Mochrieha ) nevet kapta. Egyike volt a tizenkét szerzetesnek, aki követte Columbát Iona (Hy, I) szigetére, amikor kolostort alapított. Innen indult a piktek térítése, amiben Macharnak nagy szerepe volt, mivel ő beszélt piktül, míg Columba nem. Ma Aberdeenben található a St. Machar's Cathedral
és egykor itt volt Machar széke (Cathair Mochrieha, Machar's Chair), egy hatalmas szikla, ami azóta eltörött.
Szent Columba (Colm Cille 521-597), előbb bárd volt, aztán szerzetes lett. (Columba nevének jelentése galamb gal-amb, (vagy gall-amber, ember) ahogy a columbarium galambdúc, de hamvvedrek számára épült temetői építményt is így nevezik.) Ő alapította Derryt és Durrowot és 565-ben egy kolostor Iona szigetén, az Isle of Mull nyugati részén. Iona megalitikus emlékei bizonyítják, hogy már a történelmi idők előtt lakták. Skócia, Írország és Norvégia régi királyai temetkeztek ide.
Iona



Árgyusi Imre: Tündér Ilona keresése 200
Macbeth (Mac Bethad) volt az utolsó, akinek holttestét ide hozták Szent Oran kápolnájába, 1057-ben. Egy ideig a szigeten volt Jákob Párnája, ami Béthel-ből, (Béth-Él) Él házából származott, és ami érdekes -, a királyi temetkezési sort Mac’beth, (Mag-háza) zárta. További érdekessége a történetnek, hogy a kő Jákob után Dávid királyhoz került, akinek felesége Bethsabé (Beth-Saba, Saba háza, a Salamonnal kezdődő Jeruzsálemi uralkodók anyja), aki eredetileg hadvezérének, a hitteus (hettita) Uriás (vagy Óriás) felesége volt, és akit Dávid Uriás elárulásával
szerzett meg magának. Ezzel azt az átkot vonta magára, hogy ne távozzék el a fegyver soha házából, vagyis utódai között állandóvá vált a viszály, és örökös harcba álltak és állnak ma is egymással. Columba az Iona-i templom építésének a kezdetekor olyan szavakat intézett követőihez, amelyekben utal az emberáldozatokra - hasonlóan Déva várának vagy Árgyas kolostorának építéséhez. Jó az nekünk mondja, hogy gyökereink föld alatt kúsznak, megengedett, hogy közületek némelyek lemenjenek e szigetnek földje alá, hogy megszenteljék. A történet tovább folytatódik: ...és, Odran felemelkedik
azonnal és így szól: ha te engem elviszel, kész vagyok megtenni azt. Columba nyomban elfogadja a felajánlást és aztán Odran a mennyországba ment, és Columba megtalálta (megalapozta) Iona (Hy) templomát. Szent Columba (540-615), a leghíresebb ír misszionárius, az első ismert ír szerzetesi regula szerzője. 590 körül elhagyta a híres bangori (Banchor) kolostort, és Galliába ment. Tanítványa, Gallus alapítja meg a későbbi Sankt Galleni (Gael) kolostort. Galliában konfliktusai támadtak az ottani klérussal, amelynek morális állapotát nem találta kielégítőnek,
ezért meg akarta tartani az ír szokásokat (húsvétszámítás, kolostorok függetlensége). A Vogézekben megalapította Luxeuil monostorát, a Longobárd Királyság területén 612 körül pedig Bobbio (Baba) kolostorát. Columbanus missziós és kolostoralapító tevékenységének nagy sikere volt, a frank Meroving arisztokrácia tagjai is szívesen léptek be kolostoraiba.

A Merovingokat hosszú hajú királyoknak nevezték, mert hosszú hajuknak olyan mágikus erőt tulajdonítottak, ami megóvta a



Árgyusi Imre: Tündér Ilona keresése 201
hatalmukat. Büszkén hirdették trójai eredetüket, amit részletesen dokumentáltak és hirdettek például Troyes (Trója) és Párizs (Párisz) nevével. A száli frankok uralkodói: Merowech (447-458 Meroveus, Meroé, Mór?), fia Childerich (458-481) és ennek fia: Klodwig vagy I. Clovis (Klodvig, Chlodvig, Chlodovech, a mai francia nyelvben: Clovis). I. Clovis vezetése alatt tértek a frankok keresztény hitre 495-ben, és 496ban, Reims-ben koronázta meg őt a pápa, aki elismerte a Nyugat-Római Birodalom császárának. A pápa a Merovingokat, mint Istenfiúkat, égi és
földi királyoknak fogadta el. A francia királyok felkenésének legszentebb kelléke nem a korona volt, hanem a Szent Ampulla (’le Sainte Ampoule’) egy aprócska fiola, amelyben a kegyes hagyomány szerint a Szentlélek galamb alakjában hozott szentelt olajat I. Clovis felkenésre. Ez az olaj lett a frank királyok uralkodásának legfőbb szentesítője. Az aranyba foglalt fiolát az őt megkeresztelő Szent Remigius, reims-i püspök sírján őrizték a reimsi Saint Remy apátságban, amit aztán 1793-ban a lázadók összetörték. A Merovingok az alánok és burgundok legyőzésével alakították ki
országukat, és viszályban álltak a kelta és angolszász királyi házakkal, hiszen az ottani dinasztiákban - mivel azokkal távoli rokonságban voltak - látták a legnagyobb veszélyt az uralmukra nézve. Clovis (Klodvig) megkeresztelésével teremtődött meg a Szent Római Birodalom alapja, amelyben Róma elismerte a (fölötte álló) világi hatalmat, az általa felkent uralkodók pedig hűségesküt tettek az Egyháznak. Clovis azoknak a frank-szikambereknek (szik-ember) volt a leszármazottja, akik a Dunakanyarban, Pannóniában felépítették Sicambria városát – amely később Attila városa lett -, és majdnem háromszáz évig éltek ott.
Arany méhek
A Meroving Childerich sírjából háromszáz aranyméh került elő, amely a királyság jelképe volt. A méhek a mágikus feltámadást, illetve az újjászületést szimbolizálták. A 300 piciny aranyméhet I. Childerik sírjának feltárásakor találták meg 1653-ban. A feltárás után a méheket Leopold Wilhelm von Habsburg gondviselésére bízták, aki Bécsbe vitte
azokat. Amikor Napóleont 1806-ban császárrá koronázták, ragaszkodott ahhoz, hogy palástját ezek a méhek díszítsék. A koronáján szintén szerepelnek a Merovingok sírjából előkerült aranyméhek, sőt második



Árgyusi Imre: Tündér Ilona keresése 202
feleségének, a Habsburg Mária Lujzának palástját is Meroving méhek díszítették.
Meroving méhek Napóleon zászlója
751.-ben III. Childerich Meroving uralkodóval szemben a királyi udvartartás vezetője Pippin (major domus, háznagy) a pápával szövetkezve pályázott az uralkodásra, megdöntve ezzel a szakrális királyságot. Pippin követeinek a kérdése így szólt a pápához: „Ki legyen a király? Aki ténylegesen a kezében tartja a hatalmat, vagy akit ugyan királynak neveznek, de nincsen hatalma?” A pápa Pippin mellett döntött -, aki támogatta a római hittérítőket -, és első ízben történt meg az, hogy az uralkodó a felkenés által lett legitim király, míg korábban az
Egyház tudomásul vette a Merovingok hatalmat. Ettől kezdve megváltozott az uralkodó és a pápák hatalmi viszonya, az Egyház volt az, amely uralkodóvá tett valakit. A felkenés valójában a hosszú haj által szimbolizált „mágikus” vér pótlását jelentette. Az utolsó Merovingokat megölték vagy kolostorba zárták, és a hatalmukat jelképező hajukat levágták. A Karolingok vették át a hatlmat és 800-ban, a Karoling Nagy Károlyt a Szent Római Birodalom császárává koronázták. A Karolingok azonban nem szakítottak véglegesen a Merovingokkal, valamiért szükségét érezték annak, hogy Meroving-dinasztiából származó
hercegnőket vegyenek feleségül.





Árgyusi Imre: Tündér Ilona keresése 203

Kenneth mac Alpin Skócia királya
795-ben történt az első lejegyzett viking támadás, amely után a viking hajók mind gyakrabban jelentek meg a Smaragd Sziget partjain, ahol a védtelen és sokszor felkészületlen ír kolostorok igen csábító és gazdag zsákmányt jelentettek. A támadások majdnem minden évben
ismétlődtek, és a helyi lakosság erődítményeket, a híres kerek tornyokat és a megerősített kolostorfalakat ekkoriban építette védelemül, ami azonban a támadásokat nem állította meg. Az első támadásokban még csak három négy hajó vett részt, később azonban százával érkeztek a támadó hajók, hajónként akár száz harcossal. 800 körül Írország és Skócia északi szigetein a vikingek, normannok és skandinávok megkezdték a letelepedést. A vikingek rajtaütöttek Argyllon és a nyugatskóciai szigeteken is -, melyek papíron történő birtoklásáról a Norvég Királyság nem mondott 1266-ig. A vikingek kiváló kiindulópontnak
tekintették a szigetet a dél felé, elsősorban a Frank Birodalom felé irányuló harcaikhoz. A következő 500 évben a viking hajók, délre mentek, például Szicíliába, keletre mint Kijev, és a nyugatra Newfoundland (Vineland). Uralkodtak Szicíliában, és nagyhercegséget alapítottak Franciaországban, Normandia néven (az északi emberek földje). A vikingek gyakran telepedett le, és keveredtek a helyi lakossággal. Számos viking házasodott skót földön, és a férfiak soha nem tértek vissza szülőföldjükre. Így keveredett össze a kelta, pikt, gal, ír, skót és végül a
viking és normann nép és mondavilág. Írek és vikingek (ahogy az írek hívták őket: Fionna Ghaill - Fingal) egy néppé olvadtak. Bár a dánok többször próbálták elfoglalni a szigetet nem sikerült nekik, meglepő módon a letelepült vikingek álltak ellen leghevesebben. A pikteket 834-ben az Alpin vezette skótok is megtámadták, és II. Oengus (nevének változatai: Angus, Ungast, Hungus? de Urguis néven is szerepel) pikt király katasztrofális vereséget szenvedett a csatában. Alpin északra vonult, hogy megtámadja az északon maradt pikt sereget, itt azonban a skótok vereséget szenvedtek és Alpin is meghalt. A piktek a
folyamatos harcokban (ír, skót, viking, normann, dán) tovább gyengültek, és a viking (és norman) támadók elfoglalták Shetland-et, a Külső-Hebridákat, délen a Clyde folyó torkolatát, továbbá Caithness, Sutherland környékét és megkezdték letelepedésüket. A 839-es harcokban az északi emberek (normann) megölték a legtöbb pikt nemest, és a királyt is, II. Oengust. A megüresedett pikt trónra Alpin fia, Kenneth jelentette be igényét azon a jogon, hogy anyja (Urgusia, Argusia) pikt hercegnő, a királyi vérvonal örökösnője volt, és a piktek uralkodása az anyaági öröklésre épült. Alpin apai ágon a Dalriada
Gabhran klan leszármazottja volt, vagyis Fergus királyé. (Fergust a piktek Urguis néven ismerték.)



Árgyusi Imre: Tündér Ilona keresése 204
844-ben a pikteket megválasztották Kenneth-et Alba nagykirályának (Ard-righ Albainn). Így a Forth folyótól északra első ízben egyesült Skócia Alba Királyságával. A királyavatás Moot Hill at Scone-ban, a piktek szent helyén történt. A hagyomány azt mondja, hogy Kenneth (I. Ciáned) lakomát tartott Scone-ban -, ahová a skótok titokban fegyveresen érkeztek -, és ahol egymás után megölték azt a hét herceget, a hét királyi ház fejét (Earls of Dalriada), akik esetleg még vitathatták uralmát.
Kenneth mac Alpin a pikt trón örökösnőjével történt házassága révén mindkét állam királya lett, és így ő az egyesült Alba és Skócia első királya (King of Scotland). 850-ben (talán az erősödő viking támadások miatt is) a Királyok Köve átkerült Argyll-ból a Perth melletti Scone-ba, amely a pict föld szent szíve volt, és ezzel, valamint Kenneth mac Alpin megkoronázásával (Kőre ülésével), egyesült a Forth-Clyde vonaltól északra eső terület, így létrejött a Kingdom of Alba, vagyis Skócia. A Végezet Köve, amit Dunstaffnage várának falába építettek, így Scone-ba került, és innentől a neve: Scone of Stone.
Argyllban tizennégy (2x7) régi nagy király Ard-giloh uralkodott, közülük nyolcat temettek el Iona magányos temetőjében, ahol hatalmas szobrok álltak sírjukon. A Szent Ír királyok sírjait nagy félelem és tisztelet övezte, az őslakosok fontos esetben itt tettek esküt, tekintettel a sajátos szentségére, és annak nem teljesítése önmagában is szörnyű átkot vont maga után.



Árgyusi Imre: Tündér Ilona keresése 205

Az északi szigetek bevándorlás sorrendje: pikt, kelta, ír, skót, brit, szász, angle, dán, viking, svéd, norvég, francia-normann volt, és úgy tűnt, hogy minden népcsoport hajlandó volt sajátjának elfogadni a kelta kultúrát. Az Angliába betelepülő francia-normannok azonban a feudalizmus sajátos formáját alakították ki, a következő századokban 1154-ig. A skót trónra sikertelenül pályázó trónörökösök rendszeresen a normann-angol királyi ház védelme alá menekültek. Itt az övéktől eltérő kultúrával ismerkedtek meg, francia és angol nyelven beszéltek, és elfelejtették az ír
szokásokat. A trónöröklési harcokban gyakori volt az uralkodó erőszakos halála, és ilyenkor angol támogatással valamelyik trónörököst helyezték a trónra. Ezek az örökösök egyre inkább csak vérvonaluk szerint voltak skótok. Az új királyok Angliából hoztak nemeseket, akik földet, pénzt és kiváltságokat kaptak, így a helyi nemzetségek kezdték elveszteni földjeiket és hatalmukat. A földek kikerültek a klánok, a családok tulajdonából, és a királyi tulajdonjog, a feudális rendszer erősödött meg. 1156-58 során az ellenállás harcokban öltött testet, amely az 1266-ig tartó skót polgárháborúhoz vezetett.
1296-ban I. Edward (Hammer of the Scots, a Skótok Kalapácsa) Scone apátját, Thomast arra kényszerítette, hogy a skót koronázási követ, a hatalom jelképes alapját, a Stone of Destinyt adja át neki, és azt a londoni Westminster Abbey-be vitette (ahonnan csak 1996-ban került vissza Skóciába, II. Erzsébet utasitására). Egy új koronázási székbe foglaltatta bele, amelyet aztán Anglia akkori patrónusa, a szent király, Hitvalló Edward ereklyéje mellett helyezett el – annak szimbólumaként, hogy az angol királyokat a kő segítségével egyben skót uralkodóvá is avatják. Ezen a kövön koronázták királlyá 1301-ben, és a követ használta
a koronázáshoz minden későbbi angol király és királynő. Egy legenda szerint azonban a valódi követ Edward közeledésének hírére, a szerzetesek elrejtették, és az igazi Stone of Destinyt egy másik hasonló méretű és alakú kővel helyettesítették. 1307-ben, mikor Franciaországban Szép Fülöp kiadta a Templomos lovagok megsemmisítésére vonatkozó parancsát, a tengeri flottával rendelkező lovagok egy része Skóciába, Mull of Kintyre-be és Argyillba menekült, és állítólag Jeanne d’Arc is Argyillból származott, és tőlük tanulta a háború stratégiáját. Az ostromlott Orleans (1428 - 1429)
felszabadítása volt a Százéves háború, és Jeanne d’Arc első nagyobb katonai győzelme. A harcokba több ezer skót katona vett részt, és Jeanne testőrségét a skót Stuart, Kennedy és Hay klánokból választotta. Argyill volt az otthona különböző kőfaragó iskoláknak, ahol a kelta keresztek készültek. Öt híres iskola emléke maradt fenn, Iona, Saddell, Loch Awe (Kilmartin), Loch Sween (Kilmory) és Oronsay.



Árgyusi Imre: Tündér Ilona keresése 206
Az angol királyok újra és újra próbálkoztak, hogy megtörjék az írek
ellenállását. VIII. Henrik részben új vallást vezetett be, melynek ő volt az első embere. Henrik alatt az írek erősen katolikusok maradtak, ő azonban leverte az írek lázadását, és földbirtokaikat felosztotta, így a lakosság fele elvesztette földjét és jobbággyá vált az angolok uralma alatt. Henrik egyházreformja alatt több kolostort és rendházat felégetett, javaikat elkobozta, a katolikus rendeket feloszlatta. Két főnemes vezetésével - Hugh Roe O’Donnell és Hugh O’Neill, (Earl of Tir-Owen) egy kilenc évig tartó heves lázadás robbant ki a hatalmas számú angol és walesi telepes ellen (1594–1603).
Ez a lázadás komolyan megrengette az Angol világhatalmat és Erzsébet, 1600 körül majdnem 100 000 angol katonát küldött a felkelés leverésére. 1603-ban a felkelés utolsó csatája Kinsale mezején volt, ahol az íreket legyőzték a szervezett angol erők. Az ír nemesek menekülni kényszerültek és Erzsébet hivatalosan is elrendelte az O’Neill (Nuil, Neil) klán kiirtását (hivatalosan sosem tudta kiirtani, de szimbolikusan 1603ban a család szent helyének feldúlásával ez megtörtént). 1603-ban Skócia uralkodója, VI. Jakab, örökölte Anglia trónját, és így I. Erzsébet halála után I. Jakab néven angol király is lett. 1607-ben több tucat Earl
(főnemes) menekült el Spanyolországba, Franciaországba az angol büntetés elől (Flight of the Earls). Ekkor került Észak teljesen angol befolyás alá, és ekkor született a mai Észak-Ír konfliktus is.



Árgyusi Imre: Tündér Ilona keresése 207

A Sors Köve
Lia Fail / Stone of Destiny (Stone vagy I-stone, Isten köve)
Angol trón benne a Sors Köve
A Sors Köve a skót és 1301-től, I. Edward koronázásától kezdődően az angol királyi hatalomnak is az alapja. A brit jogszabályok szerint a korona tulajdonosa a Kő (The Stone), és végső soron a Kő az uralkodás forrása. Ismerünk más hatalommal rendelkező köveket is, mint
Egyiptomban, a heliopolisi Benben-kő, vagy az ókori Hellas kultikus központjában, Delfiben az úgynevezett Köldök Kő. Anatóliában Kubaba (Kő Baba) köve volt az Anyaistennő földi megjelenése, amely Pessinosból átkerült Rómába a Nagy Anya kultuszával együtt. A hétszázas évek után pedig Khaba köve örvendett ilyen kiemelt tiszteletnek, ahová muszlimok milliói zarándokolnak minden évben. (Az angol Stone (Kő) szónál érdekes az a hasonlóság, amely a magyar Isten szóval kapcsolatosan fedezhető fel, Stone, I-stone vagyis Isten.) Érdemes tehát megvizsgálnunk a Sors Kövéhez kapcsolódó történeteket,
amelyek több eseményt és időbeli síkot kapcsoltak össze, és próbáltak összhangba hozni eltéréseket és a személyeket, amely történések összemosódtak, de valószínűleg az emberek és a hatalom is az egységes mítosz kialakítására törekedett. A történet kezdete nagy valószínűséggel kapcsolatban áll az Anatóliából induló, és i.e. 1730-1560 között Egyiptom Földközi-tengeri vidékén uralkodó hikszoszokkal (kheta, hettita népcsoporttal, egyiptomi fővárosuk Avar vagy Avarisz a Nílus másik oldalán volt Tanis városa). Egyiptomból való kiűzésük után a hikszoszok egy része Afrika északi
partjain Mór, maghreb (nyugati) országokat alapítva eljutott Ibériába, ahol ibér-baszk népcsoportként éltek tovább. Spanyolországból i.e. 1480 körül költöztek északra, és létrehozták Észak-Írországban Ulaid



Árgyusi Imre: Tündér Ilona keresése 208
Királyságát, a későbbi Ulstert. Ennek alapítását Ire Eochaide vagy Eremon (Hermon) nevéhez kötik. A hikszoszok másik része a szárazföldön át kelet felé indult, Palesztina, Kisázsia felé, míg a harmadik csoport a Földközi-tengeri szigeteken keresztül az Európai szárazföldre települt, többek között a mai Görög félszigetre, Argos, Mükéné, Athén, Spárta területére, de valószínűleg Szicíliába és a mai Olasz félszigetre is. Próbáljuk meg követni a mitikus történetekben megőrzött eseményeket!
Az írek egyik történet szerint i.e. 1300-ban Gathelus (Gallo vagy Gael) és felesége, Scota Egyiptomból Spanyolországba vándorolt, majd a Hebridákra és leszármazottaik lettek a piktek (skótok). Egyiptomból egy fekete márványkövet (vagy bazaltkövet) vittek magukkal, a Regal Stone-t és ezt használták koronázáskor. A másik történet az Ibér (Spanyol) félszigetről érkező Eri, Bile és Ith nevéhez köthető, itt egy fehér márványkő szerepel, a Lapis fatalis cathedrae instar (a végzet kő széke).
A harmadik történet szerint i.e. 583-ban Sedekias (Zedekias), jeruzsálemi uralkodó lánya, Teia Tephi hercegnő vitte magával Jakab Párnáját a Stone of Destiny-t, amikor az asszír sereg elől menekülve Egyiptomba, onnan Gibraltár, Spanyolország érintésével végül Cornwallba ért. Ez a Kő, több mint ezer éven át Tara dombja alatt volt, majd Fergus vitte Skóciába, és Dunadd-ban helyezte el. Ez a tégla alakú homokkő később a Westminster székesegyházban, a tróntszékbe lett beépítve. A kulcs a rejtély megoldásához talán Kenneth MacAlpin, aki anyai ágon
pikt, apai ágon Fergus leszármazottja, és egyesítette a Pikt és Skót Királyságot, amikor is a két koronázási köre lépett Scone-ban. Az elmondottakból már láthatjuk, a mitikus történet időbeli alapja nem pontos, mivel a történések Mózes idejében kezdődnek, Jákobbal (Jakab) folytatódnak, majd az egyiptomi hikszoszok és Jeruzsálem asszír megszállása körüli események is kapcsolódnak az eseményekhez. De mivel minden mítosz értékes információkat tartalmaz, lássuk a történeteket!
Tehát az egyik történet szerint i.e. 1300 körül Egyiptomban élt Miledh, másik neve Gathelus vagy Gallo aki állítólag Szkítia trónjának örököse volt, és Szkítia királya elől menekült el három hajóval a Nílus torkolatához. Az uralkodó fáraó, Nectonibus földet adott neki és társainak a letelepedésre. Ebben az időben, a fáraó háborúban állt Etiópiával. A fáraó kinevezte Miledhet parancsnoknak, vagyis a vele érkezők a fáraó zsoldjába álltak. A harcokban olyan sikeresek voltak, hogy hírnevet és elismertséget szereztek maguknak, és a fáraó saját leányát adta feleségül Miledhnek. A fáraó e lányának neve volt Scota, aki
két fiút szült: Éber Finnt és Amerghint. Miután Miledh nevet szerzett Egyiptomban kíséretéből kiválasztott tizenkét fiatalt, hogy ismerkedjenek meg és sajátítsák el Egyiptom minden tudását. Ottlétük



Árgyusi Imre: Tündér Ilona keresése 209
hét éve alatt mindegyikük szakértője lett egy-egy egyiptomi tudományágnak. Mikor jeruzsálemi menekülők érkeztek Egyiptomba az ott élő Miledh és felesége Scota különös érdeklődést tanúsítottak irántuk. GathelusMiledh pártolta a menekülteket. Ez a változat úgy írja, hogy éppen ezért az izraeliták iránt tanúsított túlzott érdeklődés és barátság miatt kegyvesztett és száműzött lett Egyiptomból. Érthető ez, ha az izraelitákat az Egyiptomból kiűzött hikszoszok rokonainak tekintjük. Gathelus és
kísérői útra keltek a Nílus torkolatából a Földközi-tengeren, és Thrákia közelében egy Irena nevű szigeten kötöttek ki. A szigetet pedig azért hívták így, mert itt született Miledh fia Ír. Ezt a szigetet általában Krétával azonosítják, mivel félúton fekszik Egyiptom és Európa között. Azonban valószínűbb, hogy Szamothráki szigetén kötöttek ki, amelyet pelasgok, thrákok, föníciaiak laktak, és az ókori misztérium-vallásának volt híres központja. Mivel szent hely volt ezért védettséget élvezett az itt partot érő minden szökevény. Szamothráki (vagy Irena) az Égeitengerben a Nagy Anya kultuszát őrizte, a Cabirok (Kabir) rejtelmeinek
tiszteletére hozták létre a föníciaiak. Az isteneknek szentelt rítusokhoz tartozott a Szél és az Ég tisztelete, valamint a navigáció, ezért a tengerészek mindig kikötöttek itt mielőtt távoli tengerekre hajóztak volna, vagy mikor megérkeztek.
Az mondják, a Szamothrakéi Misztériumok beavatási ceremóniáinak utolsó három napjának időszaka a Trónra emelés volt és misztikus táncokkal ábrázolták a mennyei testek mozgását a trón körül, mely összekapcsolódott egy csillagászati rítussal. Egy fehér követ
mutattak a beavatottnak, mint a tagság szimbólumát. A templom méhkaptárként szolgált és a belső barlang vagy szentély tartalmazott egy piramisszerű kamrát, mint a legszentebb helyet. A misztérium a mézgyűjtésről és edényeiről beszélt, titkot közöl és beavat, mert a görög isteneket - mint Zeuszt vagy Dionüszoszt- csecsemőkorukban mézzel táplálták, olyan méz-nimfák mint Makrisz. Maga a méhészkedés, a méhek háziasítása egy misztikus, ősi cselekvés. Az egyiptomiaknál a méh jele a királyt jelenti. Mert maga a méz szó, sokkal mélyebb és titkosabb jelentésű. Hiszen a méhek egy emberszámára érthetetlen
anyagátalakítást végeznek és így nem csak az alkímiai arany fedőneve, hanem az istenek eledeléé, az ambrósziáé is. Szamothrakét korábban Samon-nak, Saman-nak vagy Saon-nak nevezték, akár Sein szigetét Bretagnénál, amit az ókorban Sena vagy Seonként ismertek, mint azt Sztrabón írja. Sein (Sion) szigetét egy kilenc druida nőből álló közösség lakta, akik egy szent üst fölött őrködtek, ami a beavatás italát tartalmazta.
Úgy tűnik, hogy Gathelus megállt a szigeten több okból is:
menedékhelyet találni az őt üldöző egyiptomiak elől, felesége és születendő gyermeke miatt, és hogy imákban kérje a további biztonságos utazást, és valószínűleg beavatták a Szamothrakéi Misztériumokba. Az



Árgyusi Imre: Tündér Ilona keresése 210
ősi tengeri civilizációkban a tengeren való tájékozódás feltétele mindig a beavatottság. Mivel a szigeten találkozott a Földközi-tengeren hajózó összes tengerész, itt szinte mindent meglehetett tudni a világról. Távoli földekről jött hajósok, kereskedők mesélték el egymásnak tapasztalataikat a föld különböző országairól és népeiről. Végül a menekülők észak felé indultak el, a Fekete tengeren keresztül a Balti tengerig. A geográfusok szerint jelentős változások zajlottak le a Fekete és a Balti tenger közötti területen az elmúlt háromezer év alatt. A
múltban a tavak és folyók összefüggő rendszere lehetővé tette az Északi tengerre való hajózást. Az északra vezető nagy kereskedelmi út, a Borostyán út, Egyiptomból, Palesztina, Szíria, Libanon érintésével vízi úton a Fekete tenger, Denister, Vistula, Odera folyókon a Balti tengerig vezetett. Kelet-Európa nagy részét még ma is tavak mocsarak borítják, például a Mazuri tavak, Észt és Lettország határán a Pripet mocsarak, vagyis a föníciai hajósok messze északi vidékekkel kereskedhettek. Ezen az úton, Gathelus hajói eljuthattak a mai Norvégia, Svédország partjaira ahol Gath-elus kikötött Goth-ia azaz Goth-land szigetén (ott jártát jelzik
a földrajzi nevek: Göteborg, Göttrich). A vándorlás évszázadok történéseit öleli fel, mivel az Egyiptomból menekülő három hajó legénysége nem népesíthetett be ekkora területet. Mikor elhagyták Gothiát útra keltek a tengeren nyugat felé, míg végül elérték Albát. A névadás elmélete szerint mind a Scotland, mind az Ír nevet ők adták a szigetnek ahol megtelepedtek. A Scandinaviát benépesítő népet a források Dan törzséhez tartozónak mondják, Scan-dan-avia, ahogyan Dán-iát (Den-mark), Sve-den, Dan-sk és Dan-zig környékét is. A Dan név azonban hatalmas területen terjedt
el és többnyire vízhez kötődik, ahogy a Dny-eper, Den-ister, Duna, Jordan, (Mace-don) nevek is szorosan kapcsolódnak a vízhez. Köthető ez a név az Európát benépesítő kelták vízistenéhez Danu-hoz is, és ezzel a névazonossággal a kelták kapcsolatba kerülnek Dán törzsével, akik hajóikkal a folyókon és tengerpartok mellett vándoroltak, és telepedtek meg. E kalandozások és vándorlások története szerint Dán törzse vándorolt szerte a világban, és a dániták már valamikor i.e. 1200-ban megérkeztek Írországba, kétszáz évvel a milézek első csoportjai előtt.
A mesés származástan szerint Gathelus annak a hetvenkét (szkíta) fejedelem egyikének a leszármazottja volt, akik Bábel tornyát építették. Az Egyiptomból kiutasított Gathelus (Gael) 42 évig bolyongott, miután elérte Észak-Skóciát. Innen hajózott az ország partjai mentén Britanniában, majd onnan, nyugatra és délre, Franciaországba és végül Biscay-öbölbe az Atlanti-óceán partjára a mai Francia Spanyol határra. Gathelus Spanyolországból délre ment, a mai Portugália (Portingall, Port-a-Gael) földjére. Miután több csatában győzött, Gathelus földet kapott (szerzett) Ibéria északi részén amely a Galycia nevet kapta, és itt
várost épített Brygance-t (most Santiago de Compestella). A környéket feleségéről Scota fiairól Hiber és Hemecus neveket kapta. Hibertől nyerte az Ibéria elnevezést. (Ibéria azonban létezett a Kaukázusban is,



Árgyusi Imre: Tündér Ilona keresése 211
mint ahogy nem csak a Brit sziget északi részét hívták Alba-nak de a Balkánon is található Albánia, valamint a Kaukázusban is létezett Albánia országa.) Breogán vagy Brygance városában, ahol Gathelus a kőre ült, amelyen törvényeket hozott és bíráskodott, egy tornyot épített. Brygancet (ma Santiago de Compostella) valószínűleg azonosítani lehet a római kori Coruña-val (Koruna), az észak-nyugat galíciai Brigantiummal, ahol római világítótorony állt, amely állítólag a Breogán torony helyén épült
és Herkules tornyaként ismert. Galíciát költői módon ma is Breogán otthonának (fogar de Breogán) nevezik. A tizenegyedik században összeállított ír legendák szerint (The Book of Invasions) Breogán király tornya olyan magas volt, hogy látni lehetett Írország távoli zöld partjait a tetejéről. Ez arra csábította Breogán fiait, (Íth és Bile) hogy oda hajózzanak -, ahonnan egykor érkeztek -, ott azonban a Tuatha de Dan egy harcos törzs fogadta őket, akik megölték a hódítókat. Végül Breogán leszármazottai, Mile fiai legyőzték őket és letelepedtek Írországban. A város későbbi történetéhez tartozik, hogy Brigantiába került Jakab
apostol holtteste, aki Péterrel és Jánossal együtt jelen volt a Táborhegyen, az Úr színeváltozásánál. Jakab vértanúhalált szenvedett, és tanítványi testét Gallíciába vitték, ahol eltemették. Sírjának helyét később csillag árulta el -, campus Stellae -, amelyről a hely a Compostela nevet kapta. A középkorban Jeruzsálem és Róma mellett a leghíresebb búcsújáró hely volt, amit nyugati Jeruzsálem néven is emlegettek. (II. Endre második feleségének, a frank Courtenay Jolántának udvari káplánjaként érkezett Bertalan, a későbbi pécsi püspök (1219-1252) Magyarországra, aki a francia és más nyugat-európai kapcsolatokban
diplomataként jelentős szerepet töltött be. Nagy tisztelője volt Szent Jakabnak, többször is megjárta a Compostella-i zarándokok útját. A Pécs közelében lévő Szent Jakab-ról elneveztt hegyen alapított 1225-ben remeteközösséget, amelyet Szent Jakab apostol oltalma alá helyezett, és amely később Pálos kolostorként működött 1543. július 20.-ig, amikor a törökök elfoglalták. A Mecsek (lehet hogy Meshek?) hegység, ahol a Jakab-hegy található, nyugati részén, a Zengő-hegy tövében található Mecseknádasd, ahol a szenté avatott Skóciai Margit született 1047.-ben, és nevelkedett.)
Írország már lakott volt mikor Gael utódai földjére léptek. A szigetekre több hullámban történt bevándorlás. Az ősi történetek szerint a Fomoriak (Fo-mór volt a titán nemzedék, Khám leszármazottai) után jött Nemed és népe -, akiket vezérük után neveztek el nemédeknek, és akiknek Jákob volt az ősapjuk és az Euxine (Fekete) tenger partjairól érkeztek -, valamint Partholon emberei. (Nemed fia volt Fergus Lethderg.) A korai ír krónikákban a nemédeket utáni következő bevándorlás a fir-bolg-okat említi. A fir-bolg szót -, amelyből a fir férfit
jelent -, kapcsolatba hozzák a belg-a és a bolg-ár névvel is, valamint Baal (Bile) Napisten nevével.



Árgyusi Imre: Tündér Ilona keresése 212
„A firbolgok után a Tuatha de Danaanok érkeztek, szintén a Balkánról. Ők a firbolgok testvér nemzetségeihez tartoztak. Danaan népe a hosszú időn át tartó vándorlás alatt számos mágiával, szellemidézéssel és egyéb ördögi mesterség gyakorlásával foglalkozott, és ezekben leghíresebbek voltak a világon. Érkezésükkor Connaught nyugati részén szálltak partra. Amikor a firbolgok hírét vették érkezésüknek, eléjük mentek, hogy megütközzenek velük Moytoyrey és Connaught síkságain. Itt a firbolgok nagy vereséget szenvedtek, megdőlt az
uralmuk és a csatákban elpusztult közülük százezer ember, velük királyuk, Eochy McEirche, s ez volt Írország történelmének legnagyobb mészárlása” – írja az Annals of Clonmacnoise. A bálványimádatba esett dániták számos testvérharcot vívtak. A druida papok ebből a korszakból máig tartó hírnévre tettek szert. A bálványimádat és testvérharc ma is hírhedt jellemvonása Dán törzsének. A bibliai Ezékiel egy kijelentése Dánt Jávánnal (aki után a görögök az Ión nevet viselték) hozta kapcsolatba. A kereskedelem ekkoriban elsősorban hajózás által folyt, és a dániták ekkor már régtől fogva járták
a tengereket. A későbbi ír krónikák nem véletlenül említik meg oly sokszor a dánitáknak a görögökkel, egyiptomiakkal és föníciaiakkal való kapcsolatát, akik szintén hajós kereskedelemmel foglalkozó népekként voltak híresek. Tuatha de Danaan uralkodott az országon, amíg meg nem jelentek a milézek, azaz a későbbi skótok. „Egy idő után a Tuatha de Danaan uralma is megszűnt, amikor a mai spanyolországi partvidékekről egymást követő hullámokban megkezdődött a miléz skótok honfoglalása. Ezzel véget ért a Danaan dinasztiák uralma. A királyi
pálcát innentől a miléz vagyis a skót nemzet tartotta kezében, és a további korszakokban már tőlük származtak az írországi királyok. Ez a neves miléz kolónia bár Spanyolországból telepedett át a szigetekre, eredetileg a messzi szkíták (askenázi, izraeliták) népéhez tartozott” (The History of Ireland)
A miléz skótok Zerah ágáról származó izraeliták voltak, akik az ősi Szkítiából érkeztek, és eredetileg még Egyiptomban elváltak testvéreiktől. Ők voltak a legendás trójaiak, s az európai uralkodóházak
ősei. A milézek a trójai idők után egy ideig a Szkítiának nevezett földön vándoroltak. Az ő történelmüket a bárdi irodalom örökítette meg. A bárdi történelem a skótok történelmét mondja el, akik szkítiai származásúk révén sajátos jellegzetességeket örököltek. A bárdok maguk is megerősítik azt, hogy ugyan ahhoz az etnikumhoz tartoznak, mint az első három előttük megállapodott kolónia, a nemédek, firbolgok és a danaanok. A milézek nem Dán törzséhez, hanem Zerah ágán Júdáéhoz tartoztak. Ezek a zerahiták azok, aki már valamikor Egyiptomban elhagyták a
Kisázsiában maradt Péleg utáni zsidó ágat A miléz skótok eredettörténelmének egyik fő motívuma a hosszú időn át tartó egyiptomi



Árgyusi Imre: Tündér Ilona keresése 213
tartózkodás, majd vándorlások Szkítiában.A zerahiták uralkodtak a Szentföldről elsőkként elvándorolt dánita törzsek fölött. A történészek egyetértenek a bárdi és ír krónikákkal abban, hogy a milézek ugyanahhoz az etnikumhoz tartoznak, amelyhez az olyan, előttük Írországba telepedett törzsek is tartoztak, mint a nemédek, firbolgok és danaanok. Ezek mindannyian izraelita nemzetségek voltak, és a jóval későbbi népvándorlások idejében az angle és szaxon törzsek megérkezésével József törzse is csatlakozott hozzájuk.

Júda története
Júdának ikerfiai születtek, Zerah és Pérez. Zerah (nevének jelentése: felemelkedik, feltűnik) és Pérez (jelentése: szakadás). Ők, illetve utódaik
váltak a királyi ígéreteknek örököseivé. Mivel ikrekként születtek meg, fontos volt, hogy melyikük jött világra először. Zerah kinyújtotta kezét világrajövetelekor anyja méhéből, amelyre a bába egy vörös fonalat kötözött elsőségének jeleként. A bába még azt is hozzátette, hogy „ez jött ki először”. Viszont Pérez született meg először egész testével. Mivel a törzsi áldás uralkodással kapcsolatos öröksége az elsőszülöttre szállt, ez a rendhagyó esemény ellentétet, vagyis „szakadást” eredményezett a két fiú között. A születés körülményei pedig valóban vitathatóvá tették az örökségjogot. A bába Péreznek
tulajdonította ezt a szakadást, amit neki kell majd helyreállítani. A Szentírás zsidósággal kapcsolatos szövegeiben elsősorban Pérez utódairól van szó. Pérez genealógiája részletesen vázolt és ismert, míg Zerah utódainak általában nyoma sincs. A szentföldi zsidóság, köztük Dávid király is Júdának ettől a Pérez nevű fiától származik. Zerahnak és utódainak viszont látszólag nyoma veszett, pedig Zerah és utódai korántsem voltak mellékszereplők a történelemben. A zerahitáknak hírnevükre és képességeikre példát ad az a bibliai utalás, amely szerint Salamon egyedülálló bölcsességét és értelmét kizárólag az Ezráhita
Ethán és Hémán, továbbá Kálkól, és Darda, a Máhol fiaiéhoz (Zerah leszármazottaiéhoz) lehet csak hasonlítani. Kálkól utódai örökölték a vörös kéz emblémát is a Zerah kezére kötött vörös szalag után, amit az elsőszülöttség jegyeként kötött kezére a bába. Ez az emblémát láthatjuk ma Észak-Írország címerében, és a milézektől eredő nemesi családok heraldikáiban is. Kálkól alapította meg a korai athéni görög (dánita) királyi házat, akik a később milézekként nevezett nép uralkodóházát alkották, miután kolóniákat alapítottak Kisázsiában, például Milétosz városában.



Árgyusi Imre: Tündér Ilona keresése 214
Sokat elárulnak az ír és skót emblémák, családi jelvények és címerek is. Észak-Írország címerének közepét egy Dávid-csillag díszíti, amelynek közepén egy vörös kézfejnek az ábrája látható. A csillag és kézfej fölött pedig egy korona. A dávidi csillag a pérezi ágat jelképezi, ami Tea Tephi által egyesült a vörös kézfejjel szimbolizált zerahita ággal. A korona a szakadás után újraegyesült királyi házak uralmát jelképezi. Írország címere pedig a mai napig is egy hárfa, ami az Ír Köztársaság zászlaját és a brit címert is díszíti. A hárfa Dávid Írországba vitt hárfájának emlékére lett nemzeti jelkép.

Júda apja Jákob
Nézzük csak, ki is volt Júda apja Jákob (akinek másik neve Izrael), akit Írország lakói ősüknek tekintettek! Ábrahámnak öreg korára született
feleségétől, Sárától egy fia, Izsák (i.e. 1800 körül). Izsáknak két fia volt, Ézsau volt az idősebb, és Jákob a fiatalabb. (A történet szerint ikrek voltak, és a történetíró fontosnak tartotta megjegyezni, hogy Jákob Ézsau bokáját fogva jött a világra. Ez csak magyar nyelven érdekes -, hiszen véletlenül -, a Jákob név visszafelé olvasva Bokáj.) A zsidó elsőszülöttségi elv alapján az atyai áldás az elsőszülöttet illette, de azt Ézsau eladta Jákobnak egy tál lencséért, amire anyja biztatta fel, és anyja segítette, hogy megtévessze az agg és vak Izsákot, és így elorozta tőle a bátyjának kijáró áldást. Ézsau haragja elől Jákob Háránba menekült.
Útközben Béthelnél (Béth-Él), fejét egy kőre hajtva jósálmot látott az égbe vezető lajtorjával, és ezt a követ szentelte fel, és később Dávid trónjába beépítve ez lett az uralkodás alapja. (Béthel – mely előtte Lúz volt -, neve változott később Béth-Lehemmé, Betlehemmé, amely azt jeleni: a Kenyér Háza, ahol a legenda szerint Jézus született.) Háránban anyja bátyjának, Lábánnak szolgálatába állt. Hét évet pásztorkodott rokonának szép leánya, Ráchel kezéért, de a nászéjen apósa becsapta, s Ráchel csúnya nővérét, Leát adta hozzá. Elvehette azért Ráchelt is, de érte újabb hét évet kellett szolgálnia. Két feleségétől s azok egy-egy
szolgálójától Jákobnak összesen tizenkét fia született, a zsidóság tizenkét törzsének névadó ősei. (Pontosabban József helyett két fia, Efraim és



Árgyusi Imre: Tündér Ilona keresése 215
Manassze nevét viselte egy-egy törzs, míg Lévi utódai külön papi kasztot alkottak.) Leától való fiai: Ruben, Simeon, Lévi, Júda, Isszakár, Zebulon. Ráchel fiai József és Benjámin, Zilpától Gád és Áser, Bilhától Dán és Naftali születtek. Furfangos módszerei segítségével Jákob meggazdagodott apósa rovására, és egy idő után családjával megszökött tőle, hogy visszatérjen Kánaánba. Lábán üldözésére indult és be is érte, de végül békésen megegyeztek. Útközben egy éjszaka Jákob Istennel (vagy
angyallal) küzdött, ekkor kapta az Izrael (Istennel küzdő, vagy Isten harcosa) nevet. Öregkorában József hívására népes családjával együtt Egyiptomban telepedett le és ott is halt meg, halála előtt áldást, illetve átkot osztott fiainak, és jelképes formájú jövendöléseket mondott a majdan tőlük származó törzsekről. Földi maradványait fiai visszavitték Kánánba és nagyapja temetkezési helyén, a Makpéla barlangjában helyezték nyugalomra. A zsidóság névadó ősatyjának élettörténete a legszínesebbek és legelevenebbek egyike az Ószövetségben. Legtöbb eleme és ezek
elrendezése nyilvánvaló módon késői elképzeléseket tükröz. A megvetett és a szeretett feleségtől, illetve amannak és ennek szolgálóitól született fiak (unokák) bonyolult kapcsolatai kiválóan alkalmasak voltak arra, hogy az izraelita törzsek történelmi időkben kialakult erőviszonyait, aláés fölérendeltségét mitológiai szinten megokolja. A pátriárka történetét később a midrások tovább színezték. Mivel a dániták története többször is visszatér, érdekes az a meglepő egyezés a nevekben, amelyet mind a görög mitológia, mind az Ószövetség megőrzött. Dán Bilhától születik, ahogy a görög mitológiában
Bélosz (Bilha) fia Danaosz (Dán). Bilha, Ráchel szolgálója és Jákob ágyasa, a bibliai elbeszélés szerint Dán és Naftáli izraelita törzsnek az ősanyja. A dániták pedig egy vállalkozó szellemű néppé váltak, akik hajóikkal bejárták az akkor ismert világot.

Hágár a fáraó lánya
Az ágyasoktól született, és nagy néppé váló gyermekek nem Dánnal kezdődnek. Jákob és Ézsau idősebb féltestvére volt Ismael -, az izmaeliták ősatyja -, akit Ábrahámnak az egyiptomi Hágár szült. A Bibliából tudjuk, hogy Ábrahám ekkor még az Ábrám vagy Abramu, (Abram, Aba-ramu, Avraham, askenázi kiejtéssel Avrom, Avrohom vagy Avar-hom, jelentése itt: sokak apja/vezére) nevet viselte, Izsák születésekor nyerte az Ábrahám nevet. Az Ábra-Hám vagy Ábra-Khám
név pedig Egyiptom khamita, hamita népeivel hozza rokonságba őt. Noé fiai voltak Sém, Khám és Jáfet. Khám fiai Khus, Miczráim, Pút és Kánaán. Egyiptom neve kemet, amely, Kham, Khám földjét, országát jelenti. Mózes könyve írja: Khám fia, Khus (Kus) nemzé Nimródot (Neemrod).



Árgyusi Imre: Tündér Ilona keresése 216
Ábrám (a későbbi Ábrahám) feleségének, Szárainak (a későbbi Sára) volt az Ószövetség szerint egyiptomi szolgálója Hágár (Hagar, Agar, Agaré), akit a fáraó lányának tartott a Midrás és a Korán. A történet zavarosságára jellemző, hogy Ábrám (aki 75 éves), és felesége Szárai (aki 65 éves volt) már idős emberek, amikor elhagyják szülőföldjüket, Úr városát (Ur-Kaszdim, amit azonosítanak Mugheir, El-Mugajjar vagy Mughejr várossal) és Egyiptomba vándorolnak. Ott a fáraó magának kívánja az öregedő asszonyt, akit Ábrám hazug módon a testvérének
mond, akárcsak később a filiszteusok országában. Mikor ezért a fáraót és népét érik a csapások, saját leányát adja a vénülő Ábrámnak. A hihetetlen történet szerint a fáraó lánya, Hágár hamupipőke szerepbe kerül, és szolga lesz a vándorló idős házaspár mellett, majd Ábrám ágyasa. Így született Hágár gyermeke Izmael, Ábrám elsőszülötte, vagyis örököse, de mint annyiszor az Ószövetségben a másodszülött fiatalabb testvér kiszorította örökségéből. Szárai -, aki fiának Izsáknak születésekor a Sára nevet kapta -, elűzi Hágárt és fiát. Hágár Izmael tizenkét törzsének az ősanyja, míg Sára Izsák fia, Jákob révén az
izraeliták törzseinek az őse lett. A középkori zsidó irodalomtól kezdve létezik egy különös kapcsolat Magyarország és Hágár között. A diaszpórában, azaz a Szentföldtől távol élő zsidó közösségekben szokássá vált, hogy az egyes népeket, országokat egy olyan ószövetségi alakról nevezzék el, akinek a neve hangzásban hasonlít az adott ország nevére. Miután a héber nyelv eredetileg csak mássalhangzókat jelölt, ezért Magyarország nemzetközi elnevezése, a Hungaria nagyon is hasonlított Hágár nevére. A középkori zsidó irodalom kialakulásának kezdetétől többször is úgy utalnak
Magyarországra, mint Hágár földjére. Emellett az újhéber mind a mai napig a Hágár nevéből képzett hagri szót használja a magyar nép megjelölésére. Már Mózes könyve is együtt említette izmaeliták és hagarénusok (arab nevük el-magar-in, a muszlimok vagy haggarenusok, szaracénok vagy Mahgrayes), akik később is együtt jelentek meg Arábia történetében. Sőt, a hagar népnév a kora középkori Arábiában H betű nélkül, agar-enus (ugor, ugar, földműves) alakban is ismert volt, amely néven a Szent galleni évkönyv is említi a magyarokat. Az arabok (izmaeliták) és
agarenusok, kiket most sarracenusnak (szaracén), mór-nak neveznek. Skócia királyát, Fergus-t is Mór-nak nevezik a források, ahogy Colla Mor-t vagy Conair Mor-t, amit nagy-nak fordítanak.) Tehát az elmondottakból az következik, hogy az izmaelita, agarenus, sarracenus és mór név és népek rokonságban álltak egymással. Az agrianusok, (hagarianusok?) Makedón Nagy Sándor történetében is megjelennek, Thrákiából származnak és seregének híres harcosai voltak. Pál galatákhoz írott (4. 25.) leveléből úgy tűnik, hogy Sínai hegyét -, ahol Mózes a Törvény Kőtábláit átvette -, egykor Hágár hegyeként ismerték.
Pál 4. galatákhoz írt levele 25. Mert Hágár a Sínai hegy Arábiában, hasonlatos pedig a mostani Jeruzsálemhez, nevezetesen fiaival együtt szolgál.



Árgyusi Imre: Tündér Ilona keresése 217
Az iszlám hagyomány két történetben írja le Hágár származását. Az egyik nagyrészt megegyezik a zsidó midrásokban leírt történettel, miszerint Hágár a fáraó lánya volt, akit az uralkodó Ábrámnak ajándékozott engesztelésül, mivel úgy gondolta, hogy Sára (Szárai) Ábrám testvére. A prófétákról szóló hadísz, a Khiszasz al-Anbijja szerint viszont Hágár Magreb királyának lánya volt, aki Szalih próféta leszármazottja. Hágár apját egy háborúban megölte Egyiptom uralkodója, Dhu l-'arsh fáraó, és a hercegnő így került az egyiptomi
udvarba rabszolgaként. Évek múltán a fáraó felszabadította Hágárt, hiszen királyi vér csörgedezett az ereiben, és úrnővé tette, aki a fáraó minden vagyona felett rendelkezhetett. Amikor a fáraó átvette Ábrám vallását, Hágárt Sárának adta, aki továbbadta a szolgálólányt Ábrámnak. Ebben az értelemben Hágár nevét a cha adzsruka szavakból származtatják, ami azt jelenti, hogy itt a jutalmad. Ez a történet is zavaros, nem tudjuk azonosítani a fáraót, nem tudunk arról sem, hogy bármelyik fáraó felvette-e Ábrám vallását, hiszen ekkor még nem létezett a zsidó hit.
Amikor Szárai (Sára) végül kilencven éves korában megszülte Izsákot, elüldözte Hágárt. Ábrahám Hágárt valamint elsőszülött fiát elvitte Fárán pusztájába, a mai Mekka vidékére, és ellátta őket élelmiszerrel és vízzel. Az utazás a hadísz szerint Szíriában kezdődött, és Gábriel arkangyal vezette őket Mekka földjére. (Ábrahám korában neve Bakkah. Mohamed korában a Koreis-törzs városa Mecca új arab neve: Makka alMukkarama ennek jelentése (Mekka, az áldott). Görög neve Ptolemaiosz idejében: Makoraba volt) Az út egy részét szárnyas paripán tették meg, és amikor megérkeztek, Gábriel megmutatta Ábrahámnak a Kába követ.
Ezt követően az Úr azt parancsolta Ábrahámnak, hogy hagyja Hágárt és gyermekét magára a sivatagban. Hágár tehát a sivatagban találta magát, és elhatározta, hogy gyermekével együtt hazatér Egyiptomba. Azonban hamarosan eltévedt Beersheba (Ber-Saba) környékén, és a vizük is kifogyott. Étlen-szomjan Ismáel nagyon elgyengült, és Hágár letette őt egy bokor árnyékába. Ekkor az Úr angyala jelent meg Hágár előtt, és azt mondta neki, hogy az Úr meghallotta a gyermek zokszavát, ezért segítségére siet, hiszen az a szándéka, hogy Ismáelt nagy nép atyjává tegye. Az angyal segítségével Hágár rátalált egy kútra, és így
megmenekültek a haláltól. Hágár gyermekével együtt Fárán (vagy Párán) pusztájában telepedett le. Itt Ismáelből kiváló íjász vált, és Hágár szülőföldjéről, Egyiptomból szerzett feleséget számára. A hágáriták népét Sztrabón az agrájok népcsoportjával azonosította, akiket arab népnek írt le, de nem sorolta őket az izmaeliták, azaz Ismáel leszármazottai közé. Hágár és Ismáel megpróbáltatásainak állít emléket a Hádzs, az iszlám öt oszlopának egyike. Mindkét nagy mekkai muszlim zarándoklat (a Hádzs és az Umra) középpontjában Hágár története áll. A zarándoklatok első
napján a zarándokok, miután a Kába követ az óra járásával megegyező irányban hétszer megkerülték, hétszer sétálnak, illetve futnak a Szafa és a Marva hegyek közötti ösvényen. Ezzel emlékeznek meg arról, hogy



Árgyusi Imre: Tündér Ilona keresése 218
Hágár a két hegy között kétségbeesve vizet keresett. Ezt a szokást szájnak nevezik. Ez a hagyomány az anyaság és a női erények ünnepe az iszlámban. Miután a zarándokok hétszer megtették a két hegy közötti utat, a Zamzam kúthoz igyekeznek, ahol isznak a csodálatos kút vizéből. A hagyomány szerint Hágár és fia, Ismáel sírja Mekkában, a Kaaba köve köré épített nagymecsetben található. Ennek észak-nyugati félköríves fala - a Hijr - őrzi a sírt. Pusztán fizikai értelemben, a Kaaba mintegy 50 méter magas, nagyjából kocka alakú kő, ami a Mecca’s Sacred Mosque
hatalmas udvarának közepén áll, és tájolása többé-kevésbé a négy égtájhoz igazodik. A délkeleti sarkában a külső falon van a falba ágyazva egy ezüst keretben az úgynevezett Hajar al-Aswad, a Fekete Kő. A középkorban népszerű legenda úgy vélte, hogy ez a Kő az égből jött és a Föld fölött lebegett 1000 évig, amíg a Vízözön véget nem ért.
Mekka
Jakab párnakövének a története nagyon hasonló ahhoz, amit Wolfram von Eschenbach ír a Grál Kövéről, és nem ez az egyetlen párhuzam. Wolfram beszél egy mitikus kőről, amelyen az angyalok földre
süllyedtek. Ő is úgy tudja, a Grál Köve szövetség Isten és az emberiség között, hasonlóan Mózes Kőtábláihoz. A frigyláda az Isteni Kő, a Bölcsek Köve tárolására szolgált, így az isteni tudás és bölcsesség hordozója volt, amelynek titkát csak a beavatottak ismerik. A Grál szintén az isteni eredetű tudás, bölcsesség, tanítás őrzésére, továbbvitelére, szolgált. A nyugati-legendák azt mesélték a Grálról, hogy az Lucifer homlokáról esett le. Hasonló ehhez az egyiptomi Kozmikus Szem története, amely eredetileg Atum-Ré homlokán volt, akitől Ozirisz örökölte a Szem Erejét. Egyiptomban Széth a lázadó angyal, az égi palota küszöbőre, aki
társaival a Földre menekült. A Grál pontos jelentését nem ismerjük, éppúgy nem, ahogy nem tudjuk, mit jelent valójában Lucifer Smaragdja, a Heszperidák Aranyalmái, Hórusz Szeme, az Aranygyapjú, a Törvénytáblák vagy a Szent Serleg. Bizonyos fokig azonban sejthető, hogy a különböző elnevezések alatt, különböző formákban hasonló dologról van szó. Lehet, hogy maguk a szavak is



Árgyusi Imre: Tündér Ilona keresése 219
egészen mást jelentenek ma, mint valaha eredeti jelentésük szerint. Olyan holt nyelvekből vettük át őket, melyek kabbalisztikus (kabbala, kubaba, kaaba) kulcsát nem ismerjük többé, s legendáik töredékesen maradtak ránk. Mindenesetre megállapíthatjuk, hogy a civilizációk fejlődését elősegítő tárgyi szimbólumról van szó. Szimbólumok, de egyben valóságos tárgyak is: különleges könyvek, melyeket az ősi „jelek”azon egyetemes nyelvébe írtak, véstek, faragtak, melyet sokáig egy ma már ismeretlen eredetű névhasonlítás révén „madárnyelvnek”
neveztek. Iratok, metszetek, szobrok, melyek a világ kulcsát adhatják meg. Az efféle dokumentumok ellopása után jelenik meg a tolvaj népeknél a civilizáció vagy legalábbis (hiszen ezek határozzák meg a civilizációt) a civilizációs emlékek. A legendákból csak néhány ilyen esetet ismerünk, de egész biztosan voltak mások is. Figyelemre méltó, hogy e dokumentumok átörökítése mindig harc vagy lopás útján megy végbe.

Az ókori Izrael
De térjünk vissza az izraelitákhoz, akik önmagukat az Isten gyermekeinek vallották, és nem voltak azonosak Júda népével, bár Dávid
és Salamon alatt a két nép együtt élt. (Az ír mondák felváltva használják az izraelita és szkíta (askenaz) neveket.) Származásuk, hovatartozásuk az évezredek múlásával egyre inkább a politikai, hatalmi és a vallási harc kérdésévé vált, hiszen ez a terület turániak -, hittiták, hurrik, hykusok, hikszoszok, arméniai eredetű, kaukázusiak befolyása alatt állt, akik a subur, subar, samar, sabir néppel is rokonságban voltak. Izrael első királya Kis (Kus, Kos) fia, Saul volt, akit a főpap Sámuel avatott királlyá i.e. 1020 körül. Sámuel felkenése által Jahve lelke szállt Saulra, a felkenés következtében Isten fia lett. Jahve nem nemzi, csak
elismeri őt királynak, és így Jahve „szolgája”-ként uralkodott. Az őt követő Dávid háborút kezdett az észak felé elhelyezkedő izraelita törzsek ellen, elfoglalta a nabateusoktól Sólyom városát (Jerusálem), a Napvallás központját, és Izrael fővárosává tette. Hettita feleségétől, Bethsabétől (Beth-Saba) született Salamon, aki az egyiptomi fáraóval kötött szövetséget, feleségül vette a fáraó lányát, és uralkodása alatt az északi tíz izraelita törzs erősen elkülönült a déli, nomád életmódot folytató Júda népétől. (Salamon i.e. 1000 körül uralkodott, a források igen eltérő időpontokat adnak meg.) Salamon halála után a tizenkét
törzset magába foglaló Izrael állam kettészakadt, és az északi tíz törzs Izrael néven, a déli törzsek Júda néven külön államban, külön népként éltek tovább. Salamon építi a Templomot a királyi palota mellé -, Mórija hegyére -, ezzel összekapcsolta a szentély tiszteletét és az örökletes királyságot. A Templom lett Jahve lakóhelye, és a Frigyláda, amely mostanáig elkísérte a seregeket, a Szentek Szentélye homályába került. A Sion-hegy (Hagar



Árgyusi Imre: Tündér Ilona keresése 220
hegye), melyre a Templomot emelték lett a Világ Közepe. A jeruzsálemi Templom lett a nemzeti szentély, és a király tisztelete azonosult az államvallással. A Szentek Szentélye a szikla legmagasabb részén, a mai szikladóm helyén állhatott. Salamon halálával a királyság kettészakadt: az északi királyság tíz törzsére, Izraelre (tíz-Ra-El?), és délire, Júdára (héberek vagy zsidók). A Frigyláda Jeruzsálemben maradt, így az észak törzsek nem juthattak el a közös szentélyhez. Jeroboám, Izrael királya ezért két szentélyt épített
Béthel-ben és Dán-ban, ahol Jahvét aranyborjú képében imádták. Lehetséges, hogy a bika formájú szobrok szolgáltak a láthatatlan Isten megjelenítésére. Az Izraelben uralkodó Omri király (i.e. 886-874) a Júda területére eső Jeruzsálem helyett Szamáriában építette fel országa központját. Izrael egyre közelebb került a szomszédos szíriai államokhoz, és csatlakozott a Damaszkusz vezette asszírellenes szövetséghez. Fia, Ahab (i.e. 873-853) harcolt az asszírok ellen. Az északi királyságban, Izraelben tűnt fel Illés próféta Aháb és Aházja királyok idején. A prófétákat meg kell különböztetni a nábi-nak (nabu,
mint Nabu-kodonozor, Nebo a Merkúr istene), azaz nézőnek nevezett látóktól. A látnokok tradicionális papi kaszt volt, akik a prófétákat őrülteknek, megszállottaknak tekintették. Az ekkor kialakult ószövetségi prófétizmus Illés (Éliás) próféta idején közvetlen módon avatkozott bele a hatalmi életbe, fellázadt Aháb politikája ellen, mivel a király egyenlő jogok biztosítása révén egyesíteni akarta az izraelitákat és kanaánitákat, valamint bátorította Baal kultuszát. Illés az általa támogatott vallástól való elfordulás miatt ellenkirályt kent fel Jehu személyében, aki az Omri dinasztia minden tagját: családját, rokonságát, barátait, híveit
lemészároltatta. Ebben az időben az asszírok Khumri néven említik Izraelt, amely elnevezés az uralkodó dinasztia nevéből alakulhatott ki, a Beth Omri-ból, azaz Omri házából. Az Omri név változata a Khumri, vagy Khám-Ri, Khám királya. A Khám név kapcsolatban áll az Egyiptomot lakó hamita (khamita) népekkel, és Khám-Ri formában az ír nagykirály Ard Ri ‘Ard Righ’ megnevezéssel is. A Jehu valamint az asszírok elől menekülők nevéből alakulhatott ki a Gumri, Gimiria, Gamira, Gimiri, Cimmer, Kimmer névalak, amely később a ‘száműzötteket’ jelenthette. A
cimmereket (kimmer) i.e. 770-től említik az asszír források Médiában, Elamban, Zagros és Mannae vidékén. Ezektől a cimmerektől származtatják magukat az írek és a skótok.
Asszíria i.e. 724-ben leigázta Izraelt és Júdát. Izrael arisztokráciáját Mezopotámiába telepítették át az asszírok, ahol beolvadtak az ottani őslakosságba. V. Shalmaneser asszír király Szamária kivételével mind a tíz izraeli törzset a Kaspi-tó déli oldalára, Médeába (ma kurd terület) deportáltatta. Az Izraelt alapító kus-hikszosz népesség így a Kos-víz
(Kas-pi) partján kapott kényszerlakhelyet. II. Sargon (Sarrukín) i.e. 721ben elfoglalta Szamáriát és a hátrahagyott 27 ezer embert is elvitette valahova Asszíriába. Izrael állami léte ezzel megszűnt. A kitelepítettek az



Árgyusi Imre: Tündér Ilona keresése 221
Araxes folyónál letelepedett káld szkíták között kaptak lakhelyet, akiket Senacherib (i.e. 705-681) asszír király as-ku-za vagy is-ku-za néven nevezett meg. Ebből a névből alakult ki as-ke-naz (vagy asz-ken-az, jaszkun-az?) nevük, és a perzsák is szaka-szkíta népek tartották őket. Ezen a területen, Mannae, Caspi, Cadussi, és Sambatae, (Sambation vagy Szombat) tartományok voltak az izraelita száműzetés helyei. Sambatae tartománya volt Sagartii, vagy ahogy az asszírok nevezték Zikirtu. Gómara helyén állt Sakkiz (később Mannae), amely szkíta központ volt.
A kutatás azt jelzi, hogy az izraelita törzsek egy jó része csatlakozott vagy azonosítható a cimmeri (kimmer, gimmer) szkítákkal. A Biblia (2 Királyok könyve 17) azt mondja, hogy a száműzött izraeliták újból rendezték soraikat a Halas-, Habúr- és a Gozan- folyó vidékén, és a médek városában. Így a cimmerek, akiket i.e. 770-től említenek, és izraelita száműzöttek területei között átfedések keletkeztek. Júda sem sokkal szerencsésebb. I.e. 724-ben a tökéletes behódolással és súlyos adók fizetésével még elkerülte a kitelepítést. Senacherib azonban i.e. 701-ben már 200 ezer embert deportál. I.e. 721-től Júda királyai
váltakozva hol az egy Isten imádását mozdították elő, hol a bálványimádást. A következő nyolc király Dávid trónján hol asszír, hol babiloni nyomás alatt kormányzott, míg végül 587-ben Babilon százötven évre fogságba vitte a zsidókat. Júda hosszú időn át tartó hanyatlása végül is bálványimádásban végződött, - mint korábban Izrael házában -, akiket az asszírok vittek fogságba körülbelül százhúsz évvel korábban. Minden figyelmeztetés hiábavaló volt, ezért Isten a babiloniak kezébe adta Júdát. I.e. 597-ben Nabukodonozor babiloni király elfoglalta Palesztinát, a
lakosságból így a zsidók közül is sokat fogságba hurcolt, és i.e. 586-ban Jeruzsálembe is bevonult. Jeruzsálem ostromakor Jeremiás elrejtette az uralkodó, Zedekiás (Zedekiah, Sedekiás) három leányát, köztük Teia Tephi hercegnőt a Templom alatti Szentlélek Barlangban, valamint Izrael legnagyobb kincseit, a Frigyládát a Thorával és Mózes kőtábláival, Jakab párnáját, valamint Dávid király trónját és hárfáját is. Júda utolsó királya Zedekiás volt, akit a babiloniak elfogtak, fiait és a júdeai nemeseket kivégezték, őt magát pedig megvakították és börtönbe vetették, ahol meg is halt. (i.e. 586-ban a Templomot lerombolták, a
második Templomot Zorobábel (i.e. 520-514 Zara-Bábel) építette fel.) Mikor Jeremiás titkára, Baruch jelezte a közvetlen veszély elmúltát Jeremiás a hercegnőkkel (a frigyládával, Jakab párnájával, és a többi kinccsel), és kísérőikkel elhagyta Jeruzsálemet és először Mizpah-ba majd az egyiptomi Tanis-ba (Djanet, más néven Suan, Síon? - a bibliai Zoan, vagy Czoan, ma San al-Hagar) menekült. (Tanist a trónörökös megnevezése Albionban.) Tanis az utolsó ismert tartózkodási helye a Frigyládának innentől kezdve nem ismerjük a sorsát. A legelterjedtebb elképzelés szerint Felső-Egyiptomba került Sába királynőjének földjére,
ahol Salamon és Sába utódai uralkodtak, majd az Etióp koptok őrizték tovább, az ír változat szerint azonban Teia Tephi vitte magával Írországba. A királyi hercegnőket Egyiptomba érkezésük után a fáraó



Árgyusi Imre: Tündér Ilona keresése 222
saját lányaivá fogadta és átadta nekik az egyik palotát Tanisban, amelyet arabul még ma is Juda lányainak palotájaként ismernek. (Quasr bint el Jehudi). Egyiptomban tartózkodtak addig, amíg Jeremiás figyelmeztetést nem kapott, hogy Nabukodonozor meg fogja támadni Egyiptom. A hajó, úton visszafelé Egyiptomból elsüllyedt, és nem voltak túlélői. Ez a magyarázata annak, hogy senki sem tudta, hová került a Frigyláda miután elhagyta Tanist, sőt azt sem, hogy elvitték Jeruzsálemből.
Egyiptomból menekülve az egyik útvonal Kréta, Szamothraké és a Balkán-félsziget felé vezetett, a másik Karthágó, Szicília, Itália érintésével a Gibraltári szoros felé. A Szicília felé menekülőket szállító egyiptomi a hajó a visszafelé vezető úton elsüllyedt, és nem voltak túlélői a szerencsétlenségek. Baruh aki ekkor már nyolcvan éves volt Gibraltárnál halt meg. Milétoszi szövetségesei segítettek Jeremiásnak elfogni egy görög hajót, amellyel aztán Gibraltár uralkodója, Simon fia, Elier irányított őket a gibraltári szoroson keresztül (Breogan) Spanyolországban. Az uralkodónak itt Teia Tephit és testvéreit, mint a
fáraó lányait mutatták be. Galícia földrajzi nevei is tanúskodnak Zarah utódainak megtelepedéséről. Saragossa az Ebro völgyében, Zarah-Gassa – Zara errőssége, amely szintén Gathelus utódainak városa. A Zara magyarul már önmagában is erősséget, zárat jelent, és tudjuk létezett Zára városa a Dalmát tengerparton is, valamint Mükéné városa mellett Zara-hegye. Zara-gosa másképpen írva Za-ragusa (Z-Rgs), és ehhez nagyon hasonló Burgos (B-rgs) és Arguis (Rgs) neve is. Az Adriai tengerparton szintén találunk Ragusa és Zára, valamint Szicíliában is találunk Ragusa nevű
várost.

Skócia védőszentje, Szent Margit
Zárjuk ezt a fejezetet a részben magyar származású Szent Margit történetével! Margit -, aki skót királyi házból az első szentté avatott -, apai ágon Nagy Alfréd angol király leszármazottja, anyai ágon a magyar Szent István rokona, férje révén Skócia királynője. Három fia uralkodott Skót királyként, leánya Matild Hódító Vilmos legkisebb fiának, I. Henriknek lett a felesége, és az angol királyi ház Plantagenet-ház anyja, amely három évszázadon keresztül ült az Angol trónon.
Magyarországon született 1047. június 10-én, Reska (Réka, vagy Nádasd (ma Mecseknádasd) nevű településen. Apja Edmund és testvére Edward az Atheling hercegek 1017-23 között menekültek el hazájukból, Angliából Nagy Kanut (Knut, Knud) dán király elől. A két herceg, akik akkor 2 és 3 évesek lehettek, először Norvégiába (vagy Svédországba) kerültek, amelynek királya, Szent Olaf egykor mint viking apjuk, Ethelréd szolgálatában állt. Amikor tíz évvel később Kanut Norvégiát is



Árgyusi Imre: Tündér Ilona keresése 223
meghódította, a két fiú, bizonyára Olaffal együtt, akinek a sógora Kijevben uralkodott, Kelet-Európába menekült, majd innen Magyarországra a hunok királyához (így szerepel az angolszász worcesteri Florence krónikájában) ahol Szent István uralkodott. Az első biztos adat, amely Edmundról fennmaradt az, hogy Magyarországon élt, és királyi birtokot valamint feleséget kapott Szent Istvántól, közeli rokonát, talán lányát, Ágotát.
Az V. században a brit szigeteken összeomlott a római uralom, a brit (kelta) törzseket a betelepülő angeln, szász és jüt (dán) törzsek fokozatosan legyőzték, és a VI. századra kialakultak az első angolszász hercegségek. Ezek a fejedelemségek egymással is folyamatos harcban álltak addig, amíg Nagy Alfréd (871–899), Wessex királya nem egyesítette őket, aki elfoglalta Londont, majd 878-tól ő lett az ország uralkodója, amit Anglien azaz Angliának neveztek. Alfréd sikerei megteremtették a lehetőségét annak, hogy a X. században utódai a védekezés helyett támadó hadjáratokat vezessenek az angliai vikingek
ellen. Hosszú és véres harcok árán, amelyekbe idővel az írországi norvégok is bekapcsolódtak, a század közepére a wessexi királyok uralmuk alatt egyesítették a ma Anglia néven ismert területeket. Mivel időközben az egymással szembenálló angolszász dinasztiák elvéreztek a (norvég) vikingek ellen vívott harcok során, a siker egyúttal az angolszász területek politikai egységének megteremtését jelentette. Az angolszász királyok hatalmának sem a dánok, sem a régi kelta királyságok nem tudtak ellenállni, így aztán 974-ben, a bath-i koronázását követően tartott chesteri ünnepségek során Edgar király
(959-975) - Nagy Alfréd dédunokája lett az uralkodó -, hajójának evezőit nyolc kelta és skandináv király húzta, miközben maga Edgar a kormányrudat kezelte. Ez az egységes Anglia került aztán a XI. század elején, újra dán kézre Villásszakállú Svein és fia, Nagy Kanut (Knut, Knud, Cnud) alatt. Hosszantartó háborúskodás és vérontás után megfosztották trónjuktól Nagy Alfréd utódait. Előzménye az volt a háborúskodásnak, hogy az angol király (Tanácstalan vagy Együgyű) Ethelréd a dánokkal régóta meglévő szövetséget felrúgta azzal, hogy az Angliában lévő dánokat orvul
meggyilkoltatta. Szimbolikus jelentőségű, hogy a rendeletet Brigitta (kelta istennő) napján, 1002. november 13.-án hajtották végre. Sven dán király több családtagja is meghalt, ezért bosszúhadjáratot indított, amiben Ethelréd életét vesztette, első házasságából való fiát, Ironside (Vasbordájú) Edmundot -, Wessex urát, aki sikeres támadásokat vezetett -, pedig később gyilkolták meg. Anglia új uralkodójának Svent (1014-16) majd fiát, Nagy Kanut (1016-1035) dán királyt -, aki felvette a keresztséget -, ismerték el. Trónja megerősítése érdekében Kanut feleségül vette Ethelréd második feleségét, a normann Emma hercegnőt,
és nem csak az angol, hanem a dán, svéd és norvég „koronát” is viselte. Ethelréd két kiskorú fia, az Atheling hercegek Edmund és Edward ekkor menekültek el nagybátyjukhoz, Norvégiába, majd Magyarországra.



Árgyusi Imre: Tündér Ilona keresése 224
Edward fiatalon meghalt, míg Edmund (a valószínűleg Árpádházi) Ágotával Nádasdon élt. Három gyermekük született, Margit, Agatha (Ágota) és Edgar. Magyarországról Edmund már 1042.-ben visszatérhetett volna Angliába, amikor mostohatestvére Hitvalló Eduard (Edward The Confessor) lett az uralkodó. Kanut halála után Anglia trónját fiai, Harold (1035-1040), majd Harthacanute (Hördaknut 1040-1042) örökölték. Ezt követően azonban visszatért a trónra az angolszász wessexi dinasztia utolsó
képviselője, Hitvalló Edward (1042-1066), aki a dán uralom évtizedeit normandiai száműzetésben töltötte. Amikor ugyanis Kanut mindkét fia meghalt, Edwardot hívták haza, hogy vessen véget az idegenek uralmának Angliában. Hitvalló Eduard (vagy Edward) azonban egész ifjúságát Normandiában töltötte. Amikor Anglia királya lett, majdnem kizárólag normannokkal vette körül magát. Anglia egyháza és kultúrája az ötvenéves dán fennhatóság alatt sokat szenvedett, az új uralkodó azonban a püspöki és apáti székekbe, a clunyi reform szellemét képviselő normann
klerikusokat hozott, mellőzve az angolokat. A hivatalnokok is mind Eduard ifjúkori, normann barátai lettek. Házassága gyermektelen maradt, és lassan közismertté vált, hogy a trónt elígérte Normandiai Vilmosnak, a nagybátyjának. Ilyen ígéretre Eduardnak nem volt joga, mert Angliában a királyság nem öröklődött, hanem választás útján szállt tovább. A gyermektelen Eduard halálát követően az angolok Godwin fiát, Haraldot választották királyukká. Harald Godwinson mellett azonban trónkövetelőként lépett fel egy másik Harald, a Keménykezű melléknevet viselő norvég király, és bejelentette az igényét a Normandiát
megalapító viking vezér ükunokája, (Normandiai) Vilmos is. Az ország szinte ellenállás nélkül került (Normandiai, a később Hódítónak nevezett) Vilmos kezére 1066 őszén. A normann hódítás következtében az angolszászok uralma véget ért és kezdetét vette a normannok kora. Az egykori Britannia minden addiginál erősebben kötődött a kontinenshez, hiszen mind Vilmos, mind utódai Anglia királyaiként is megtartották - sőt, utóbb gyarapították is - a kontinensen fekvő birtokaikat. A normannokkal a kontinens feudalizmusának intézményei is áttelepültek az egykori Britanniába, s az idő haladtával
mindinkább a maguk képére formálták azt. A kelta területek közül egyedül a skót, pikt és az északi brit királyságok egyesüléséből a IX-XI. század folyamán kiformálódó Skócia tudta megőrizni önállóságát.
Az idegen uralom alatt egyetlen még tisztán angolszász főhatóság, a királyválasztásra egyedül jogosult Bölcsek Tanácsa volt arra hivatva, hogy a trón örökösét megválassza, az uralkodnak (vagy családjának) csupán hagyományos joga volt ahhoz, hogy a választás lehetőleg egy családtagra essék. Így a Bölcsek Tanácsa (Witenamegot) elérte, hogy
Alfréd utolsó életben lévő vérrokonát visszahívják a trónra. Ebből a célból 1057-ben Eduard the Confessor küldöttséget indított Magyarországra és vele együtt - valószínűleg 1057-ben - érkezett



Árgyusi Imre: Tündér Ilona keresése 225
Edmund a feleségével, Ágotával és három gyermekükkel vissza Angliába, amely természetesen idegen volt számára. Edmundot királlyá koronázták, de - máig sem ismert körülmények között - rövidesen meghalt. Ezáltal ismét előtérbe került a trónutódlás kérdése, mivel gyermekeket nem szoktak királlyá választani. A figyelem egyre inkább a mindenki által szeretett, bátor Harald, az angolszász Edán nemesi párt jelöltje felé irányult. Normandiai (Hódító) Vilmos korábban, amikor Harald hajótörés miatt a
normann partokra vetődött, megeskette, hogy támogatni fogja az ő trónkövetelését. Amikor Edward 1066-ban meghalt, Harald ezt az esküt, mert kikényszerített volt, érvénytelennek nyilvánította és elfogadta a királyválasztást. Miután a Hitvalló Eduardtól állítólag kicsikart ígéret révén az angol trónra került Harald herceg 1066-ban Hastingsnál vereséget szenvedett a normannoktól és elesett a csatában, a Bölcsek Tanácsa, utolsó kísérletként Anglia függetlenségének megvédésére, Margit öccsét, a fiatal Edgart választotta királynak. Edgar, apjuk halála után többször próbálta megszerezni az angol trónt, de nem sikerültek
tervei. 1066-ban az angolok elűzték, és Ágotával együtt aláíratták vele, hogy örökre lemond a trónról, később azonban többször is fegyverrel támadt Hódító Vilmos ellen. Hódító Vilmossal szemben Edgárnak nem voltak esélyei, már csak azért sem, mert a legfontosabb állami hivatalok normannok kezében voltak. A koronáért vetélkedő szász és normann családok közül a normannok nyerték el a királyságot, és Edgar édesanyjával, Agathaval ismét hazaindult Magyarországra. Hajójukat a legenda szerint Skóciába sodorta egy tengeri vihar, a Firth of Forth-i kikötőbe, és sorsuk itt
folytatódott tovább, mely Margit és III. Malcolm skót király házasságával végződött.
Duncan Maccrinan fia, III. Malcolm (1058-1093) abban az időben igen hosszúnak számító, harmincöt éves uralkodása sok szempontból volt meghatározó Skócia életében. Mint minden Dalriada király Fergus véréből származott. Nagyapja II. Malcolm (Máel Coluim mac Cináeda) uralma után 1034 végén apja, I. Duncan lett a király. Őt azonban 1040. augusztusában megölte Macbeth. (Macbeth uralkodott 1040-57, nevei: Mac Bethad, mac Findlaích). Bár Shakespeare Macbeth-je (III.)
Malcolmot felnőttként, apját pedig idős emberként mutatja be, valószínűbb, hogy Duncan 1040.-ben még fiatal ember, Malcolm és fivére, Donald (III. Domnall Ban) pedig gyermek volt. Malcolm Angliában talált menedéket Harthacanute Dánia és Anglia királyának udvarában. A 1042 Harthacanute meghalt, és a trónon féltestvére követte Hitvalló Eduard. Malcolm családja 1045-ben megkísérelte Macbeth megbuktatását, de Malcolm nagyapját, Crínán of Dunkeld-et megölték a próbálkozás során. A 1053 Hitvalló Eduárd végül beleegyezett, hogy seregével segít
Malcolmnak megszerezni Skócia trónját. Malcolmot Dél-Skóciában a nemesek is támogatták.



Árgyusi Imre: Tündér Ilona keresése 226
1054-ben I. Duncan fia, Malcolm megtámadta Macbeth-et és DélSkóciában átvette az irányítást. 1057. augusztus 15.-én, legyőzte Macbeth seregét Aberdeenshire-nél, a Lumphanan-i csatában, és több krónikás feljegyzi, hogy Malcolm megölte Macbeth királyt. Macbeth utóda nevelt fia, Lulach lett, akit Scone-ban koronáztak meg, vélhetően 1057. szeptember 8-án, majd 1058. április 25-én „árulás következtében” őt is megölte Malcolm, Huntly közelében. Ezt követően Malcolmot (úgy tűnik még aznap 1058. április 25. ) megkoronázták Scone Abbey, Perthshire
ben. III. Malcolmot (nevének változatai: Ceanmore, Cenn Mór, Máel Coluim) Skóciában, alattvalói Véres-nek hívták, mivel félelmetes kegyetlenséggel állt bosszút Macbeth hívein, aki atyját megölte és elragadta a trónt. Malcolm hatalma nem terjedt túl a mai Skócia területén. Az északi és nyugati skót területek továbbra is skandináv, normann és gael ellenőrzés alatt maradtak, a skót királyok által felügyelt földek pedig a XII. századig nagyjából megegyeztek azokkal, melyeket már II. Malcolm is uralt. III. Malcolm több háborút is vívott az Angol Királyság ellen, melyek célja
Northumbria angol grófság meghódítása volt. A háborúk azonban semmilyen komoly térhódítással nem jártak déli irányban. 1065-ben Malcolm feleségül vette az Orkney-szigetek ura, Hatalmas Thorfinn özvegyét, Ingibjorg-ot, s ezzel megszilárdította hatalmát Alba, vagyis Skócia északi részén is, azonban pár év múlva megözvegyült. Malcolm próbálta megállítani az Angol és Normann befolyás erősödését országában. Ennek része volt az angol trónra pályázók befogadása is. 1068-ban befogadott egy csoport angol száműzöttet, akik Hódító Vilmos elől menekültek, köztük volt Ágota (Agatha), Hitvalló Eduard
unokaöccsének, Száműzött Eduárd-nak az özvegye, valamint Magyarországon született gyermekei, (Földönfutó, később II.) Edgar, Margit és Krisztina.



Árgyusi Imre: Tündér Ilona keresése 227
Margit partot érése Skóciában
Ágota és gyermekei a dánok és Hódító Vilmos elől menekültek, és Skóciában, III. Malcolm király udvarában találtak otthonra. A legenda szerint Margit szépsége és okossága meghódította a királyt, s rövid idő múlva már meg is kérte a kezét. Így lett 1070.-ben Margit Skócia
királynéja. Feleségének hatására, aki nemesebb volt bölcsességében és jámborságában a király elhagyta vad szokásait, egész környezete megváltozott, Margit előtt többé egy durva szót ki nem ejtettek. Margit és III. Malcolm esküvőjét 1070. húsvét másnapján, április 5.-én Dunfermlinben tartották, mely ezután vált skót fővárossá. Margit beszélt magyarul, angolul, és tudott latinul írni, olvasni is. Műveltségét, az Európában ritka tudománynak számító írni-olvasni tudást, és a latin nyelv ismeretét Malcolm, aki maga írástudatlan volt, olyannyira tisztelte felesége tudományát, hogy nemzeti emlékek szerint ő vitte utána, vagy
tartotta olvasása közben az éppen használt könyvet. A skót egyház egyik vezetője azt írta Margitról: vallásosságának gyökerei a magyar királyi udvarban keresendők. Szent Margit és III. Malcolm esküvője fordulópontot jelentett Skócia történelmében, mert ez volt a kezdete a „barbarizmusból kivezető civilizációnak”. A szabadság, melyet a skótok ma élveznek, abból az időből való, amikor Margit befolyása Skóciát a népjogok szabad gyakorlatához juttatta. Margit kivételes szerelemmel szerette férjét. A dunfermlini palotához közel, egy barlangba járt imádkozni, melyet ma is Margit barlangjának neveznek és
tisztelettel ápolnak. Margit a római katolikus egyházat támogatta egész Skóciában, háttérbe szorítva a kereszténység kelta formáját, amely kismértékben eltért a római katolikus gyakorlattól, és mit sem tudott a pápa fennhatóságáról az ír-skót egyház felett. Margit életrajzírója azt is közli, hogy ő (és nem a király) összehívta a skót egyház zsinatát, hogy a római egyház szokásaitól



Árgyusi Imre: Tündér Ilona keresése 228
eltérő szokásoktól -, amelyek az egykor Írország felől megtérített skót egyházban még mindig föllelhetők voltak -, úgymond megszabadítsa a skótokat. A királyné a zsinaton tárgyalt teológiai kérdésekhez is hozzászólt, valamint ő telepítette az első idegen szerzeteseket, a bencéseket az országba. Az ország kormányzásában is fontos szerepet vállalt és jelen volt a főnemesek ülésein. A magyaron kívül beszélt latinul és angol-szász nyelven, de a skótok régi kelta-gael nyelvét nem tanulta meg.
Feljegyezték, hogy a hercegi család tagjai egymás között és magyar kíséretükkel csak a magyar nyelvet használták és a kíséretben Skóciába érkező magyar urak a skót udvarban magas pozíciókat töltöttek be. Ma is több előkelő skót család származtatja magát ezektől a magyar nemesektől.
Az egyszerű nép bajainak orvoslását is személyesen intézte. Kint ült a palota előtt Szent Margit kövén és eléje járulhattak az alattvalók. Szokása volt, hogy a vasárnap megszentelése után a szegényeket adományokkal és ruházattal látta el. Építkezéseket indított, nevéhez
kötődik a dunfermlini apátsági templom, az Iona szigetén álló dóm és az edinburghi Szent Margit kápolna megépítése. Malcolm nemcsak a skótok hagyományos uralkodói székhelyét változtatta meg, és tette Dunfermline-be, de megváltoztatta az öröklési jogot, megszüntette a hagyományos bírósági gyakorlatot, háttérbe szorította gael nyelvet, ösztönözte a szász és normann nemesek bevándorlását Angliából, akiknek rendi támogatására számított -, úgy vélik mindezt Margit befolyására. Bevezette a déli vám rendszerét. Intézkedései lehetővé tették a
feudalizmus bevezetését, a földvagyon királyi birtokba való vételét, megfosztva ezzel a klán-rendszer régi családjait tulajdonuktól. A kelta rendszerben a föld a törzshöz, családhoz tartozott, de a feudalizmus azt jelentette, hogy a föld a király birtokába ment át, és a király döntött annak tulajdonosáról. A törzsi önkormányzati rendszert, az örökösödési szokásokat több lépésben felszámolta, erősítve a központosított királyi hatalmat.
Margitnak és Malcolmnak nyolc gyermeke született, 6 fiú és 2 lány, aki
Margit fiaiként, Margaretsons ismertek a történelemben. Margit és Malcolm (aki a Dalriada Fergus és Kenneth leszármazottja volt) utódai, a Dunkeld dinasztia uralkodott Skóciában 1058-tól 1286-ig. A hat fiú közül három skót király lett, Edgar, David és Alexander. Később David két unokája lett király, IV. Malcolm és Vilmos, aztán Vilmos fia, II. Alexander, majd az ő fia, III. Alexander uralkodott skót földön. Margit, aki Nagy Alfréd családjának utolsó királynéja volt, minden angol királynő anyja lett azáltal, hogy leánya, Matild, Hódító Vilmos legkisebb fiának, I. Henriknek (1100-1135) lett a felesége. Henrik és Matild fiának,
Istvánnak angol trónfoglalását az akkor Skóciában uralkodó David király támogatta. Őt a trónon már Plantagenet II. Henrik követte (1154-1189), akinek ereiben szintén Szent Margit vére folyt Mathilde unokáján



Árgyusi Imre: Tündér Ilona keresése 229
keresztül. A Plantagenet-ház pedig három évszázadon keresztül uralkodott Angliában.
Malcolm és Margit gyermekei
Edward, meghalt 1093. Edmund of Scotland Ethelred, Dunkeld apátja
Edgar Skócia királya I. Alexander Skócia királya I. Dávid Skócia királya Edith, más néven Matilda, I. Henrik angol király felesége Mária, Eustach (Eustace) III Boulogne felesége
Margit 48 évesen halt meg, 1093. november 16-án, amikor megkapta a hírt legidősebb fia, Edward és férje Malcolm haláláról, akik betörtek Northumbriába, de a terület grófja, Robert de Mowbray akinek földjeit
végigpusztították csapdába csalta és megölte őket. Margit gyermekei közül két fiút is szentként tisztel a katolikus egyház. Az egyikük, I. David, Skócia királya, a másik Ethelred, aki Jeruzsálembe ment, hogy a szenvedő Krisztus misztériumaival találkozhassék. David uralkodása alatt háborút nem viselt, csupán egy kisebb lázadás tört ki, egyébként 29 éven át kormányozta békében Skóciát. Margit ereklyéit 1250-ben III. Alexander skót király és kísérete jelenlétében értékes ereklyetartóba helyezték. Stuart Mária kérésére Edinburghbe vitték, később, a francia forradalom idején Spanyolországba, az Escorialban álló
Szent Lőrinc templomba került, innen azonban nyoma veszett. Margitot 1251. szeptember 16.-án IV. Ince pápa avatta szentté, és 1673-ban ő lett a Skócia védőszentje. Ünnepét június 10-én tartják.



Árgyusi Imre: Tündér Ilona keresése 130
VII. fejezet
A név lépcső az ismeretlen és az ismert világ között
A könyv befejező részéhez érve eljött az összegzés ideje. A kérdés az: vajon miért követtünk Tündér Ilona helyett Árgyélus, Árgirus királyfi nevének alakjait. Azt vizsgáltuk, hogy lehet-e bármilyen kapcsolat az Árgirus széphistória meséjével a havasalföldi Árgyasudvarhely, a háromszéki Páván átfolyó Árgyus patak, a peloponnészoszi Argos, a szicíliai Akragas városa, Argeaus hegye, és a skóciai Fergus király és Argyll története. Azt a tartalmi, történeti, mondai összefonódást
követtük, amely a földrajzi nevekben, történelemben, mitológiában fellelhető. Vizsgálatunk alapja a név, a nevek hasonlósága és a hozzájuk fűződő történetek, mondák tanulmányozása. Kiindulási pontunk a magyar népmese volt, amelyben együtt jelenik meg a két név, és innen az indíték, ha nem Tündér Ilonát, akkor Árgyélust vagy nevének alakjait, követjük nyomozásunkban. A mai emberek általában gyerekeknek szóló történeteknek gondolják a meséket. Pedig már a múlt században a mesekutatás kezdetekor figyelmeztettek rá, például a Grimm testvérek: itt nem egyszerű történetecskékről van szó.
Sokkal komolyabb üzeneteket rejtenek a népmesék, mint gondolnánk. A mese, a mitológiai történetek értelme az idők folyamán elveszett, és széttört cserepei, ennek a valamikor egységes világképnek a részei, szerteszét hevernek. A mesei motívumok ősvallási elemek töredékét rejtik magukban. A nevek utáni nyomozás tényeinek megismerése után az olvasó maga döntheti el meggyőzőek e számára a megismert adatok, tények, mondák ahhoz, hogy kapcsolatot fedezzen fel az egyes névalakok és a hozzájuk kapcsolódó történetek között.
Mai napig nem született magyarázat arra, miért bizonyos hangképekkel, a mássalhangzók és magánhangzók meghatározott sorrendjével nevezünk meg dolgokat, környezetünk tárgyait, földrajzi tájakat, élőlényeket. Az első névadó miért ezt vagy azt a szóképet használta az egyes dolgokra, és azok hogyan öröklődtek át évezredeken keresztül. A történeti, mitológiai szövegek sajátossága, hogy nem léteznek nevek nélkül. A mitológiai rendszer legfontosabb tényezői, a mítoszok szereplői és ebben az esetben sokszor a nevek jelentik az egyetlen forrást,
amelynek alapján képet alkothatunk egy-egy mitológiai rendszerről. A név jelentésének ismerete hatalom mind a mai napig. A dolgok feletti uralom régen összefüggött a dolgok igazi nevének kutatásával, és ezen keresztül a birtokbavétellel. Van a neveknek egy nagyon fontos tulajdonsága. Képesek fennmaradni! Ezer és ezer évek múlhatnak el, de a nevek változatlanul fennmaradnak. A földrajzi nevek nem véletlenül születtek, hanem saját történetük van.



Árgyusi Imre: Tündér Ilona keresése 131
Tanulmányozásukkal, fejlődésük, változásaik tanulmányozásával a történelem számos, egyébként megfejthetetlennek látszó ügyét is meg lehet oldani. Ezért szükséges fokozott figyelemmel, éles megkülönböztető képességgel vizsgálni helyneveket, e nélkül ugyanis képtelenség a hajdani valóságra helyesen következtetni.
A helynevek esetről-esetre változó élettartamúak. Egyesek, - kisebbnagyobb átalakulással, torzulással évszázadokig, sőt évezredekig fennmaradhatnak, tovább élhetnek, noha az őket teremtő, a történelem színpadáról réges-régen eltűnt népességhez hasonlóan - jelentésük vagy tartalmuk már régtől fogva elhalványodott, sőt el is tűnt. Így bizonyos földrajzi nevek nem csupán a megnevezett tereptárgyakat, de az azokat létrehozó nyelveket is túlélték. Bizonyos mértékig éppen ebben rejlik, adott helyzetekben az írott történeti forrásokéhoz hasonlító, számottevő bizonyító értékük. Segítségükkel általában rég letűnt társadalmi,
világképi vagy természeti jelenségek idézhetők föl. A névadás a kultúra kialakulásának kezdetén a teremtéssel volt egyenértékű. Babilonban a kezdetek kezdete az, amikor „sem az égnek, sem a földnek nem volt neve”, avagy „kezdetben vala az Ige.” Az Ószövetségben Ádám az első névadó, aki mindent elnevez Isten sugallatára. Az őskorban az első megtelepedő az őslakos nép az, aki lakókörzetében nevet ad mindennek, természetesen a saját nyelvén. Az elvándorló és új helyen megtelepülő népcsoportok magukkal viszik az őshaza nyelvét,
szokásait és földrajzi neveit is. Mivel egy nyelven beszéltek, ugyanúgy gondolkodtak, egyformán cselekedtek, isteneik, hegyeik, folyóik, oltalmazóik, őseik neveit adták az elfoglalt, birtokba vett tájnak. A névadást az első letelepedő lakosság végzi, és a nevek mindaddig használatban vannak, míg azokat az utódok egymásnak nemzedékről nemzedékre továbbadják. Az ősi hon helyneveinek felújítása az új megtelepedési helyen általános ragaszkodás a korábbi környezethez, lakhelyhez. A név hangtani alakjából, a névben tükröződő ős vagy isten nevéből az első megtelepülés idejére is következtetni lehet.
Az új táj elnevezése egyenlő annak tulajdonba vételével. Az elnevezéssel a névadó hatalma, védnöksége alá kerül a terület. Ha valaminek tudom a nevét, meg tudom nevezni, akkor hatalmam van felette, nevén keresztül megtudom, ki ő valójában, kinek a védelme, hatalma, uralma alatt áll. Ha valaki nevet ad egy területnek, akkor jogot formál rá, jelzi, hogy magáénak érzi. A név adása foglalás, birtokbavétel, a tulajdonjog megszerzése. Ha átnevezünk egy várost, egy földrajzi területet, ezzel kifejezzük azt a szándékunkat, hogy végleges tulajdonunknak tekintjük, múltját eltöröljük, az általunk megnevezett személy vagy isten
védnöksége alá helyezzük. Összegezve: a név adása a néven nevezett terület, város vagy bármi egyéb tulajdonjogának megszerzésével egyenértékű. A helynevek összetartó erőt testesítenek meg a népek életében. A népek mitológiai emlékezete sokkal régebbi időkbe nyúlik vissza, mint az írott emlékek hézagos sorai. A mondák, mítoszok, vallások,



Árgyusi Imre: Tündér Ilona keresése 132
hagyományok sokszor elmosódnak, sőt kiirthatók, míg a nevek nemzedékről nemzedékre történő továbbadása történeti öntudatot kölcsönöz. Az emlékezés azt válogatja, azt beszéli el a múltból, ami az összetartozás tudatát erősíti, formálja, és ez válik a jelenből értelmezett múlt
hagyományává. Azok az elbeszélések és viszonyítási pontok, amelyek egy közösség hagyományát alkotják, voltaképpen a közösség hovatartozását jelentik. A nemzeti népi önazonosságot a közös tudás és az önmagukról alkotott, tudatosított önelképzelés építi, míg ennek elvétele, elpusztítása a közösség megsemmisülésével jár együtt. Az emlékezésnek a feledés is része. Így a múlthoz való viszonyulás feltétele a jelen megkülönböztetése a múlttól, ennél fogva a változás észlelése. Szükség van a múltra, hogy a jelennek értelmet adjunk. A tükrözés, a múlt ismeret ősi hagyomány, azért hogy lásd a jövőt, vissza kell tekintened.
A helynevek több oldalról is vizsgálhatók, illetőleg föl is használhatók. Kialakulásuk körülményeinek, továbbá egy adott nagyobb közösség vagy éppen népcsoport életében játszott szerepüknek megfelelően egyaránt fontosak a népesség, a történelem, a néprajz, a nyelvész kutató számára. Ezért egészen nyilvánvalóan, mindezeket a változatos szakmájú gondolkodókat élénken érdekli a szélesebben értelmezett helynévkincs. A helynévanyag pótolhatatlan forrás-értékű történeti tudás tára. A földrajzi nevek vizsgálata széles kutatási távlatok nyitására kínál lehetőséget. Az egyes helységek eredetére, történelmi, gazdasági
fejlődésére, jellegére és általános haladására, valamint helyzetük, környékük, környezetük számos más kérdésének a megvilágítására kínálnak nélkülözhetetlen forrásanyagot. A földrajzi nevek megértése, megmagyarázása azonban korántsem annyira könnyű feladat, mint ahogyan első pillantásra látszik. A helynevek tanulmányozása sokszor bizony eléggé nehéz, sok fejtöréssel jár, nagyon változatos, szétágazó, különleges érzéket és képességet kíván.
A világ titokként ébredt magára, a nevek és a szavak világ kulcsai. A
szónyelv és a nevek belső felépítése korábbi rendszereken nyugszik, és későbbi alakulása nem függ a szókincstől és annak sorsától a nyelv változásától. A név - teljesen magáért való. A név meghatározza, körülírja, és ilyen módon rabul ejti viselőjét. A név szoros viszonyban áll a megismeréssel. A megfelelő név kimondása voltaképpen megidézés. Így az Istenség először mint név születik meg, melyen megszólították, és melyhez egy érzékileg egyre határozottabb képet kapcsoltak. A névből fogalom lett, a fogalomból pedig képzet. Az eredeti névadást nem tudjuk elég ünnepélyesen és tisztelettel kezelni. A
nevet nem kell mindig kimondani, van, amikor titokban kell tartani, mert veszélyes erő rejlik benne. A név születése lépcső az ismeretlen és az ismert világ között. Amit ma emlékezetnek nevezünk, az az a képesség, hogy a megnevezetteket a nevek segítségével a megértés, az emlékezés számára megőrizzük. A látott és megértett dolgok birodalma felett létrejön a nevek szellemi birodalma.



Árgyusi Imre: Tündér Ilona keresése 133

A könyvet Szamothráké Niké képével kezdtük és egy körülbelül i.e. 800. Volterrából származó etruszk urna képével zárjuk.
Ennek a hableánynak a két irányba, múltba és jövőbe tekeredő kígyószerű alteste összeköti Őt a földi bölcsességgel, szárnyai pedig a mennyei szférákkal az istenekkel. A szárnyaiban is vannak szemei: ami annak a képességének a jele, hogy látja azt, ami a normális szem számára nem látható. A kardja a spirituális megfigyelés szimbóluma, egyben élet és halál fölötti uralom jelképe. Kis szárnyak vannak a füleiben így mindent hall, azt is ami másnak nem hallható. Ősi alkímiai kultúrák hírnökeként láthatjuk Őt, aki hitt a lélek hosszú útjában, ebben az életben és a túlvilágban.



Árgyusi Imre: Tündér Ilona keresése 134
Paionios Niké rekonstrukció



Árgyusi Imre: Tündér Ilona keresése 135
Forrásművek
KARDOS TIBOR AZ ÁRGIRUS-SZÉPHISTÓRIA AKADÉMIA KIADÓ 1967
JAMES G. FRAZER: AZ ARANYÁG OSIRIS 1998
MIRCEA ELIADE: VALLÁSI HIEDELMEK ÉS ESZMÉK TÖRTÉNETE I-II-II. OSIRIS 1997
ROBERT GRAVES: A GÖRÖG MÍTOSZOK I-II. EURÓPA 1981
VÁRKONYI NÁNDOR: SZIRIAT OSZLOPAI MAGVETŐ 1972
DR. FÁY ELEK: A MAGYAROK ŐSHONA FÁY TÁRSASÁG 2000
A PALLAS NAGY LEXIKONA: /mek.oszk.hu/00000/00060/index.phtml
A SZKÍTÁKRÓL: HÉRODOTOSZ, NEGYEDIK KÖNYV
MITOLÓGIAI ÁBÉCÉ: 3. KIADÁS GONDOLAT 1978
CSODAKÚT: (HARKAI ISTVÁN: ÁRGYÉLUS NYOMÁBAN) PONTIFEX KIADÓ
JANKOVICS MARCELL: AHOL A MADÁR SE JÁR PONTIFEX 1996
MAHLER EDE BABYLONIA ÉS ASSYRIA: DEBRECEN 2003
HARALD BUKOR, RUTH BUKOR: ATLASZ CSILLAGÁSZAT ATHENEUM 2000
MEDITERRÁM MÍTOSZOK ÉS MONDÁK: KRITERION 1973
ÓKORI LEXIKON SZERKESZTETTE PECZ VILMOS
KERESZTYÉN BIBLIAI LEXIKON: KIADJA A MAGYARORSZÁGI REFORMÁTUS
EGYHÁZ KÁLVIN JÁNOS KIADÓJA BUDAPEST, 1993. SZERKESZTETT DR.
GULYÁS PÉTER PÁL: AZ ÁDÁMCSUTKA SZERZŐI KIADÁS BUDAPEST, 2007
GULYÁS PÉTER PÁL: KÖLDÖKCSILLAG A POCAKHEGYEN TERTIA KIADÓ, 2004
MICHAEL ROGERS: A HÓDÍTÓ ISZLÁM HELIKON 1987
ROMAN GHIRSHMAN. AZ ÓKORI IRÁN GONDOLAT 1985
ROBERT GRAVES- RAPHAEL PATAI: HÉBER MÍTOSZOK GONDOLAT 1969
VALLÁSTÖRTÉNETI KISLEXIKON KOSSUTH 1971
JOHANN JAKOB BACHOFEN: A MÍTOSZ ÉS AZ ŐSI TÁRSADALOM GONDOLAT 1978 JOHANN JAKOB BACHOFEN: AZ ANYAJOG
KERÉNYI KÁROLY: AZ ÖRÖK ANTIGONÉ PAIDION 2003
C. W. CERAM: A HETTITÁK REGÉNYE GONDOLAT 1964



Árgyusi Imre: Tündér Ilona keresése 136
HAHN ISTVÁN: ISTENEK ÉS NÉPEK MINERVA 1980
BIBLIAI KISLEXIKON KOSSUTH 1978
HUSZKA ISTENFA ÖRÖKSÉGÜNK 1994
ORACLE CENTRES WWW.ANCIENT-WISDOM.CO.UK/ORACLES.
ROBERT GRAVES: A FEHÉR ISTENNŐ 1960
ISTEN EGYHÁZA CHURCOFGOD.HU
TOMORY ZSUZSA
MEROVINGIANS: THE ONCE, THE PRESENT, & FUTURE KINGS



Árgyusi Imre: Tündér Ilona keresése 137
Megjelent könyveim:
Kiadási év: 2006



Árgyusi Imre: Tündér Ilona keresése 138
hunkara2@gmail.com



Árgyusi Imre: Tündér Ilona keresése 139
Kiadási év: 2008



Árgyusi Imre: Tündér Ilona keresése 140
hunkara2@gmail.com



Árgyusi Imre: Tündér Ilona keresése 141
Kiadási év: 2011



Árgyusi Imre: Tündér Ilona keresése 142
hunkara2@gmail.com