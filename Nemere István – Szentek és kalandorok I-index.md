---
master_file: "[[@NemereIstvanSzentek]]"
---
# Index for Nemere István – Szentek és kalandorok I.pdf

NEMERE ISTVÁN
Szentek és kalandorok 1.
1. JÖTTEK A HOMÁLYBÓL
Állítson bármit a történettudomány, sok kérdés még mindig nem világos. A magyarok őstörténetében számtalan a homályos folt és kevéssé vigasztaló, hogy az azt követő évszázadokban sem minden világos a mai napig. Regékben, mondákban persze minden nép gazdag, és ha mindazt elhinnénk, amit e történetek tartalmaznak, minden népről ugyanaz derülne ki: hogy ő a legtökéletesebb, a legrégibb, a leginkább uralkodásra termett és természetesen neki voltak a legnagyobb hősei, a legjobb királyai és ez az a nép, amely (ha egyáltalán fennmaradt) most is a legtöbbet érdemelné... A magyarok Attila hun királytól eredeztetik magukat, legalábbis sokan elhitték ezt a legendát. Ennek körülbelül annyi a valószínűsége, mint az ókori dákok és a mai románok azonosságának - vagyis egy



áltörténelmi legendával állunk szemben. A hunok több mint száz népet mozgósítottak hol rábeszéléssel, hol katonai vagy gazdasági, vagy egyéb kényszerrel, hogy jelentős katonai erőket és létszámot biztosítsanak nekik nyugati vagy keleti, vagy déli hadjárataikhoz mert hiszen harcban álltak ők a kínaiakkal éppen úgy, mint a bizánci birodalommal, avagy a rómaiakkal. De ettől még a hunokkal nem keveredtek vérrokonságba egész népek. (Mellesleg ha az átlag magyar tudná, milyen rossz híre van Attilának és a hunoknak mind a mai napig Nyugaton, nem dicsekedne ezzel a „rokonsággal”. Ehhez elég annyi, hogy a második világháborúban a szövetséges közvélemény és média a hitleri Harmadik Birodalmat és a nácikat nevezte hunoknak és újkori Attilának...) A magyarok tehát sokáig meg voltak győződve, hogy ők a dicső világhódító hunok leszármazottai. Pedig hát jó, ha tudjuk: a hunokról szóló krónikák általában hamisítványok, nem tartalmazzák az igazság árnyékát sem. Ne emlegessük az aranyszarvas legendáját sem, mert arról meg bebizonyosodott, hogy egyrészt már akkor regélték a hunok és mások, amikor a magyarokról, mint olyanokról még említést sem tettek, másfelől Japántól Angliáig egész Eurázsiában szinte minden nép legendáriumában megtalálható ugyanaz a „sztori” kisebb változtatásokkal. Megfigyelhető különben, hogy egyes magyar mondák hogyan alakultak át az idők folyamán, hogy egyre inkább kidomboríthassák a magyarság hun eredetét és egyben mégis nagyfokú önállóságát - már a legkorábbi időkben is. Ehhez képest a valóság ismét más volt. Nem igaz az sem, hogy őseink mondjuk a Kr. u. 6. század előtt már „hunogurnak”, „onogurnak” nevezték volna magukat és a Hunor-Magor monda sem igaz, amely szerint ugyebár egy testvérpár egyikétől származtak volna a hunok, a másiktól a magyarok. Mellesleg Attila fiait gyakorlatilag mind egy szálig kiirtották, távolabbi rokonai ugyan itt-ott hatalom közeibe kerültek még, de tőle származtatni magunkat enyhén szólva is humoros, és persze mindenképpen történelmietlen szemléletre vall. Annyi közünk lehetett a hunokhoz - a már említett, félig- meddig kényszer-közösködéseken túlmenően - hogy mind a hunok, mint a magyarok ősei könnyű lovaskatonák voltak, akik nem is mindig nyílt



gy y g y háborúkban, hanem gyakorta meglepetés- szerű lecsapásokban és közönséges tömeges rablásokban nyerték el az ellenség javait (ami akkoriban persze általános, mondhatni „elfogadott”, korántsem csak e két népre jellemző dolog volt). Csak sejthető, hogy a magyarok későbbi „nagy” királyok neveit, tetteit olvasztották össze Attilával és így alakult ki már a legrégebbi időkben is ez a hun-magyar tévhit, legenda. A magyarok még be sem vonultak a mai Magyarország területére, már általánosan hitték, hogy ők a hunok, sőt mi több, személy szerint Attila leszármazottai, utódai, rokonai. Aztán voltak olyan „magyar” vezérek is - mint például Detre - aki nem is létezett, csak a német krónikákból vagy éppenséggel a Nibelung-énekekből került át a magyarokhoz. Ez is jellemző dolog volt akkoriban, a népek a legendákat is lopták, kölcsönvették, elfogadták és egy idő után az eredetileg a másét is már a magukénak tartották. Vagy ötszáz évvel később még arra is akadt példa, hogy István király alakját olvasztották össze Attiláéval! Bizánci forrásokból odáig eljuthatunk - az igazságot keresve - hogy az első, akinek valóban volt köze a mai magyarokhoz és egyben csakugyan legendás alak volt - Álmos lehetett. Almos volt Árpád apja Árpád pedig sok forrás szerint a magyarok első fejedelme. Tény, hogy addig a magyar törzsek meglehetős függetlenségben éltek, ami alatt azt kell értenünk, hogy egymásnak sem voltak alárendelve és így egyik törzset sem uralta másik törzsbeli fejedelem. Ilyennel nem is rendelkeztek, a törzsfők jól elvoltak a maguk törzsével. Akkor is, ha időnként a nép volt velük kissé elégedetlen és legyilkolta őket családtagjaikkal együtt. Ami ismét csak általánosan elfogadott dolog volt akkortájt más népeknél is. A kazár uralom alól felszabadult magyarok, sok kisebb háború után, amit szomszédos népekkel vívtak, lassan nyugatra szorultak. A krónikások persze olykor könnyedén átugrottak kétszáz évet, csakhogy összekapcsolják a dicső ősöket a hunokkal és az időben hozzájuk közelebb élt Álmossal és Árpáddal. De ettől a valós távolság nem csökkent. Azt is tudjuk, hogy nem egy és nem is két honfoglalás történt - a magyarok már minimum harmadszor lépték át az egykori római



gy gy provincia, Pannónia határait, amikor a 9. század végén ismét megjelentek a Kárpátok ormain. Almos vezette őket, hét törzsfőnökkel, vagyis „vezérrel” együtt. Az Árpádháziak története tehát Álmos személyével vette kezdetét akkor is, ha azt az uralkodó családot fia után nevezték el a későbbi utódok.
Álmost - és így fiát, majd többi utódját is - egyes magyar krónikák a legrégibb időktől kezdve a Turul-nemzetséggel hozzák összefüggésbe. Ezekben gyakoriak az olyan kifejezések, fél mondatok, hogy „Attila magyar király vala” és hasonlók, majd „egyenes ágon” levezették Álmost Attilától. Ami természetesen a fenti legendakor egyenes folytatását jelenti. Hiszen a turul török eredetű szó héját, fenséges ragadozó madarat jelent, márpedig állítólag ez volt Attila jele is, ezt hordozta volt a pajzsán. Legalábbis ezt állította Kézai Simon krónikás. Csak az a baj, hogy ugyanilyen ragadozó madarakat minden második uralkodói címerben megtalálhatunk. De most már csakugyan hagyjuk a legendákat. Vannak történészek, akik szerint Álmos nagy tragédiája csak Mózeséhez fogható. Aki tudvalevőleg megjövendölte, hogy népe eljut a tejjel-mézzel folyó Kánaán földjére, mi több, az odavezető utat is megmutatta, ám az Úr már nem engedte neki meglátni az ígéret Földjét. Mielőtt átléphette volna annak határát, az égi hatalom úgy döntött, meg kell halnia. Nos, a dolog kísértetiesen ismétlődött (állítólag) magyar vonatkozásban is. Az Erdély felől érkező magyarok feláldozták Álmost, a vezérüket, fejedelmüket és egyben szakrális vezetőjüket (főpapjukat). Csak az a kérdés, vajon Pannónia földje, az egykor már oly sok vándor néptől taposott és nemegyszer letarolt tartományt a közeledő magyarok honnan ismerték? Miből tudták, hogy ez lesz számukra az ígéret Földje? Ki döntötte el - és még a határainkon kívül - hogy itt fognak letelepedni, ha nem ismerték azt a földet kellő mélységig? Vagy ismerték? Mert már csakugyan jártak itt többször is? Akkor viszont miért tekintettek volna a Kárpátoktól övezett földdarabra olyan mágikus-babonás-istenfélő tisztelettel? Hiszen akkor ez is csak egy táj volt számukra, éppen olyan, mint más tájak. Legelők, hegyek, völgyek, folyók és tavak. Semmi olyan nem volt itt, ami ne lett volna az általuk már bejárt és jól ismert területeken is.



Az Attila-legenda ismét léket kap és süllyed... hiszen ha a hunok azonosak a magyarokkal, ha Attilától származtak a magyar vezérek és a két nép szinte testvér, vagy még merészebben: ugyanaz a nép akkor, mint hunok már századokkal korábban is jártak erre a magyarok, bejárták Attilával együtt a Duna-Tisza közét, a Dunántúlt és a hegyeket és rónákat. Akkor pedig pláne nem volt e tájnak különösebb jelentősége számukra. Néha úgy tűnik, az Almos feláldozásáról szóló mondatok később kerültek bele a krónikába. Olyanok tehették be, akik már jól ismerték a Biblia - konkrétabban az Ószövetség - idevágó fejezeteit és elsősorban Mózes tragikus történetét. A bibliai fonal később sem szakad meg. Egy másik krónikából arról értesülünk, hogy Álmos éppenséggel Attila... ükunokája volt, vagyis mindössze négy nemzedék választotta el őt a hun királytól! Hogy ezenközben hová veszett el több száz év, azon senki sem akadt fenn. De mert Attila őseit is levezetik ezen krónikában, kiderül, hogy Attila ősapja nem volt más, (harmincnyolc nemzedékkel előtte), mint... a bibliai Noé! Most ne merüljünk bele olyan apróságokba, hogy akkoriban az emberek elég rövid ideig éltek, a legtöbben a harmincötöt sem érték meg. Hogy a harmincnyolc nemzedék e szerint hány évszázadra volt elég, ne is firtassuk. A dolog legendás volta nyilvánvaló. Ezért aztán az Álmos feláldozásáról szóló „hírt” sem tekinthetjük másnak, mint puszta kitalációnak. Nem tudjuk, miféle nagy büntetéstől akart megmenekülni a nép, amikor úgymond feláldozta vezérét az istenek, a halál oltárán. A világ más részein is megesett ilyesmi, de ott nem magát a királyt ölték meg ilyenkor, hanem egy helyette kiválasztott „bűnbakot”, egy helyettest. Az volt ám az igazi áldozat, hiszen szegény semmiről sem tehetett. Álmos uralkodása idején az addig meglehetősen laza szövetséget alkotó hét törzs egyesült. Hogy Álmost afféle igazi királynak ismertéke el a vezérek - tehát akinek hatalma öröklődés útján még a halála utáni időkre is kiterjed - nem tudható. Igazából még a ma olyannyira elismert és emlegetett 896-os „honfoglalás” sem történt meg, vagy ha igen, nem úgy. Hiszen a magyarok - tudjuk más nemzetek krónikáiból - már az 830-as évektől kezdve folyton kalandoztak a mai magyar



y gy területeken és azoktól nyugatra is. Már akkoriban harcoltak a kabarokkal, és eljutottak Bécs városáig. Minden adat, amivel azokból az időkből rendelkezünk, összefüggéstelen, egymásnak ellentmondó vagy olyan gyér, hogy időpontok és időtartamok megállapítására nem is használható. Több krónikás írta, hogy Álmosnak Ungvár környékén kellett meghalnia, „mert nem léphetett be Pannóniába”. E félmondat ellenére a történészek feltételezik, hogy vagy betegség vitte el, vagy egy besenyőkkel vívott csetepatéban sebesült meg - mindkettő lehetséges és reális feltételezés. Tény, hogy még életében átadta a hatalmat fiának. Árpádnak. Aztán jött a bevonulás Árpád vezetésével. Ismeretes itt az a fogás, amellyel a honfoglaló magyarok becsapták Szvatoplukot, az itt élő morvák (szlovákok) vezérét. Aki azt hitte, földművelő parasztnépek érkeznek keletről és örült, hogy a gyér saját lakosságot mintegy „feldúsítva” művelik majd a termékeny földet. Az az érzésem, a „fehérlovas trükköt” bevető magyarok mai utódainak nincs sok okuk emlegetni ezt a történetet, még inkább nem ajánlatos ezt valami pozitív dolognak tartva idegeneknek mesélgetni, könyvekben leírni... Valójában egy piszkos trükk volt csupán, amely sajnos akkoriban persze nem csak a magyarokra volt jellemző. A honfoglalás „jogi oldala” ily módon tehát egy csalás útján jött létre, és mint a jogban tudható, a csalárd módon szerzett haszon vagy birtok, vagy jövedelem törvényesnek el nem ismerhető... De hát valószínűleg ez, és így történt. Körülbelül 220-280 ezer magyar és nem magyar - harcosok, nők, gyerekek, rabszolgák stb. vegyesen - vonultak be a Vereckei-hágón és más utakon. Voltaképpen nem kizárólag önszántukból jöttek, hanem mert az ellenséges népek kelet felől egyre nagyobb nyomást gyakoroltak rájuk, valósággal űzték-hajtották őket napnyugat irányába. És egyszercsak itt voltak. Ezen a területen egy ideig biztonságban lehettek, az esetleges támadások veszélye és az idegen nyomás megszűnt. Letelepedhettek, földet művelhettek, bár ez utóbbihoz nem volt nagy kedvük. Mint afféle nomád nép, inkább a ragadozó madarakhoz voltak hasonlatosak: a folytonos hódítás, az ellenség űzése, a lecsapás és szabadrablás volt az életelemük, ezért éltek és



haltak. „Pannónia”, vagyis Magyarország akkoriban csak egy újabb támaszpont, egy újabb állomás volt a kalandozások útján. Korántsem látszott még számukra olyan véglegesnek, utolsó állomásnak, ahogyan ezt ma, ezeréves távlatból visszatekintve hisszük. Ha tehették volna, egy idő után nyilván tovább vonulnak nyugat felé egész pereputtyukkal és készleteikkel, minden mozdítható vagyonukkal, hogy közelebb legyenek a könnyen és gyakran kirabolható gazdag nyugati tartományokhoz.
Őseink meglehetős anarchiában éltek. Ezt akkoriban szabadságnak nevezték és hitték azok, akik irtóztak mindenféle függőségtől. Még a magyarnak magyartól való függőségétől is, természetesen (ez sokakban máig fennmaradt...). Ezért egy központi hatalom kialakulásáról még nem lehetett beszélni. A hét törzs letelepedett az ország hét vidékén, a magukkal hozott idegeneket is letelepítették, de azon túlmenően jó ideig eszükbe sem jutott, hogy ezen az állapoton változtatni kéne. A törzsfőnökök élet és halál urai voltak. Persze amikor már a földet is művelni kezdték, szükség volt valamiféle együttműködésre a törzseken belül és kívül is. A férfiak, ha hadra foghatók, épek, egészségesek voltak, minden tavasszal elmentek hadakozni és csak a nyár végén, vagy ha nagyon messze jártak, ősszel tértek haza. Általában kevesebben, mint ahányan elmentek - a hiányzók elestek - de elég sok foglyot is hoztak magukkal. Elsősorban a szlávokat, oroszokat támadták akkoriban, majd a rabszolgákat eladták a római birodalom kereskedőinek, akiket persze nem engedtek be az országba. Inkább maguk vezették el a foglyokat távoli kereskedelmi pontokra. Az akkori idegen krónikások, köztük olykor egy-egy magas állású személy (mint például maga a bizánci császár) is leírta a magyarokat. A dicséretek általában a tömeges viselkedésre, a hadrendre, a katonás fegyelemre, a bátorságra vonatkoztak - de mi azért nézzük meg a negatív tulajdonságainkat is. Van miben válogatni. Mert például azt is írták, hogy a magyarok rejtegetik igazi szándékaikat, sőt nemcsak barátságtalanok az idegenekkel szemben, de megbízhatatlanok is. Ami magyarul annyit is jelenthet, hogy esküszegők, akik bármit



megígérnek, de semmit sem teljesítenek. Tehát semmi szín alatt nem szabad megbízni bennük... Azt is írták őseinkről, hogy ha pénzről, kincsekről van szó, akkor telhetetlenek és mohók. Ha valahol aranyat, ezüstöt látnak és remény van annak „elzsákmányolására”, nem néznek se esküt, se ígéretet, se írott szerződést, csak a kincsre törnek. Visszatérve a közigazgatásra és a belső „szabadságra”, ősi szokás szerint a magyarok két királyt választottak maguknak. Persze, igazából ezek nem királyok voltak, csak afféle „főbb főnökök”. Az egyik volt a kende, a másik a gyula. A kende vezette a népet a háborúmentes időszakokban, mondhatni afféle polgári uralmat valósított meg, és persze ő volt a főnök akkor is, ha nyaranta a hadra fogható férfiak lementek kalandozni (értsd: rabolni, gyilkolni, gyújtogatni, kincseket és rabszolgákat szerezni). A gyula pedig a hadakat vezette, ő volt tehát a militáns réteg főnöke. Ha a sereg hadba indult, ő vezette őket ki és be, majd amikor hazaértek, a gyula egyelőre visszaadta embereit és a fölöttük gyakorolt hatalmat a kendének. Egészen a következő hadba vonulásig. Tehát ez is arra utal, hogy volt valamiféle igény egy felsőbb vezetésre, amely összefoghatta a hét törzset. Álmos, aki nem érhette meg a magyarországi bevonulást, igen öreg ember volt. Ezt onnan tudjuk, hogy már nemcsak a fia, Árpád, de unokája, Levente is felnőtt férfi volt, aki a hadak egy részét vezette. Ily módon szokatlanul hosszú ideig élhetett (az akkori időkhöz képest), egyes történészek hetven évesnek becsülik őt a halála pillanatában, de ez alighanem túlzás. A férfiak akkoriban korán nősültek, korán lettek apák és a nagy többség korán is halt. A tizenhét-tizennyolc éves apák nem számítottak ritkaságnak (aminthogy a tizennégy, tizenöt éves anyák sem), ily módon valakinek már harmincöt-negyven évesen unokái születhettek és a legidősebbek már akkor kész férfiak és harcosok voltak, amikor a nagyapa elérte az 57-60 évet. Nem valószínű, hogy akkoriban tudatosan törekedtek volna egy dinasztia kialakítására, mégis így alakultak a dolgok. Álmos, Árpád, Levente és így tovább - egy vérvonal, egy család volt, és a férfiak mind előbb fiatal hadvezérek, majd apjuk halála után vezetők lettek. A katonai hadvezért cím mellé megszerezték a törzsfőnökök fölött álló



g
„kende” címét is. Erre utal a régi kifejezés, a „vezérlő fejedelem” is. Mert fejedelem - értsd: törzsfő - szinte bárki lehetett, aki egy-egy nemzetségen belül valamire vitte, akár származása révén is, és bírta a többség rokonszenvét. De „vezérlő”, vagyis olyan, akinek a fontosabb események vagy bajok idején mindenki engedelmeskedett, értelemszerűen csak egy volt és többen nem is lehettek. És mivel ez a vezérlő fejedelem is nemzett fiakat, egyértelműnek és kézenfekvőnek tetszett, hogy azt vette maga mellé hadvezérnek, majd az lépett az ő örökébe - miközben mellette már nőttek az ő fiai és azok közül kellett kiválasztania a következő hadvezért - vagyis az utódot a „vezérlő” csak képzeletben létező trónjára. A törzsek persze nem mindig rajongtak a vezérlő fejedelmért, nem is mindig tisztelték azt. Nagyobb bajok esetén megérezték az összefogás szükségességét, ám ennek ellenére sokszor kitörtek a hámból. Árpád után szétesőben volt ez a nagy- fejedelmi hatalom, különösen azért, mert az ő fiai közül is több meghalt még Árpád életében. Számos viszontagság után és árán azonban a „dinasztia” megőrizte a hatalmat. Végül is Solt fia Taksony került vezető pozícióba és az ő fia volt Géza, aki már jobban szerette volna összefogni a magyarokat. Ami nem volt könnyű feladat, valljuk be. Az efféle pusztai emberek, akik szabadon kóborolhattak az ázsiai és európai sztyeppéken, önfejűek és szabadságszeretők voltak. Ami együtt járt azzal is, hogy nehezen ismertek el maguk fölött más akaratot is. Embere persze válogatta, nyilván itt is születtek alatt- való-természetűek, de a többséggel nehéz volt bánni. Csatában, ha nagy zsákmányra volt kilátás, még csak-csak össze lehetett őket hozni és adott időben és helyen egységes cselekvésre ösztönözni. Különben a rabló hadjárataik sem sikerültek volna. De békeidőben más volt a helyzet. Nyilván a többséggel nehéz volt megértetni, hogy ha az engedelmességnek nincs semmi tétje, akkor miért lenne rá szükség egyáltalán? És persze felmerült a gyanakvás is: X. vagy Y. miért akar főnök lenni? És ráadásul, ha akadt néhány törtető akarnok, aki nagyon is átlátszóan tört a hatalom felé, az csak ismét ellenérzéseket ébresztett az engedelmességre amúgy sem hajlamos többség szemében. Béke idején egyszerűen nem látták szükségét annak, hogy állandóan, nap, mint nap legyen egy főnök, aki



g gy gy gy folyton rájuk figyel, és bármikor bármibe beleszólhat. A törzsek főnökeit is csak azért tűrték el, mert azoknak korántsem volt olyan hatalmuk, mint a „vezérlő fejedelemnek”. Ma már vannak olyan felvilágosult történészek, akik kerek-perec megírják: a Géza idején a Kárpát-medencében élő népnek sem az eredete, sem a nyelve nem volt egységes. Vagyis búcsúzzunk el attól a mítosztól, hogy a Vereckei-hágón át 896-ban bejött pár százezer magyar, egymás között szaporodtak és mind magyarul beszéltek. Éppen ellenkező a helyzet: nem csak Vereckénél jöttek be, nem csak akkor, hanem már régebben is jártak itt, sőt sokan nyilván le is telepedtek, nem egységes nép volt, hanem különféle szedett-vedett csoportokból állott, nem volt egységes vezetése és nem is lehetett, mert nem ismertek el semmilyen központi hatalmat maguk fölött. Csak abban értettek egyet, hogy ha rabolni indultak, összeálltak és arra az időre alárendelték magukat valamelyik nagytekintélyű vezérnek, de amikor hazafelé jövet átlépték a határt - a „gyepüt” - máris mentek a maguk feje után, viaskodtak, esküt szegtek, veszekedtek, és ha kellett, egymást is gátlástalanul legyilkolták. Akkoriban minden nép ilyen volt, miért lett volna másféle a magyar, vagy „magyar”? Még azt is bevallhatjuk, hogy igazából ez az egész magyarság - alig száz évvel érkezése és letelepedése után - már szétesőben is volt. Ha nem történik semmi, talán már ötven évre sem lett volna szükség és az egyes nemzetségek alaposan összekapnak, szétválnak útjaik. Mert akik azt hiszik, hogy Vereckénél egy egységes nemzet érkezett a Kárpátmedencébe, az nagyot téved. Sőt, annak fogalma sincs az akkori magyarok társadalmi szerkezetéről. A valóság az, hogy ezeket az embereket szinte semmi sem kötötte egymáshoz. Az egy helyről jött, egy nyelvet beszélő nemzetségeken belül nagyobb volt az összetartó erő, mint az egyes nemzetségek közötti kohézió. Már ha ilyen egyáltalán létezett. Ha tehetik, egyes nemzetségek elszeparálták volna magukat a többitől, vagy elvándoroltak volna tovább. Könnyen lehet, hogy a következő évszázadok alatt belevesztek volna az olaszok, szlávok, bajorok stb. soraiba és nyomtalanul felszívódtak volna bennük. De különböző okokból itt maradtak, egy tömegben és hamarosan inkább egymáshoz kezdtek hasonulni, majd összekovácsolódtak.



j
Aztán jöttek a sokkhatások - a németek rájöttek, hogy a magyarokkal is el lehet bánni, kitapasztalták taktikájukat és hamarosan alaposan elverték a tavasz beálltával szinte már „menetrendszerűen” érkező következő rablócsapatot. Ettől kezdve azok a német tartományok és városok, amelyek évről évre sarcot fizettek, nehogy a magyarok ismét lerombolják, felgyújtsák birtokaikat, országukat, városaikat - felbátorodva szembeszálltak velük. Elképzelhetetlen, milyen sokkot gyakorolt ez a magyarokra. Nem is mentek egy ideig nyugatra, csak délre Itáliába és keletre Bizáncba. Persze várható volt, hogy ott is kiismerik magukat rajtuk. Mert hát őseink bizony nem voltak túl találékonyak, az egyszer kigondolt megoldásokat részesítették előnyben egészen addig, mígnem valamelyik ellenség a fejükre koppintott. Ezenközben szinte minden évben voltak belső lázadások is. Az, hogy akkoriban éppen Géza volt a fejedelem, aki igyekezett uralni az összes magyart, messze nem jelentette azt, hogy az alattvalók is egyetértettek Géza eme szándékával. így aztán a spontán módon kialakult dinasztia soron következő tagjának éppen elég baja volt itthon is, nemcsak külföldön. Nyugatra nézve azt látta, hogy a kereszténység által összekapcsolt ottani népekben valamiféle szolidaritás alakult ki, ráadásul erősödő birodalmak kezdenek alakulni, amelyek hamarosan erősebbek lesznek, mint a magyarok nyaranta „túrára” induló kis csapatai. Egy-egy nagy vereség és veszteség már szinte előrevetette baljós árnyékát. Ugyanakkor itthon is folyton lázadoztak, hol az egyik, hol a másik törzs, nemzetség, csoport vagy réteg volt elégedetlen valamivel. Szinte magától adódott, hogy az ország is felvegye a kereszténységet és mintegy „átálljon” a nyugati táborba. Nem jelentett ez árulást, legalábbis politikai értelemben. Hiszen nem volt keleti meg nyugati tábor. A magyarok még igazi államot sem formáztak, nemhogy létezett volna egy mai értelemben vett „ország”. Csak egy terület volt, ahol erőszakkal letelepedtek a magyar törzsek, mindegyik gondosan vigyázva a maga területét, és ennyi, nem több. Nem tartoztak olyan keleti blokkba, katonai vagy politikai csoportosulásba, amelyet el kellett volna árulniuk vagy hagyniuk azért, hogy átlépjenek a nyugati töm bbe.



Persze az árulás fogalma mégis felmerült. Hiszen aki új hitet vesz fel, egy teljesen más, szokatlan és idegen vallást fogad el, az ugyanakkor elhagyja azt a másikat, az addigit, az ősit, és lám, máris ott volt az újabb ok, vagy ürügy, amire hivatkozhattak a Gézával és a központosítása ötletével szembenálló törzsek. Azonban az új ellen küzdő erők emberükre találtak. Az Árpáddinasztia akkori vezető képviselője keményen nekilátott kiépíteni a központi hatalmat - nem az ő hibája, hogy azt csak a fia tudta befejezni, sőt talán még ő sem teljesen. Géza több vonalon is komoly ellenállással találkozott. Elsősorban vallási tekintetben. Persze ne higgyük, hogy ez egy vallásháború jellegét öltötte magára. Az „ősmagyarok” elsősorban nem azért keltek ki magukból, mert régi hitük helyett egy újat kellett felvenniük és ez valamiféle lelki zavart, frusztrációt okozott volna nekik. Nem is tudtak olyan sokat a keresztény hitről, hogy elegendő érvük vagy ellenérzésük lett volna vele szemben. Más volt a baj: az új hittel együtt idegenek lepték el az országot. Ahogyan századokkal később Latin-Amerikában, Afrikában, Ázsiában történt: előbb jöttek a papok, aztán a kereskedők, a legvégén a katonák. Ez utóbbiak néha fegyverrel a kézben... Ehhez nem fűlött az „ősmagyarok” foga, ami talán érthető is. A műveltebbek látták, hogy kereszténységből is kettő van, az egyik Róma, a másik Bizánc felé tekint és bizony nem mindig értik meg egymást. Felmerült a veszély, hogy a magyarok is két keresztény részre szakadnak - az erdélyi és déli területeken nőtt Bizánc befolyása, nyugaton meg Rómáé. Géza különböző okokból a nyugati kereszténységet, a latin eredetűt, vagyis Rómát választotta. De azért udvarában tovább éltek a pogány szellemek, sőt volt egy érdekes jelenet ebben a korszakban, amit nyugati források jegyeztek fel. A már ideszivárgó, itt megbízást kapott keresztény papok egyszer megkérdezték Gézát a királyi udvarban, hogy miért áldoz még mindig a régi isteneknek is, ha ő maga már áttért a keresztény hitre - Gézánk vállat vont és azt felelte: - Elég gazdag vagyok ahhoz, hogy két istennek is áldozzak. Ami érthető felháborodást váltott ki a nyugati jövevények között, hisz ők ilyesmit - ezt a logikát, ezt a gondolkodásmódot - sem elképzelni, sem elfogadni nem voltak képesek. Mint látható, a régi hit



gg erősen élt még. Ha maga a fejedelem (király) is így gondolkodott, miként érezhették mások, szerte az országban? Nyilván minden este meggyújtották valahol a régimódi áldozati tüzeket és nem feledték a Turul-mítoszt. Amely voltaképpen az ázsiaiakra oly jellemző totemimádat volt. Gézának azért is nehéz volt lemondania a régi hitről, mert ott ő, mint vezérlő fejedelem egyben a vallási közösség feje is volt. Egyszerűbben fogalmazva: nemcsak a világi, de a hitbeli hatalmat is bírta. Főpap volt, hivatalból. Ám amikor áttért a keresztény vallásra, ezt le kellett vetnie és többé nem is álmodozhatott róla, hiszen a keresztény egyházban a vezető a római pápa volt, vidéken pedig a püspökök jelentették a legfőbb egyházi hatalmat. Azt hiszem, elég sokáig tartott ez a kettősség. „Odafent” a hivatalos emberek, a fejedelem és udvara áttért a keresztségre, templomokat emeltek és ismeretlen nyelven (latinul) imádkoztak, nyírott fejű, furcsa nőies ruhát (csuhát) viselő férfiak jelentek meg, kik papnak mondották magukat és alig tudtak magyarul, merthogy idegen földeken születtek az istenadták. „Odalent” pedig csak az lett keresztény, akinek kedve volt hozzá, vagy hivatala, rokoni kapcsolatai, egyéb kényszeres dolgok erre ösztönözték. Az egyszerű emberek nagy többsége meg nem törődött mindezzel, a régi isteneknek áldoztak és szerintük így volt kerek a világ. Mígnem aztán erősebb szelek kezdtek fújdogálni, mert valami történt „odafent”. Olyan fejedelem került a legfelső helyre, aki nem könyörgött, nem kukoricázott, aki odacsapott, ha úgy érezte szükségét. És aki komolyan vette apja, Géza szándékát. Amit a fejedelem elkezdett, azt az első király is folytatni akarta. Méghozzá sokkal szélesebben, gyorsabban és végérvényesen. Ezt az embert Istvánnak hívták.



2. SZENT ÉS KEGYETLEN KIRÁLY
(I.István)
„Taksony nemzette Gézát és Mihályt, Mihály nemzette Szár Lászlót és Vazult. Géza pedig isteni jóslat által intve nemzette Gyula leányától, Sarolttól az Úr megtestesülésének 969. évében Szent István királyt...” E sorokat olvashatjuk a „Képes Krónikában” és szó szerint kimásolva onnan Thuróczy Jánosnál is „A magyarok krónikájában”. Erre ma csak azt mondhatjuk: nem volt ám ez ilyen egyszerű. Az évezredes távolból persze a krónikák nagyokat ugorhatnak, kihagyhatnak érdekes folyamatokat, személyeket, sőt eseményeket is. Amelyeknek viszont a maguk idejében megvolt a maguk jelentősége akkor is, ha mi ezt ma már nem látjuk át teljes mértékben. Akkoriban Géza már az esztergomi erődítményben, mondhatni várpalotában élt, onnan irányította az országot. Sok dolga ugyan nem volt, mert a különböző vidékekre letelepedett törzsek élték a maguk életét. Nagy néha érkeztek hírek rendbontásokról, kisebb lázadásokról, csetepatékról - de hát egy több százezer fős közösségben az lett volna a furcsa, ha ilyenek nem esnek meg. Az akkor még pogány módra Vajknak nevezett gyermek mindkét szülőjétől ugyanazt a tulajdonságot örökölte. Nemcsak az apja volt ismert kegyetlen természetéről, hanem... az anyja is! Ugyanis mit sem számított, hogy Gyula lánya Sarolt születésétől keresztény volt (igaz, bizánci ortodox hitben nevelkedett) - az asszonyt ez egy csöppet sem akadályozta meg abban, hogy igazi férfi módjára éljen. Bizony a későbbi Szent István anyja egy randalírozó nő volt, aki már fiatal lányként úgy viselkedett, akár a férfiak: úgy lovagolt és vívott, ivott, és ha kellett, verekedett is. Olykor túlságosan is elragadták az indulatok és eljárt a keze - bizony már leány korában is megölt egy embert, a szó jogi értelmében tehát gyilkos volt. Más kérdés, hogy akkoriban egy vezér leányát ilyesmiért nem vonták felelősségre, mindig találtak számára valamilyen mentőkörülményt. Sarolta erős akaratú asszony volt, és ezt nem is titkolta, nem mások háta mögött mesterkedett. A férje elől sem titkolta, mit akar, mi a



célja. Néhány külföldi krónikás ezért kifejezte azt a véleményét, hogy Sarolta eleve papucs alatt tartotta Gézát, a férjét. Ami nem lehetett könnyű feladat. De az sem, hogy igazából állítólag Sarolta tartotta kezében az ország dolgait. Vagyis ő volt a király, nem Géza! Ez nem akadályozta meg Gézát abba, hogy véreskezű uralkodó legyen. Erős a gyanú, hogy ők ketten „odafent” nagyon jól tudták, mit akarnak és mindenre készen álltak azért, hogy kettejüktől a főhatalmat senki el ne ragadhassa. Egy ilyen családba született bele István. Még gyermekként megkeresztelték az új hitre és egészen természetes volt számára, hogy latinul tanult, keresztény módra gondolkodott és szélesebb kitekintése lett a világra már fiatal férfiként is, mint honfitársai legtöbbjének. Műveltségi téren kétségtelenül „lekörözte” szüleit is. Ilyen környezetben különösen csodálhatjuk, hogy Istvánból végső soron „szent” lett. De ne higgyük, hogy ez lelki szelídségére, kegyes tetteire vonatkozott volna, vagy csupán azokra - ha egyáltalán voltak ilyenek. Az Egyház a keresztény hit elterjesztése miatt, ezért hálából avatta Istvánt szentté, minden egyéb tulajdonsága és tette csak másodlagos volt. Ha valaki azt hiszi, hogy a király magas és fenséges jelenség volt felejtse el. István nemhogy nem volt magas, de egyenesen kistermetűnek mondható (az Árpád-háziak, amennyire ez megállapítható, nem voltak magasak, hisz akkoriban úgy a magyarok, mint az európaiak általában jóval alacsonyabbak voltak a maiaknál). Géza, az apa 997-ben halt meg. István ekkor huszonhat éves volt. Az akkori életskálán már nem is mondható igazán fiatalnak. A 10. században egy negyvenéves férfi már meglett korúnak számított, aki megérte a 45-50-et, azt valóságos aggnak tekintették (és nemegyszer úgy is nézett ki). Ahol nem volt orvostudomány, nem volt egészségügy semmilyen formában, csoda, hogy a nők és férfiak néhány évtizednél tovább élhettek. Ahol minden vakbélgyulladás vagy tüdőgyulladás halálos volt, ahol a rövidlátó nem kaphatott szemüveget, a nyílt lábszártöréssel sem sokat kezdhettek, ahol szinte minden harmadiknegyedik nő belehalt a szülésbe - ott nap, mint nap aratott a halál.



A királyok sem voltak kivételek, sok gyermekük halt meg kiskorában, vagy éppen csecsemőként. (Istvánnak is volt egy Ottó nevű kisfia, aki korán elhalt.) Mindenki tudta, hogy ő lesz apja utódja és ez Géza halálával be is következett. Csak hát más volt „igazi királynak” lenni (Bizáncban „králész”-nek, Magyarországtól nyugatra pedig „rex”-nek mondták ezt az uralkodói címet), olyan nyugati, külföldi mintájú felkent uralkodónak, akit a többi király is tisztel és bírja a pápa elismerését is - mintsem olyan „vad”, félig pogány fejedelemnek lenni, akit csak eltűrnek, de nem veszik uralkodószá m ba . A közeledést a nyugati körökhöz tehát mindenképpen el kellett kezdeni, sőt a kereszténység terjesztésével párhuzamosan erősíteni. Erre abban a korban (is) a házasságok szolgáltak. Az uralkodók általában politikai alapon választottak maguknak feleséget. Géza még élt, amikor István éppen ilyen sugallatnak engedve feleségül vette Gizella bajor hercegnőt. A húsz éves lányt előzőleg apácának nevelték, ehhez képest egy napon megszületett a tisztán politikai döntés és elutazhatott keletre, a barbárok földjére, hogy egy főbarbár felesége legyen. Ezen keveset változtatott az az információ, hogy a főbarbár fiatal, tehetséges, beszél idegen nyelveken is, és ami szintén fontos: már keresztény hitben nevelkedett. Azért az a sztyeppe ott messze keleten, valahol a Duna partján bizony meglehetősen elriaszthatta a fiatal lányt és kíséretét. Akkor is, ha a lány maga is a Duna partján nőtt fel. Ő maga is túsznak érezte magát, és a bajorok többsége is olybá vette a sorsát. Ekkor került szóba először, hogy a pápa adományozzon-küldjön egy királyi koronát a Duna partjára, a magyaroknak. Ezzel végérvényesen a nyugati világhoz lehetne csatolni ezt a veszélyes lovas népséget, amely ugyan az utóbbi évtizedekben leszokott a rablókörutakról, de sohasem lehet tudni, mit forgat a fejében az a vad népség! Gizellával jöttek be azok a német páncélos lovagok is, akik aztán itt is ragadtak és részben István testőrei, részben hadseregének vezérei lettek. Nem árt, ha tudjuk, hogy Koppánnyal is egy ilyen bajoroktól ideszármazott lovag végzett. Istvánt ugyan megtanították németül is, de szép szőke feleségével eleinte csak latinul beszélgettek. A nyitrai hegyekbe mentek nászúira,



g y gy majd Veszprémbe kísérte asszonyát. Még az sem zárható ki, hogy ezen út végére aztán szerelmesek is lettek egymásba. A testi kapcsolat és az a tudat, hogy örök életükre összekötötték őket a szüleik, kiválthatott ilyen érzést is. Mindenesetre nem úgy néztek ki, mint akik ellenségek. Ellenkezőleg... És alig telt el egy kis idő, Géza meghalt, István lett a király. Felkenték szentelt olajjal, ami már-már majdnem olyan volt, mintha „igazi” király lett volna. Az esztergomi, ma már nem létező vártemplomban lezajlott szertartás már teljesen a keresztény egyház vezérlete alatt, latin nyelven, a nyugati beiktatási mintákat követte. A tragédiák nem kerülik el az uralkodókat sem. Végső soron elmondható, hogy Gizellának és Istvánnak öt gyermekük született, ám mindazötmeghalt előbb vagy utóbb. A már említett Ottó és Bernát, Imre, Henrik, Ágota és Hedwig. Mint láthatjuk, egyik sem az a kifejezetten ősmagyar név, bizony nem. István nagyon is követni akarta a nyugati szokásokat, azon felül jó pontokat akart szerezni az előkelő német rokonság körében. Innen a nevek többsége. Az ötből négy gyermekként halt meg, az ötödik Imre herceg egy vadászaton lelte halálát már felnőttként. Gizellának és Istvánnak meg kellett élniük, hogy minden gyermekük elhalt, és trónörökös sem maradt. De ez már egy későbbi történet. Aminthogy az is, hogy Géza lányai István nővérei - három országba mentek feleségül és egyikben sem jártak szerencsével. Az egyik lengyel királyné lett, de férje elűzte, a másik egy bolgár trónörököshöz került, de azt is elkergették. A harmadik Ottó Orseolo velencei dózse felesége lett, az ő fiuk volt az a bizonyos Orseolo Pietro („Péter”), aki később még szerepet játszik majd történetünkben.
Ahogyan akkoriban minden európai királynak, úgy Istvánnak is a hadakozás volt az egyik fő foglalatossága. Mert hát ez nem is lehetett másként. A Géza alatt lappangó ellentétek az „ősmagyarok” és a „modemek” között már-már a felszínre törtek. Messze nem csupán a vallásról volt szó. Már céloztunk rá, hogy az ősi hithez ragaszkodó magyaroknak voltak egyéb érveik és érdekeik is. Nem szívelhették az idegeneket, féltették a magyar életet, a földet, sajnálták azt is, hogy véget értek a kalandozások. Vagyis a



könnyű zsákmányszerzések. Itthon minden megváltozott, pár évtized alatt már rá sem lehetett ismerni az országra. Idegen szokások kaptak lábra, sőt váltak kötelezővé - ezt végképp nem tűrhették. Elrendelték például, hogy minden tíz falu fogjon össze, építsen egy templomot és annak papját saját költségén tartsa el. És akik a régi hitet követték, azoknak is adózniuk kellett a templomra, a papra - és ez csak egy volt a sok felmerülő, új probléma között. Az sem tetszett nekik, hogy István ennyire meghajol az idegen érdekek előtt. A hatalom - a magyarok hatalma! - egy részét átadja önként az egyháznak, vagyis a nyugatról, délről, északról érkezett idegen férfiaknak. Talán úgy vélték, ha ki nem is mondták, hogy István az ő rovásukra akar jónak látszani Nyugaton. Őket bizony egy csöppet sem hatotta meg, hogy Istvánról - akit hamarosan kezdtek „král”-ként emlegetni, ami latinul „rex” volt, de számukra éppen olyan idegen az egyik, mint a másik szó... - már életében mindenféle legendák terjedtek el, hogy afféle csodatévő szentnek tartják, aki a föld fölött lebeg, stigmákat visel és kézrátétellel gyógyítani képes... Számukra nem ezek voltak a döntő dolgok. Az ő érdekeik azt kívánták, hogy „ki az idegenekkel, ki az új hit léhűtőivel”. Nem csoda, ha így gondolkoztak, hiszen világuk addig szinte semmilyen ponton nem érintkezett a nyugati világgal és az végig érthetetlen maradt számukra. Ami pedig érthetetlen, az idegen az idegentől pedig óvakodni kell. Ilyen egyszerű. Törvényszerű volt tehát, szinte bekódolva az eseményekbe, hogy hamarosan kitör a harc a régi hitűek és az új hitűek között. István ráadásul mintegy tüntetett is vallásosságával, ragaszkodásával az új hit iránt. Latinul levelezett nyugati papokkal, püspökökkel és persze a pápával is. Gyógyított és csodákat tett. És ha a fele sem igaz mindannak, ami fennmaradt a róla szóló legendákban, még mindig marad annyi, hogy láthassuk: ő határozottan állt az új hit, a kereszténység oldalán és szó sem lehetett arról, hogy erről lemondjon bárki kedvéért. A hatalom vezetője tehát döntött, és elvárta minden alattvalójától, hogy ne csak tiszteletben tartsa az ö döntését, de azt kövesse is. Nem volt ám véletlen, hogy az itt járt idegen krónikások azt írták: itt két Magyarország létezik egymás mellett. Az egyikben élnek a



gy g gy gy „fehér magyarok”, a másikban a „fekete magyarok”. Ez természetesen nem valamiféle fajvédő leírás, nem egy korai szegregáció volt. A „fehérek” és „feketék” egymás mellett éltek. István volt a fehérek, vagyis a modemek, a keresztények, a haladni akarók vezetője. A feketék ezzel szemben maradiak voltak, „ősmagyarok”, akik előszeretettel nevezték magukat hunoknak (sok „fehér” is...), ragaszkodtak őseik sokistenhivő vallásához, a régi szokásokhoz, a pogány varázslatokhoz, a régi életmódhoz. Ha tehették volna, most is nekivágnak napnyugat felé minden tavasszal, hogy móresre tanítsák azokat a fránya idegeneket... Bizony nem volt könnyű dolog megmagyarázni akkor vagy később a „feketéknek”, hogy saját királyuk minek a nevében indított ellenük háborút, mert bizony - István szerencséjére - az egyes törzsek, nemzetségek, sőt az ország egyes tartományaiban élő „feketék” különkülön lázadtak fel ellene, így sikerült megosztania az ellenséges erőket és külön vehette fel velük a harcot - méghozzá idegen segítséggel. Hiszen a csak magyar - ámbár „fehér” - erőkben nem bízhatott eléggé. Még azok között is éltek a régi emlékek, vágyak, és minden csatában vérrokonok és ismerősök, közeli barátok kerülhettek szembe egym á ssa l. Ezért bizony idegen csapatokat is behívott, általában bajorokat és m á soka t. Még nagyon fiatal volt István, amikor a lázadó Koppány ellen volt kénytelen hadat vezetni. Koppány viszont nem akárki volt és vele kiállni azt jelentette: István szakít a régi hagyományokkal és még a szoros rokonságnál is fontosabbnak tartja az újszerű hatalmat és viszonyokat. Koppány ugyanis Szár Zerind fia volt. István tehát közeli rokona. Nem fiatalember volt a lázadó, hiszen ő már István apja, Géza idején hadvezér volt. Sőt - és most lássunk egy kis pletykát a Képes Krónikából! - Géza halála után állítólag szerette volna annak feleségét a magáévá tenni. Méghozzá törvényesen, bár erre nem sok esélye volt, hiszen az ilyesmit számos nép, így a magyarok szokásai is tiltják. Vérfertőzésnek tartják. Azt is beszélték akkoriban, ami szintén a Krónikából derül ki, hogy Koppány meg akarta öletni a még gyermek Istvánt.



Petrus Ransanus, igazi nevén Pietro Ransano nápolyi-szicíliai krónikás, aki Magyarországon is ügyködött jóval később, szintén krónikát írt a magyarok dicső és kevésbé dicső tetteiről. Ő már nemcsak Istvánnál, hanem apjánál, Gézánál is megemlíti, hogy miféle rezsimmel vették rá a magyarokat a kereszténységre: „Géza szétosztotta seregeit alkalmas helyen. Amikor észrevette, hogy eljött a megfelelő idő annak végrehajtására, amit eltervezett, hírvivője által feltárta szándékát, figyelmeztetett minden magyart és megparancsolta nekik, hogy a tévelygésből, amelyben élnek, magukhoz térve vegyék fel az igaz Isten hitét, amelyet isteni sugallatra maga is felvett. Ugyanis nem tűrhette tovább, hogy alattvalói sötétségben tévelyegjenek és az ördögnek szolgálva elveszejtsék magukat...” Aztán jött a megtorlás: „Akik pedig semmibe veszik az üdvös figyelmeztetéseket és parancsokat, azok semmi mást ne várjanak, mint hogy egy szálig megölik őket...” A kedves olvasó bizonyára szintén berzenkedne, ha békésen élne ősei hitében és egyszercsak váratlanul egy ilyen királyi felszólítást kapna. Ráadásul a dolog a jelek szerint Géza alatt csak elkezdődött, ám István alatt folytatódott, tehát már több tíz éve tartott e „szelíd rábeszélés”, amelynek során azonban éppen elég magyar vért is ontottak e kedves királyok (a felebaráti szeretet jegyében, természetesen...) és lássuk, Ransanus szerint hogyan zajlottak tovább az események még István apja idejében: „/Géza/ így hamarosan elérte, hogy egész Magyarország részben félelemből, részben pedig üdvös szándéktól indítva, Krisztusban hívén a keresztény hit szentségeit felvette... A folyamat azért aligha ért véget, hiszen mint tudjuk, még Istvánnak is éppen elég dolga volt a pogányokkal. Akiről különben Ransanus azt is megjegyezte: „Még ifjúkorában felismerte, hogy igen sok magyar színleg tiszteli Krisztust, mert félelemtől vezéreltetve keresztelkedett meg...” Bizony, bizony. Meg hogy Istvánunk „érveléssel, kéréssel, szidalmazással végül is elérte, hogy egész Magyarországon igen kevesen maradtak olyanok, akik nem váltak igazi keresztényekké.” Nos, hát így is lehet. Persze ha valóban oly kevés pogány maradt volna, akkor Koppánynak alig marad híve.



Az a gyanúnk, hogy az István-Koppány konfliktusnak egészen más oka (is) volt, mintsem az a bizonyos házassági és gyilkossági terv, amit több krónika is említ. E krónikások szerint ezért indult István haddal „Cupa” vagy Kupa, vagy Koppány vezér ellen. Itt nyilván mélyebb okok játszottak szerepet. Koppány ugyanúgy Árpád egyenes ági leszármazottja volt, mint István, csak éppen az ő ágát valahogyan mindig a háttérbe szorították. Nem árt tudnunk, hogy Koppány Árpád Tarhos nevű fiától származott. Tarhos fia volt Tevel, annak fia Tormás, majd következett Tar - Koppány apja. Nem lehet véletlen, hogy azon az ágon egészen Koppányig minden férfi neve T-vel kezdődött. Persze „ősmagyarul” ezek a nevek kissé másképpen hangzottak. Az előbbi sorrendben: Tarkacsu, Teveli, Tormacsu... nos, Koppány a „pogányok” oldalára állt, illetve folyamatosan ott volt és nem akart együtt haladni a többiekkel - Nyugat felé. Felmerült az a veszély is, hogy Koppány elveheti Istvántól a hatalmat, amelyre, mint rokon még legálisan is igényt tarthatott. Ráadásul igen gazdag és befolyásos úr volt nemcsak otthon Somogyban, hanem másutt is. Le kellett hát törni a hatalmát, hogy István megmutassa a többi nemzetségfőnek, vezérnek is, mi vár rájuk. Német testőrséggel, német hadvezetéssel vonult el és a végül német volt az is, akinek kezétől Koppány elesett a csatában. Ransanus különben nem ragadt le Koppány-esetnél, aminthogy más krónikások is megírták: István ezután egy másik rokon, Gyula erdélyi vezér ellen is hadat indított. Gyula anyai nagybátyja volt - Ransanus szerint „nemcsak azért, mert fenyegette Magyarország határait, hanem azért is, mert a keresztény vallástól is idegenkedett”. Istvánunk komolyan vette magát és vallását, ezt a nagybácsit is győzködte nemegyszer szép szóval, de Gyula „kinevette a királyt és jámbor intését semmibe vette”. Ha belegondolunk, a kemény élethez szokott pogányoknak egy olyan vallás, ahol azt hirdették, hogy „tartsd oda a másik orcádat is”, meg hogy „dobd vissza kenyérrel...” - bizony nevetségesnek és teljesen életszerűtlennek tűnt. A szövegekből egyébként az derül ki, hogy a magyarok Erdélyt már akkor is külön országnak tartották, ahol mintha nem magyarok laktak volna, merthogy - idézem - „Gyula folyvást igaztalanul zaklatta



gy y y g a magyarokat”. No, István véget vetett ennek az állapotnak, mert Erdélyt „egészen Magyarországhoz csatolta”. Arra is fény derült, hogy István a különféle háborúk során módfelett meggazdagodott, volt hát miből ajándékozni az egyháznak (ami egyik fő tevékenysége volt), új templomokat alapítani, új püspökségeket, egyházkerületeket létrehozni. Osztogatott is a szegényeknek, a szűkölködőknek, az árváknak, az özvegyeknek és a... szüzeknek. Ez utóbbiak a jelek szerint netán a halmozottan hátrányosak kategóriájába számítottak? Vajon miért szorultak anyagi támogatásra, és ki állapította meg a... hm... jogosultságukat? Imre fiáról ellentmondásos dolgokat olvashatni. Az egyik krónika szerint huszonnégy éves korában egy vadászaton vadkan végzett vele, mások szerint súlyos betegségbe esett és pár nap alatt meghalt. „Halála annyira megviselte a királyt, hogy maga is súlyosan megbetegedett és sokáig élet és halál között volt” (Ransanus). Tény viszont, hogy nem sokkal Imre halála előtt, 1022. június 22-én csodás dolgot láttak az emberek az égbolton. Mintha két nap lett volna odafönt... István király volt az első magyar író - állítják számosan. Úgy tűnik, hogy a magyarok közül - latin nyelven, természetesen! - ő írt le valami olyasmit, amit szépirodalomnak lehetne nevezni: Imre fiához intézett intelmei persze igazából nem szűken értelmezett irodalom, azonban mindenképpen az első olyan koherens mű, amelyet magyar ember vetett papírra - tudomásunk szerint. Igaz, hogy újabb kutatások fényében felmerült: az intelmeket István nevében egy bencés szerzetes írta volna, de erre sincs bizonyíték (mint ahogyan István szerzőségére sem). Tény, hogy ideje volt bőven, közel negyven évig ült Magyarország trónján és ez alatt sokfelé járt, hadjáratokban vett részt, számos uralkodóval találkozott. Mielőtt valakit elönt a büszkeség, hogy Istvánunk „Szent” lett, csak halkan megjegyezzük: majdnem pontosan, vagy éppen pontosan vele egy időben élő európai királyok közül nem egyet avattak szentté. Hogy mást ne mondjunk, ott volt a francia Róbert („Jámbor Róbert”), vagy éppen István sógora, Gizella bátyja, a német Henrik. Vagy éppenséggel a szomszédos Szerbiában Szent Vladimír, és névrokona Kijevben, az ortodox keleti egyház szentje, Nagy Szent Vladimír is.



István a népszerűségnek egészen különös, magyar földön minden bizonnyal szokatlan szintjeit érte el, és nem véletlenül. Olykor annyira erőt vett rajta az adakozás, a jótékonykodás vágya, hogy amerre elhaladt gyalog vagy lóháton, a szeme a szegény embereket kereste. Ha ilyent látott - és nem volt nehéz észrevenni, hisz a szegények rongyokban jártak télen is - odament hozzá és megajándékozta egy ezüstpénzzel. E célból az övén hordott egy aranyozott kis zsákot, amit nyilván erre a célra csináltatott és ahányszor emberek közé ment, mindig vitte magával. Később ez a jótékonykodás néha... éjszaka jött rá, és nem tudván ellenállni a késztetésnek, álruhát öltve nekieredt a vidéknek, városnak, falunak és ezüstjeit rátukmálta a meglepett szegényekre. Akik persze nem ismerték fel őt és a dolgot nem tudták mire vélni. Nyilván arról volt szó, hogy míg nappal kísérettel és királyi személyének teljes nyíltságával adományozott, akkor csak, mint király szerepelhetett. Mint István, a király, Géza fia, Gizella férje, Imre apja osztogatta a pénzt. Ám ha sikerült éjszaka álruhában, a sötétség leple alatt kilopóznia lakhelyéről és úgy szétosztani pár garast, az anonim módon zajlott le. Istennek pedig nyilván így volt kedvesebb a dolog. Ma mi is azt valljuk - már aki! - hogy csak a névtelen jótékonykodás az igazi, minden egyéb, nyílt formájában csak dicsekvés, a személyes hiúság kielégítése. Nem csodálkozhatunk, hogy Istvánt megviselte Imre halála. „Emre herceg”, ahogyan annak előtte okos, szép és értelmes fiát emlegették, ideális utód lett volna. Talán nem volt olyan harcias, mint ő, és állítólag szűzies életet élt, tehát huszonévesen sem dorbézolt, nem vesztegette a napokat, órákat hiábavalóságokra. Ráadásul igen istenfélő fiatalember volt, aki biztosan tovább vitte volna apja művét és gondoskodott volna arról, hogy a pogányoknak írmagjuk se maradjon az országban. De miután Imre eltávozott, Istvánt egyik betegség a másik után érte. Ebben nyilván szerepet játszott az is, hogy a férfit letörte az egyetlen szóba jöhető trónörökös halála és elkapta a depresszió. Ne higgyük, hogy ez egy újabbkori betegség, afféle civilizációs ártalom. Már az ókorban is voltak „melankolikus” alkatok (ahogyan akkortájt nevezték a nyavalyát) és a búskomorság a régi időkben is szedte áldozatait.



yy gg Ransanus így írt erről: „Fájdalmát az okozta, hogy észrevette: övéiből senkit sem találhat, akire roppant nagy országának irányítását rábízhatná. Leginkább pedig azért gyötrődött, mert nem találhatott senkit, aki kitartó fáradozással megőrizze a magyarok által nemrég felvett keresztény vallást”. Ez eléggé világosan árulkodik arról a tényről is, hogy bizony az akkori magyarok kereszténysége meglehetősen felszínes volt, és ha a továbbiakban egy felsőbb erő nem ösztökéli őket, akkor bizony könnyen lekopik róluk ez a vékony máz és visszaesnek pogány hitükbe. Ami nyilván azzal járt volna, hogy - akárcsak Koppány földjén - a templomokat lerombolják, a papokat elkergetik vagy megölik, az egyházat kifosztják... Ezt hát nem hagyhatta. De mit tegyen? Ott voltak persze a rokonok, csak hát bennük István enyhén szólva nem nagyon bízott. És erre volt is oka. Ugyanis az újabb kutatások fényében tudható, hogy apja, Géza minden valószínűség szerint legalább olyan véres kezű király volt, mint fia, István (nem számoltunk be számos kegyetlen rendelkezéséről, amelyek nyomán az alattvalók által elkövethető bűnök nagyobb részét csak egyféle módon: halállal büntették). Géza sejthetően, hatalmát féltve, kivégeztette vagy orvul meggyilkoltatta öccsét, Mihályt. Már csak azért is, mert Mihály a Gézával szemben akciót tervezgető urak élére állott. Ám még mielőtt bármit is tehettek volna, Géza lépett elsőnek és a saját öccsét sem sajnálta. A királyi házakban a testvérgyilkosságok egyáltalán nem számítottak ritka és szokatlan dolognak a korabeli Európában. Ám Mihály fia, Vazul (Vászoly) nem tért napirendre apja erőszakos halála fölött. Csak éppen kissé elrepült az idő és mire Vazul felnőtt, Gézát már elnyelte a sír. Vazulnak nem maradt hátra más, mint a gyilkos fián állni bosszút. Így a testvérapák közti konfliktus pár évtizeddel később átszállt az unokatestvér-fiúkra. Vazul is azok élére állt, akik elégedetlenek voltak Istvánnal, és ő is vesztett, akár az apja. István ugyan nem ölette meg unokafivérét, „csak” megvakította. Akkoriban - egészen Vak Béla esetéig - a magyarok meg voltak győződve róla, hogy ha egy férfit kasztrálnak vagy megvakítanak, akkor uralkodásra alkalmatlanná teszik. Az első esetben maga a nép nem fogadná el „apjának”, királyának, és persze az urak sem - a



gjy második esetben pedig egyszerűen nem lenne képes az uralkodói teendők elvégzésére. Ezért oly gyakori már az ókortól kezdve a lehetséges vetélytársak megvakíttatása. István nem volt olyan ártatlan, „szent” király és férfi, amilyennek sokan a meglehetősen naiv ábrázolások és a tankönyvek sematikus mondatai után hinnék és látnák őt. Neki is voltak hibái, sok rosszat is tett. Ezekért olykor majdnem otthagyta a fogát. Vazul és társai például nem háborút vagy lázadást szerveztek ellene, hanem összeesküvést, merényletet. Vazul és gyilkos társai keményen megfizettek hát - de nem kaptak halálbüntetést. Itt már megmutatkozott valami István igazi, nemesebb természetéből. Az pedig, hogy Vazul fiai - Levente, Endre és Béla, akikkel hamarosan ismét találkozunk - akadálytalanul távozhattak az országból, abban a korban egészen szokatlan nagylelkűségre utal. És ostobaságra is - tehetik hozzá az éleslátók. Ugyanis nem okos dolog életben hagyni azokat, akik hamarosan bosszút állhatnak rajtunk. Ha elbánunk az apával, miért hagyjuk futni a fiait? Hiszen azoknak még az ősi törvény (no, nem a keresztény vallás...) is azt parancsolja, hogy majdan álljanak bosszút apjukért. Úgy látszik, István olybá vette a dolgot, hogy ő csak a szeme világát, de nem az életét vette el a kedves rokonnak, és az is igazságos tett volt, hiszen amaz az életére tört. Remélte, ezt belátja a három fiú is. Mellesleg István akkor már meglehetősen öreg volt, nem félt a fiatalok bosszújától. De mindez nem adott választ a kérdésre: ki legyen az utódja? Abban a korban az Árpádfiak joggal formáltak igényt a koronára. A jogalapot ehhez a születésük, a vérvonaluk szolgáltatta. Ám ez sem volt ilyen egyszerű, mert a leszármazás az ő esetükben és abban a korban nem volt egyenes vonalú, közérthető és ezért vitathatatlan. Gondok lehettek a választással és annak elfogadtatásával szélesebb körben, mert mindig élt egyszerre több lehetséges trónkövetelő. Legalábbis abban az időben, amelyről most szólunk. Ha nem volt semmi vita, akkor értelemszerűen az éppen aktuális király elsőszülött fia örökölte a koronát (a trónt). Latinul ezt hívták primogenitúrának, az elsőszülöttség jogának. Ez volt érvényben a legtöbb európai uralkodóházban. Csak később alakult ki az a szokás



g
főleg a lengyeleknél és a magyaroknál - hogy a régi uralkodóházak kihaltával a nemesség tömege közfelkiáltással választott ki egy személyt saját (nemesi) soraiból és azt koronázta meg. Voltak erre példák mindkét említett országban. Azok, akik kívül álltak e körön, de mint a királyi ház rokonai, nemegyszer egy másik elméletet próbáltak átültetni a gyakorlatba, olykor sikerrel. Ők amellett álltak ki, hogy egy nemzetségen, szélesebb értelemben vett családon belül a vérrokonok közül mindig az legyen a király, aki arra a leginkább rátermett, legidősebb stb. Ezt az elvet nevezték szeniorátusnak, az „idősebb előnyének”. Ritkán gondolunk rá, de így volt ez később a Habsburgoknál is, így lehetett például - a szerencsétlen emlékezetű Rudolf trónörökös tragikus esete után trónörökös Ferenc Ferdinánd, majd az ő szarajevói halála után a család másik ágából származó IV. Károly. Sőt maga Ferenc József sem egyenes ági alapon kerülhetett a trónra. A mindig is nagyon szapora Habsburg-családban bőven volt választék az oldalágakban is így ott többnyire a szeniorátus elve érvényesült. Nos, szinte természetes, hogy István egyenes ági leszármazottban gondolkodott, míg Imre fia élt. Ez ellen talán a rokonok sem lázadoztak volna. Ám Imre halálával ismét nyitott lett a trónöröklés kérdése és a rokonokban különféle remények kezdtek éledezni. Talán nem is indokolatlanul. Mi utólag már tudjuk, hogy itt valóban megszűnt a család egyik ágának uralkodása és a trón egy másik ágra szállt. De azokban az években, amikor István ezen töprengett napi gondjai közepette, ez még egyáltalán nem volt, nem is lehetett ilyen világos és magától értetődő. Később a magyaroknál - sokszoros szerencsés véletlenek folytán - majdnem mindig volt egyenes ági leszármazott, ezért általában a primogenitúra döntötte el a dolgokat. De István idejében más volt a helyzet. Árpád vérvonalából még többen éltek vele egyidőben. Ott volt Vazul, István nagybátyja, és Vazul testvérének, Szár (Kopasz) Lászlónak már említett három fia: Levente, Endre és Béla. Sőt, volt még egy jelölt, akinek persze kevés esélyt adtak volna a korabeli fogadóirodák, ha ilyenek már lettek volna. István nővérének - kit szintén Gizellának hívtak, mint a feleségét - volt egy fia. Ő volt az, akit Velencébe adtak férjhez az akkor még eléggé szerény hatalmú



j g gg y városállam dózséjához. Nos, Orseolo dózsétól Gizellának fia született, kit Péternek (Pietro) kereszteltek. Gizella, a nővér hallván, hogy mi történik otthon Esztergomban, a királyi udvarban, hazajött és fiát is magával hozta. Szerette volna Pétert magyar királlyá tenni, de ennek egyelőre nem várt akadályai voltak: Pietro-Péter Orseolo nemcsak igen gyengén tudott csak magyarul, de ráadásul dadogott is. Ez pedig nevetségessé tesz egy királyt, aki egyben közszereplő is, beszédeket kell mondani nagy tömegek előtt, fontos tanácskozásokon kell kifejtenie véleményét stb. így hát Gizella, a nővér tervei egyelőre nem látszottak megvalósíthatónak. De el kell ismerni, az anya gőzerővel dolgozott azon, hogy fia minél jobban megtanulja ezt a „barbár” nyelvet és dadogásától is megszabaduljon. Hogy ezt hogyan érte el logopédusok nélkül, rejtély. Korabeli krimi játszódott le akkortájt. István végül különböző kényszerítő körülmények hatására - csöppet sem örömében - úgy döntött, hogy Orseolo Péter lesz az utódja a magyar trónon. Nem kétséges, hogy a „jobb híján”-elv alapján volt kénytelen így dönteni. A másik ágon Koppány volt az utód, de vele még idejében végeztek. A közelebbi ágon Vazul és fiai voltak életben - őket az ismert összeesküvés és merényletkísérlet miatt nem akarta a trónon látni. Végül sajnos a legkevésbé alkalmas, mégis valamilyen értelemben „vérszerinti” rokon, az olasz unokaöcs maradt. A legnagyobb emberek is tévedhetnek. István nagy tévedése élete végére maradt. Lehet, igaza volt mindvégig - de ebben aztán egy csöppet sem. Orseolo Péter - mint azt a későbbi események megmutatták - semmilyen téren nem volt alkalmas egy ország vezetésére. Nála még a rokonok bármelyike is jobb király lehetett volna. Életének utolsó szakasza amúgy sem volt számára egy kellemes időszak. Egyfelől sok nyavalya kínozta, amelyek ellen a korabeli „orvostudomány” (az idézőjel teljes joggal foghatja körbe ezt a fogalmat...) gyakorlatilag semmit sem tudott tenni, a nagy szomorúság Imre fia értelmetlen halála miatt, az ország helyzete feletti aggodalom és a trónöröklés kérdésének megoldatlansága nyomasztották a férfit. Ráadásul tisztában volt azzal is, hogy



ellenségeinek sorába most már saját közeli rokonait is besorolhatja, hiszen véres reakciója kiváltotta azok haragját. Nem csökkentette aggodalmát, hogy akkoriban ismét merényletet akartak elkövetni ellene, és az orgyilkos nemcsak a palotába, de hálószobájába is bejutott. István csak lélekjelenlétének köszönhette megmenekülését és a dolog elgondolkoztatta. Ám nem sok ideje maradt már a töprengésre. 1038. augusztus 15-én a király számos betegségtől gyötörten meghalt. Őszintén szólva már az is nagy csoda, hogy a kórok ellenére ilyen hosszan élt - akkortájt ez ritkaság volt. Persze ő védett személy volt, mindenből a legjobbat kapta és mivel nem tömegszállásokon élt, a ragályos betegségek és egyéb kórok is elkerülték - már amennyire elkerülték, hisz így is betegeskedett eleget. Ha igazak azok a beszámolók vagy inkább hozzávetőleges számítások, amelyek szerint az egykori Vajk Kr. u. 975 körül született - plusz-mínusz egy-két év eltérés lehetséges - akkor a halál pillanatában a férfi hatvanhárom éves lehetett.



3. NYOLC ÉV CSATÁI
(PéterésAbaSámuel)
Azt beszélték annak idején Esztergomban, hogy István haragosan ordítozva halt meg. Valamivel felbőszítették utolsó óráiban. Könnyen lehet, hogy éppen Orseolo Péter követett el ismét valamilyen baklövést. Az utód a szent király utolsó évében már a palotai testőrség parancsnokaként élhetett a királyi udvarban. Ő felelt István biztonságáért. Anyja, Gizella nem volt jóban a másik Gizellával István bajor feleségével és a két nő rossz viszonya rávetült Péterre is. Pietro-Péter később sok bajt okozott nagynénjének, István özvegyének - ámde István még élt, amikor a fiatalember már tiszteletlenül bánt a királynéval. A vak is láthatta, hogy ebből semmi jó nem származik. Talán egy ilyen esemény okozta István önkívületi állapotát, majd rohamosan bekövetkező halálát. A nagy királyt eltemették és mindenki azt várta - helyesebben: abban reménykedett - hogy a dolgok visszatérnek a normális kerékvágásba és semmilyen megrázkódtatás nem éri az országot. Biztosan akadtak, akik még abban is reménykedtek, hogy ez a seszínűsemmilyen király, ez a fiatalember nem sok vizet zavar majd, békesség lesz. Alaposan tévedtek. Már csak azért is, mert a palotában szinte azonnal megindultak az intrikák. Orseolo dózse fia, most magyar király azonnal a királyné ellen fordult. Kiforgatta vagyonából, különféle jogcímekre hivatkozva elvette tőle mindazon vidéki birtokokat és egyéb javakat, amelyeket Istvántól kapott, sőt a végén már őrizet alá is helyezte az asszonyt. Akinek hívei persze azonnal szaladtak Bajorországba és az onnan érkező dörgedelmek, a háborúval való fenyegetés, no meg itteni tanácsadók nyomására végre Péter legalább elengedte a királynét haza. Bajor Gizella, miután több mint negyven évet töltött Magyarországon és már egy csöppet sem volt fiatal nő - kénytelen volt



hazamenekülni eredeti hazájába. Soha többé nem tette lábát a „hálátlan” magyar földre, ahol minden vagyonából kiforgatták. Mai kifejezéssel azt is mondhatnánk, hogy Péternek „nem volt jó sajtója”, a szó átvitt értelmében persze. A közvélekedés szerint rossz király volt, és mint embert egyenesen utálta szinte mindenki, aki közelebbről megismerhette őt. Ahogyan az lenni szokott, azért akadtak hívei is, főleg olyanok, akik most tőle reméltek rangot, címet, birtokot és egyéb előnyöket. (Ha hirtelen leszállna ide egy sokcsápos, polipkülsejű, undorítóan nyálkás marslakó és ő ülne a trónra, neki is azonnal akadnának feltétlen és buzgó hívei.) Nos, Péter nem volt marslakó, mégis sokszor úgy viselkedett, mintha semmi sem kötné őt ehhez az országhoz. És lehet, csakugyan így volt. Első dolga volt, hogy idegeneket hozatott be és azokat árasztotta el tisztségekkel. Mint az egyik krónikás említette, Péter „ugató germánokkal és csivitelő olaszokkal” vette körül magát és a magyar urak rovására csak ezeknek kedvezett. Éreztetően nőtt hát a feszültség. Gizella királyné bebörtönzése is csak olaj volt a tűzre. Ez a Péter 1011-ben született, tehát huszonhét éves volt mindössze, amikor elfoglalhatta István helyét a trónon. Mivel túl rövid ideig volt itt előtte - alig másfél évet töltött magyarok között! - és emberismerete sem volt, hát a legsilányabb embereket választotta ki a különféle tisztségekre, míg az arra érdemesek háttérbe szorultak. Egy dologhoz viszont jobban értett, mint a tősgyökeres magyarok: a pénzügyekhez. Talán a velencei kalmárok vére pezsdült meg benne, amikor kézbe vette a kincstár kulcsait - tény, hogy a pénzzel jól bánt. De az emberekkel annál rosszabbul. Az Esküszegő - csak így emlegették, mert Istvánnak megesküdött, hogy özvegyét védelmezni fogja, nos, láttuk, miképpen értelmezte ez a „védelmet” - mint buzgó keresztény folytatta István térítési politikáját. Persze ugyanolyan erőszakosan, ahogyan azt a „szent király” tette. Aki annak idején rendeletbe adta ki, hogy az ország minden lakója keresztelkedjen meg - aki nem tette, annak „annyi” volt, ki is végezhették éppenséggel. Nos, azóta ugyan eltelt pár évtized, de a régi rendeletet Orseolo Péter is életben tartotta és bizony nemegyszer ontott vért azok között, akik nem voltak hajlandók áttérni az új hitre.



Mondani sem kell, hogy a félig olasz, félig magyar fiatalember ezt is túlzásba vitte. Olyan könyörtelenül bántak el katonái a pogányokkal, hogy az még a már keresztényekben is ellenséges indulatokat és mérhetetlen haragot gerjesztett. Mint írták akkoriban, az országból eltűnt a béke és a nyugalom. Azt, hogy Péter még Istvánnál is jobban kedvezett az idegeneknek és kegyetlenül bánt a pogány magyarokkal, gyorsan és biztosan kitermelte az ellenfeleit a társadalomban. A fiatalember azelőtt sohasem volt „vezető állásban”, így nem is fogta fel az őt fenyegető veszélyt. Az új király hát nem jól kezdte pályafutását és a következő hónapokban csak tovább feszítette a húrt. Nem csupán „német dühösséggel kegyetlenkedett” (Képes Krónika), hanem az István által építtetett várakat, erődöket is német és olasz katonákra bízta, ami már komoly aggodalmat ébresztett az urakban. De a nép sem szerette, mert csatlósai, katonái és fegyveres-fegyvertelen szolgái valósággal vadásztak a nőkre. Senki nőnemű lény nem lehetett biztonságban ott, ahol ezek állomásoztak vagy megfordultak. Igazságot kapni pedig utólag lehetetlen volt - Péter emberei megerőszakolhattak bármilyen lányt vagy asszonyt, ám felelniük ezért sohasem kellett. Az urak az első menetben még igen szívélyesen viselkedtek. Sőt mondhatni, szelíden. Megkérték a királyt, parancsoljon rá embereire, értesse meg velük, hogy az idegenek nem egy legyőzött országban tanyáznak, ahol azt tehetik a jónéppel, amit csak akarnak. Ha azt hitték, ettől majd megjuhászodik a király, nagyot tévedtek. Mert az meg állítólag ilyesféle kijelentést tett erre dölyfösen, igen m a ga sról: - Ameddig még én élek, Magyarországon mind a bírákat, a méltóságos és tekintetes, valamint az alsóbb rendű embereket, a századosokat, falunagyokat és mind a főembereket, a hatalom viselőit németekből rendelem, idegenekkel töltöm meg ezt a földet és teljességgel a németek hatalmába adom! Az urak döbbenten hallották ezt. De Péter még folytatta is, keserű gúnnyal vetette az arcukba: - Ez a név: „Magyarország” abból származik, hogy „Nyomorország”, hát hadd nyomorogjanak!



y g y gj Mondani sem kell talán, hogy ezek után az urak is belátták, nincs miről tárgyalni, és szó sem lehet szelíd kérésekről. Összedugták hát a fejüket és tanácskozni kezdtek arról, miképpen szabadulhatnának meg - és az országot is miképpen szabadíthatnák meg - ettől a szellemi nyomoréktól. Több ötlet született, de egyik sem volt olyan jó, mint az, hogy maguk közül megválasztanak valakit királynak és annak vezérletével elűzik Pétert. Biztosan akadtak köztük olyanok is, akik arra gondoltak: ezt a közbenső „királyt” majd a baj elmúltával szintén elbúcsúztatják, és talán visszatérhetnek a trónra Árpád igazi leszá rm a zotta i... Már tippjük is volt, kit ültessenek a trónra, de akkor még kevesen mondták ki a lehetséges nevek valamelyikét. A király nőügyeitől is hangos volt az udvar - ha nem is az ország. Tömérdek szeretőt tartott, bizonyos fokig az emberei tőle lesték el, hogy minden szoknyának utána kell eredni, amelyik csak megsuhan a közelben. Péter meg is nősült, rövid idő alatt állítólag többször is. De asszonyainak kilétéről nincsenek biztos hírek, csak annyi, hogy egyik sem magyar nő volt. Végső soron egy nála tizennyolc évvel idősebb osztrák hercegnőt vett el, de amikor elvesztette a magyar trónt, a felesége elhagyta és azonmód Ausztriáig futott. Pietro Orseolo esztergomi országlása különben sem tartott sokáig. Alig kezdte el uralkodása harmadik évét - 1041-et írtak Krisztus születése után - amikor az urak jól szervezett módon fellázadtak ellene. Magyarország több pontján egyazon időben csaptak le a kétségtelenül mellette álló németekre, olaszokra és magyarokra. Elsőnek főemberével, Budóval végeztek, mire a király is észbekapott és egérutat nyervén napnyugatnak futott. Meg sem állt III. Henrik német királyig, aki természetesen védelmet biztosított számára. Mint a német királyok akkoriban, ez a Henrik is arra spekulált, hogy így vagy úgy belenyúlhat majd a magyar belpolitikába és befolyással lehet arra is, kit tegyenek meg királlyá. Ez egy csöppet sem volt szokatlan, a magyar királyokat is érdekelte a következő pár száz évben, ha ilyesmi megesett Prágában, Krakkóban, Kijevben vagy másutt a közelben. Voltak nagy mesemondók, akik azt állították, hogy ezidőben Péter éppen Henrik ellen viselt hadat, el is hagyta a csapatokkal az országot és ezenközben az urak - távollétében - merték csak őt megfosztani



g
trónjától. Ez egyáltalán nem igaz, éppen Henrik volt Péter atyai jó barátja és itthon volt, amikor az urak fellázadtak ellene. Erőszakkal űzték el, de persze nem adta fel. Biztosa volt benne, hogy visszajön ő még ebbe a „nyomorországba”, ahol ő is, emberei is remekül éltek a népet sújtó különadókból... Az urak ezenközben elvileg jól választottak. Azért mondom „elvileg”, mert ugyan nem sok szerencséjük lett a választott királlyal, de ezt akkor nem tudhatták. Viszont a rendelkezésre álló „készletből” éppen Aba Sámuel volt a legjobb választás. Ez tehát nem vérvonali, nem elsőszülötti királyválasztás volt, de nem is igazán a szenioritás elvein működött. Olyan embert kerestek, akinek volt tekintélye, volt valami személyes vagy rokoni kapcsolata a már visszasírt Istvánnal, és akiben szinte mindnyájan feltételek nélkül megbíztak. Aba Sámuel minden feltételnek megfelelt. Sámuel nem volt túl magas rangú személy, de mindenképpen a király után rangsorban következő első 5-6 ember között volt. Aba Sámuel ispán István király sógora - egyik nővérének férje - volt. Ő a kazároktól leszakadt és a magyarokhoz csatlakozott kabar nép törzsfője is volt egyben. Ez volt az a rejtélyes, sőt kissé misztikus törzs, amely valaha Keleten még a zsidó hitre is áttért. Sámuel a törzs leszármazottaival a Mátra vidékén töltötte gyermekkorát és nincs kizárva, hogy akkor még éltek ott a zsidó hagyományok... de hát ő is keresztény volt, mint akkor már szinte mindenki az országban, származott, bármelyik törzsből is. Sámuel egyszer már volt az ország nádora, főbírája is, nem volt hát akárki. Tekintélyes ember, kinek szavára sokan adtak. Ettől függetlenül lehet, hogy akik megválasztása mellett kardoskodtak, maguk is ideiglenesnek hitték az egykori nádor országlását. Egyelőre csak azért volt rá szükségük, hogy Péterrel szemben ellensúlyt teremtsenek. Kockázatos volt az ügy, nem kétséges. Hiszen Orseolo Pétert, lett légyen akármilyen aljas ember és rossz király - mégis csak István emelte a trónra, őt jelölte utódjául. Akik tehát Péter ellen lázadtak, azok igazából István akarata ellen cselekedtek. De hát a politikában nem efféle kategóriák és szabályok a mérvadók. Sámuelt vallási kérdésekben „rugalmasnak” ismerték. Vagyis várható volt, hogy olyanok is zászlaja alá gyűlnek Péter ellen, akik



gy y j gy amúgy nem szívesen közösködnének a már nagyon is keresztény urakkal, hiszen ők maguk bizony még csak éppen hogy belekóstoltak ebbe az új hitbe, azt is valamiféle kényszer hatása alatt cselekedték. Mindenesetre a Péter ellen lázadók joggal számíthattak rá, hiszen Sámuel egyike volt azoknak, akiket a velencei fiatalember a maga durva módjai azonnal eltávolított posztjáról, amint a trónra ülhetett. Sámuel nem volt egy szelíd és jóságos ember. Amint az urak őt ültették trónra, azonnal nekilátott Péter híveit irtani. Sokat közülük megöletett, volt, akit „csak” megkínoztatott. Volt a velenceinek olyan híve, akit az új hatalom kivégzett és még a kis gyerekeit is megvakítatta. Akik addig Péter mellett álltak, meghunyászkodtak és deklarálták hűségüket az új király mellett. Sámuelnek sikerült még a főpapok egy részét is a maga oldalára állítani, ami eleve nem lehetett könnyű feladat. De azért az egyházban sem mindenki állt melléje. Gellért püspök például nem igazán ismerte el őt királyának - érthető ragaszkodása Péterhez, hiszen ő is Velencéből származott. A dolgok viszont nem alakultak jól a lázadó urak számára. Henrik német uralkodó maga kísérte hadaival Pétert Magyarországra, hogy új fent „beiktassa” fiatal barátját és persze nyilván azért is, hogy nagy befolyást szerezzen a Lajtától keletre. A magyarok Ménfőnél nagy csatában mérték össze erejüket a német sereggel - és veszítettek! A drága jó magyar uraknak több sem kellett. Jellemző rájuk és nevezzük finoman - „alkalmazkodó képességükre”, hogy a csata után egymással versengve rohantak a német táborba és meghódoltak előttük. Péternek is hajbókoltak és bocsánatáért esedeztek, hogy így „hagyták magukat megtéveszteni”... Minderre 1044-ben került sor. Amikor is III. Henrik személyesen vezette be Pétert Székesfehérvárra és a szó legszorosabb értelmében maga ültette őt ismét a magyar trónra. Péter természetesen úgy tett, mintha az elmúlt három évben külföldön járt volna „szolgálati úton” és nem úgy kergették volna el a trónjáról. Ezért a közbeeső időt is legalább jogi értelemben saját uralmának tartotta, megszakítás nélkül. Ami nem akadályozta meg abban, hogy bosszút álljon a lázadó urak egy részén. Már akit a kezébe kaparinthatott. És mivel Aba idején eltörölték azokat az adónemeket,



amelyeket a velencei talált ki és szedetett be, hát ama rendeleteket ismét kiadta. Sámueltől már nem kellett tartania. A ménfői csata elvesztését látva Aba Sámuel menekülőre fogta a dolgot, de ellenfelei útközben elkapták és habozás nélkül végeztek vele. Igazából ő volt az első magyar király, akit kivégeztek. Péter mindenesetre örült, hogy egyik fő ellenfelétől ilyen olcsón megszabadult. Aba Sámuel eltűnésével aztán még több lázadó adta meg magát Péternek. Ami azt illeti, abban a pár évben, ami adatott neki, mint uralkodónak, Sámuel sem viselkedett valami szépen. Ő is szétcsapott az urak között és sokak reményét hagyta veszni, amikor maga is olyan dölyfös király lett, akárcsak a velencei. A magyar urak még össze is esküdtek ellene és bizony akadt, aki Aba ellenében inkább Pétét követve futott Henrik császárhoz és tőle kért oltalmat. Sámuel meglehetősen kegyetlenül bánt el azokkal, kiket ellenfeleinek tudott vagy hitt. Most, amikor Orseolo Péter visszatért, hát ő folytatta a kegyetlenkedéseket és az urak kezdték felfogni: csöbörből vödörbe estek, a királyváltás egyszer nem segített, és most másodszor sem.
Történetünk itt kénytelen elágazni, hisz szót kell ejtenünk két jövendő magyar királyról is. Míg az 1044-es évek közepén, magyar földön a velencei király és német császári barátja időzött - III. Henriknek annyira megtetszett az ország, hogy a következő évben ismét ellátogatott ide, ami nem kis fáradtságába és pénzébe kerülhetett - és itt ünnepeltette magát és jelentős összegű ajándékokat tett zsebre - addig tőlünk északra egészen másféle jelenetek játszódtak le. Emlékezünk még: Vazul-Vászoly három fia István segítségével és tanácsára elhagyta az országot és idegen földre futva mentette meg életét. Eleinte Csehországban éltek, de mivel semmijük sem volt, hát a szó szoros értelmében éhezni kényszerültek nemegyszer. Az ínséget megunva átmentek Lengyelországba, ahol a fejedelem (merthogy ott keresztény király még nem volt, a lengyel állam megalapítására csak 1066-ban került sor) szívélyesen fogadta a magyar menekülteket. Akik később még tovább is mentek, ezúttal orosz földre, de már a harmadik



fivér, Béla nélkül, akit a lengyel fejedelem nagyon megkedvelt, vitéz embernek tartott és egy jelentős szolgálata után hozzáadta a lányát is. Béla nagyon belejött a lengyelországi életbe, két fiat is nemzett feleségének. Az egyiket Gézának, a másikat Lászlónak keresztelték el. A másik két fivérnek, Andrásnak és Leventének nem tetszett, hogy a látszat szerint most már nem csupán a lengyel fejedelem, de Béla kenyerén is élnek ott. A csehországi tapasztalatoktól félve inkább megköszönték az addigi vendéglátást és továbbálltak. Tudnunk kell, hogy a magyar földön maradt urak mindenkor számon tartották a három Vazul-fit, Tudták, merre élnek éppen és olykor követek útján üzentek is nekik. 1045-ben három magyar főúr újabb lázadást, sőt összeesküvést szervezett Péter király eltávolítására, és ők ennek előtte üzentek is Leventééknek. Nemegyszer pénzt is juttattak a három hontalannak és számítottak rájuk, mint Árpádháziakra. A legendás nagyvezér vérvonalából származtak, tehát tudniuk kellett - nekik maguknak is - hogy ha alkalom nyílik rá, valamelyikük bizony még felülhet Szent István trónjára. Csak éppen annyira reménytelennek látszott ez a dolog lengyel vagy orosz földről nézve... De valaki besúgta Péternek, mit terveznek az összeesküvők. Elfogatta mindet, még idejében, és rettenetes kínok közepette kivégezték. Akadt, kit nemes ember létére deresre húzatott és ott veretett halálra, másokat megvakíttatott. Olyan kegyetlenül bánt el az ellene szegülőkkel, hogy egy időre - hitte a király - végre nyugalom lesz, hisz mindenki retteg tőle. De Péter korán örült. Ugyanis még abban az évben szerveződött egy másik összeesküvés is, amelynek élén nem más, mint földije, Gellért püspök állt! Elképzelhetjük, milyen hangulat lehetett az országban, ha már egy eredendően idegen, ráadásul egyházi főember lázad fel a király ellen és e lázadáshoz hathatós támogatókat is talál.
Közben Orseolo Péter, mint egy ámokfutó, mindenkivel összetűzött. A magyar urak többségének már az sem tetszett, hogy afféle kvázihűbéres viszonyt alakított ki nagy pártfogójával, Henrikkel. Amely mellesleg bármikor igazi hűbérré változhatott, hiszen Henrik a jelek szerint nagyon is otthon kezdte magát érezni Magyarországon, és mint



híre jött, külföldön már úgy beszélt e földről, mint amelynek lakói neki adóznak. De összetűzött a király Gellért püspökkel is. Mert bár velenceiek voltak mindketten, azért a püspöknek sok dolog nem tetszett, amit földije művelt és ezért nyilvánosan meg is rótta, nem egyszer és nem kétszer. Így aztán senki sem lepődött meg, hogy 1045-ben kétszer esküdtek össze ellene. A második esetben az urak már eldöntötték: behívják Vazul fiait, hogy közülük egyik legyen az új király Péter helyén. Ámde Péter ezt a támadást még kivédte. Viszont Vazul fiai attól kezdve bárhol is tartózkodtak éppen, örökös készenlétben várták a hazahívó jelet. Amúgy pedig az ifjak bajban voltak. Mindnyájan 1010 és 1020 között születtek, bár a pontos dátumot egyik esetben sem ismerjük. Levente volt a legidősebb, Béla a legfiatalabb. Béla most még lengyel földön időzött, a másik kettő, Levente és András viszont soha nem tudhatta, hogy a hozzá érkező újabb küldöttséget nem Péter manipulálja-e a távolból? Attól is tarthattak, hogy úgymond a lázadó urak nevében hazahívják őket és egyenesen a velencei által gondosan felállított csapdába esnek. Ezért nehezen határozták el magukat a hazatérésre, mi több: kevésszámú szolgáik közül olykor néhányat titokban hazaküldtek ők is, hogy vizsgálják meg a helyzetet. Inkább ezek véleményének hittek, semmint a nagyhangú uraknak... Amire senki sem számított: Orseolo Pétert végül is a... pogányok ölték meg. A békési Vata úr vezetésével fellázadtak és népes sereget gyűjtöttek azok, akik fejüket leborotválva, középen egy varkocsot hagyva tértek vissza apáik ősmagyar hitéhez és pogány jelszavakat hangoztatva száguldoztak át az országon. Saját erejüktől, régi isteneik nevétől megrészegülve rohanták meg Péter csapatait és győztek. Sikerült leszámolniuk a velenceivel is - végleg. Péter hamar felfogta, hogy most megint nagy baj van. A régi recept szerint nyugat felé menekült, hogy Henrik barátjától kérjen segítséget, néhány év alatt immár másodszor. Az ellenség - a magyar ellenség! utolérte, körülvette. Egy udvarházba zárkózott maradék embereivel, ahol is három nap, három éjszaka - mint a mesében - hősiesen védekezett maga is. De embereit szép sorban kilőtték mellőle és végül



gg maga is elesett. Más források szerint elfogták élve és megvakították. Ebbe a fájdalomba és szégyenbe halt bele - az egyik krónika szerint. Ismét más - külföldi - források úgy tudják, hogy Péter afféle félfogságban életben maradt, de Magyarországot nem hagyhatta el. Vakon másodszor is megnősült volna és gyermekeket nemzett, de ez kevéssé valószínű. Ha igaz, akkor is az 1050-es évek végén halt meg, még ötven éves sem volt. De a legvalószínűbb feltevés az első, a többi csak kitalálás vagy legenda lehet. Megölték már 1046-ban, nyolc évvel az után, hogy István meghalt és erre az állítólag végső soron jóakaratú, mégis arrogáns és kegyetlen emberre hagyta trónját.



4. SZÁMŰZÖTTEK A TRÓNON
(Vazulfiainem adjákfel)
A Vazul-fiak a száműzetés idején tehát kétfelé oszlottak. Béla Mieszko (ejtsd: mjesko) lengyel fejedelem veje lett és egyelőre ott maradt. Levente és András, kit neveztek Endrének is, Kijevben várta sorsa jobbra fordulását. A Vata-lázadás idején hazajöttek és már itthon voltak mindketten, amikor Orseolo Péterrel (így vagy úgy, lásd az előző fejezet végét) végeztek ellenfelei. Igazából tiszta lappal indulhattak a fiatalok. Mindketten elmúltak már harminc évesek, ebből jó néhányat külföldön töltöttek. Így nem keveredtek bele semmilyen itthoni ügyletbe, összeesküvésbe, nem álltak senki pártján, nem tartoztak az esetleges főúri klikkekbe. Ez elvileg megkönnyítette a dolgukat. Ugyanakkor nehézkessé is tette azokat, mert senki sem ismerte őket és igazából nem lehetett tudni, melyikük lenne alkalmasabb királynak, az elsőszülött Levente, vagy a másodszülött András? A jog és a szokás talán arra mutatott, hogy az elsőszülöttet válasszák meg királynak. Mégis András ülhetett a trónra. Az az András, aki Kijevben Bölcs Jaroszláv fejedelem lányát, Anasztáziát elvette feleségül. Jaroszláv alighanem csakugyan bölcs lehetett. Mintha sejtette volna előre, hogy a nincstelen, száműzött magyar fiatalember egykor még sokra viszi hazájában? A lányát adhatta volna uralkodó fejedelemhez vagy akár királyhoz is, ő azonban ennek a „senkinek” adta. Valamit tudott Jaroszláv, és a későbbi események őt igazolták. És mi történt Leventével? Csak annyi, hogy míg Béla a lengyeleknél, András pedig az oroszoknál tért át a keresztény hitre - Levente pogány maradt. A fennmaradt kijevi krónikák arról regélnek, hogy ez mit sem vont le Levente társasági értékéből. Mint embert is nagyon kedvelték, mert apolitikus volt. Bár király fia volt, ráadásul elsőszülött, akiből minden további nélkül lehetett volna király Magyarországon Levente nem kedvelte az efféle dolgokat. Hátrahúzódott és helyet engedett két becsének, akik viszont szemmel láthatóan aktivizálódtak a politika irányában. Levente jó kedélyű, sokat nevető, vidám ember



volt, szeretett mulatni és kedvelte a nőket. Talán ez utóbbiakat jobban is, mint kellett volna. Hogy mindig legyen szexuális partnere, nem is egy. Hát pénzért vásárolt magának ágyasokat és mással nem nagyon törődött. Amikor András és Anasztázia házassági ceremóniája zajlott, feljegyezték, hogy azon Levente is részt vett - de tüntetőén leborotvált fejjel, amelyen csak három varkocsot hagyott meg, azokat is egybefonta az ünnepi alkalomra. A nemrég még pogány magyar emigránsok tudták, mit jelent ez, forrtak is a méregtől, de a templomban semmit sem tehettek. Ráadásul tudható volt, hogy Levente ugyan tüntet pogányságával, de senkinek sem akar semmi rosszat, nem szervez ellenpártokat, frakciókat, egyáltalán - Levente semmit sem csinált. Csak ágyasait szerette... Lassan lemorzsolódtak mellőle a fivérei, és amikor hazatért Magyarországra, mint pogánnyal már itt sem sokan álltak vele szóba. Valószínűleg ez az oka annak, hogy nem került szóba, mint lehetséges jelölt a trónra. Az egyik krónikás szerint éppen azokban a napokban halt meg, amikor öccsét, Andrást megkoronázták. Ez amúgy csodálatos egybeesés lenne, ha nem merülne fel a gyanú, hogy a hirtelen kényelmetlenné, sőt bármikor veszélyessé válható elsőszülött fivért András tudtával vagy a nélkül a hívei tették el láb alól. Már csak azért is, mert mint a Képes Krónika írja (persze azért annak sem szabad elhinni minden szavát...), „ha tovább élt volna (Levente) és hatalmat nyer az országban, kétségtelenül egész Magyarországot megrontja a pogány bálványozással...”. Vagyis sokaknak érdekében állt végérvényesen megszabadulni Leventétől. Hát megtették. A három fivérből kettő maradt. András a magyar trónon 1046-tól, Béla, mint félig ellengyelesedett főúr Krakkóban. A szerző feltett szándéka, hogy szakítva az eddigi hagyományokkal, nemcsak a főszereplő férfiak, de az így vagy úgy melléjük rendelt, velük élő nők életét is megismerteti az olvasóval - legalább nagy vonalakban. Nos, tudjuk egynémely nem magyar krónikákból, hogy András királyunk annakidején Kijevben nagy szerelembe esett Anasztáziával. Az eset kissé meseszerű volt, merthogy nem, vagy nem csak dinasztikus, politikai házasság köttetett közöttük. A két fiatal ugyanis kilenc évvel a fentebb említett események előtt, már 1037-ben szerelembe esett egymással. Ami nem volt egyszerű dolog, merthogy



gy gy g gy Jaroszlávnak - mint a mesében - három lánya volt és mindegyik igen szép ifjú hölgy volt. Anasztázia norman, tehát északi, norvég vagy svéd eredetű lévén lángvörös hajával tűnt ki. Amikor meglátták egymást, még szinte gyerekek, de mindenképpen igen fiatalok voltak. A szerelem erős lánggal lobogott közöttük és végül is András huszonhárom, Anasztázia pedig tizennyolc éves volt, amikor a soktornyú Szofija- székesegyházban bizánci (ortodox) szertartás szerint házasságot kötöttek. Talán nem érdektelen megjegyezni, hogy egy orosz krónikás jóvoltából ismerjük nemcsak a szertartás lefolyását, de még a menyasszony ruháját is (aranyszálakkal hímzett geometrikus mintázatú halványzöld bársonyruha, természetesen földig érő, hogy teljesen eltakarja a lábakat is. A fején fehér párta, amelyről arany függők lógtak alá. Fehér harisnyás lábán - hogy ezt a krónikás hogyan látta, fel nem foghatom - vörös szattyán csizmácskát viselt az ifjú hölgy). Csak sejthető, hogy András sem adta alább. Mivel pravoszlávok között élt akkor, maga is fekete szakállt viselt és elegánsan öltözött. Elég magas, daliás termetű férfi volt, tetszhetett a nőknek. Különösen Anasztáziának - tehetjük hozzá. Tény tehát, hogy egyszerre volt ez szerelmi és politikai házasság. Jaroszláv jól számított - veje pár évvel később, amikor már egy lánya is megszületett, hazamehetett Magyarországra, ahol Szent István trónja várta. Anasztázia magyar királyné is lett, két fiút szült. Ezek közül az egyik pedig később szintén trónra került. A gyerekek különben az erősen biblikus hangzású Salamon és Dávid neveket viselték... De mindez nem ment ám olyan egyszerűen és könnyen, ahogyan az előző mondatokban elhangzott. Mint látni fogják, sok viszontagság várt Andrásra és hozzátartozóira. Ezek között nézzünk szét, mielőtt folytatjuk a történetet. Anasztáziáról még annyit okvetlenül meg kell írnunk, hogy ahhoz a korhoz képest művelt nő volt. Ugyanis akkoriban gyakorta még az uralkodók feleségei, lányai, nőtestvérei sem tanultak meg írni-olvasni, vagy ha igen, hát ezzel véget is ért szellemi képzésük. Anasztázia írt és olvasott, méghozzá nem csak szentek életéről szóló könyveket vagy a Bibliát, hanem korabeli szépirodalmat is. Ez persze jobbára evangéliumi történetekből állott, de Anasztázia többször



g
kinyilvánította: ha az olvasás - mint hirdetik a papok - istennek tetsző cselekedet, akkor el kell fogadni, hogy a nők is olvashatnak. Mert bizony volt ezzel kapcsolatban bizonyos „társadalmi” ellenállás a királyi udvarokban, ahol természetesen a többség férfiakból állott és az a kis mini-világ is általában férfi-központú volt. Egy nőnek mindenért meg kellett harcolnia még akkor is, ha a király felesége vagy lánya volt. Amikor 1045-ben Orseolo Péter igen szemtelen módon Henrik német császárnak adományozta Magyarországot, mondván, hogy az attól kezdve egy hűbérbirtok - a magyar urak, az egyház és persze a nép is felhördült. Ez váltotta ki végül az általános szembefordulást a velenceivel és ez adta meg a végső lökést a kijevi fivéreknek, hogy hazatérjenek. Tudták, ekkora közfelháborodásra már lehet építeni akár egy fegyveres lázadást, sőt háborút is. A két Vazul-fi azonban nem viselkedett elhamarkodottan. Levente nyugodt volt - ő tudta, hogy nem sokat kockáztat, ő nem akart király lenni. András annál inkább. Mindenesetre otthon hagyta még a feleségét és az akkor hat éves kiskányát, Adelhaidot. Apósa, akivel mindig jól megértették egymást, erős sereget adott. Jaroszláv tudta, hogy bebiztosítja országa nyugati határait és az egyre szemtelenebb bizánci előretöréssel, még a szellemi kultúrfölénnyel szemben is erős barátot szerezhet a veje személyében, ha annak sikerült elfoglalnia a magyar trónt. Így aztán előállott az a kétségtelenül furcsa - mai szemmel visszanézve egyenesen pikáns! - helyzet, hogy keletről orosz seregek jöttek felszabadítani Magyarországot a fenyegető német uralom alól... mintha pontosan kilencszáz évvel később is ez ismétlődött volna, mégis milyen hatalmas volt a különbség! Az 1045ös bevonulás oroszait nem egy idegen, emberiségellenes ideológia és diktatúra küldte, és miután elvégezték a dolgukat, haladéktalanul hazatértek. Ráadásul, amit tettek, magyar vezérlés alatt magyar célokért tették. András mellesleg alaposan becsapta a népet. Amikor a csapatok erőltetett menetben a már jól ismert útvonalon (Vereckei-hágó...) átjöttek a Kárpátokon, a Zemplén hegység mellett sok ezer... pogány magyar várta őket. Gondolom, Levente örült nekik, azok is neki. Még talán csodálkoztak is, hogy a hadakat a másodszülött



g gy vezeti. Ámde Levente varkocsos feje nem sokat jelentett itt. Andrást viszont elgondolkoztatta a dolog. A pogány magyarok - talán mind egy szálig odagyűltek őt várni, akik még léteztek az országban, az egyre sűrűbb és népesebb keresztény áradatban - azt várták Andrástól, hogy szabad kezet ad nekik és szétverhetik ezt az átkozott keresztény világot, amely lassan felnőtt körülöttük. És mivel Andrásnak ott és akkor még alig voltak mindenre kapható segédcsapatai, ravasz fogással egyetértéséről biztosította ezeket az embereket. Szabad kezet adott nekik, ahogyan követelték, azok pedig feledve a keresztes zászlókat, meneteltek Árpád kétségtelen vére után. Aki azt mondta nekik: ha győznek, visszaállítja a pogány Magyarországot! Hitték, támogatták, vérüket hullajtottak érte. Aztán amikor sikerült elverniük Pétert és a németek is kifutottak az országból, András tehát győzött - az időközben összeszedett keresztény csapatokat ráeresztette a pogányokra. Magyar gyilkolt, magyart, legfelsőbb királyi engedéllyel. Csak arra várt, hogy trónra ülhessen. Amikor ez megtörtént, és a keresztény egyház főpapjai keresztény szertartások szerint tették a fejére a keresztény pápától kapott koronát, majd latinul zengték Isten és András dicsőségét - akkor teljesen normális dolognak tartotta, hogy parancsot adott keresztény seregeinek: gázolják le pogány seregeit. Ez az árulás az első órákban, napokban egyszerűen hihetetlennek tűnt a pogányok számára. Hiszen András annak a Vazulnak a fia volt, akit éppen a nagyon is keresztény, „szent” István megvakított, akivel elbánt! Egyike volt András azoknak a Vazul-fiaknak, akik oly sokáig ették a száműzöttek keserű kenyerét! És éppen ő bánt el velük ilyen aljasul? Az Árpád-háziakban - gondolom csakúgy, mint minden korabeli uralkodóban - kellett, hogy legyen egy nagy adag kegyetlenség és ravaszság. Az esküszegés mindennapos dolognak számított náluk (is). Ha a politikai ráció, az államérdek vagy akár csak a saját személyes, politikai vagy anyagi érdek úgy kívánta, akkor bizony a szerint cselekedtek és minden egyéb ok hirtelen nagyon távol került tőlük. Mert mit is értett volna a Kijevből érkezett András azon, hogy „hazaszeretet” vagy „magyarság”? Még a pogányok és keresztények



gy gy g g g y y között is azon az alapon választott - utal erre sok apró jel - hogy melyik fizetődik ki számára a leginkább. Melyikre támaszkodhat hosszú távon és melyikre nem. A pogány magyarok jelentették a rövid távú támaszt, akiknek aztán dolguk végeztével menniük kellett - a halálba. Többé már nem volt rájuk szüksége, hát könnyű szívvel lemondott róluk. Bizony, akkortájt ez ilyen egyszerűen működött és nyilván nem csak Magyarországon. Ezért hihető az a változat is, hogy bátyja, Levente halálához is lehetett valami köze. Mert Levente lehetett bármennyire apolitikus, a ravasz András - magából indult ki! - feltételezhette, hogy Levente csak szerepet játszik. Csak eljátssza, hogy őt nem érdekli a politika és a hatalom. András el sem tudta volna másképpen képzelni az életét, mintsem uralkodóként - ezért azt hitte, vérei kivétel nélkül ugyanolyanok, mint ő. És ha így van, akkor ugyanazt a célt akarják elérni, legfeljebb más utakon, álcázva, ármányosan. Jobbnak látta hát megszabadulni a veszélyes vetélytárstól. Ennek ellentmondani látszik, hogy évekkel később viszont maga hívta el öccsét, Bélát Lengyelországból és önként átadta neki birodalma egy részét. De ez egy későbbi történet.
Háborús, zavaros idők jöttek. A pogányok, míg tehették, nem kíméltek semmit. Az ország tíz püspökéből hetet elfogtak és agyonvertek (a szó szoros értelmében). A maradék három együttesen tette aztán András fejére a koronát. A kivégzettek között volt Gellért püspök, is, akit a budai - máig róla elnevezett - hegyről a Dunába taszítottak. Persze amikor András leverte a pogányokat - ez volt utolsó igazi, nagy fellángolása a pogány magyar vallásnak és szokásoknak az országban - akkor újjá kellett építeni a magyar egyházi szervezetet. Hiszen sok pap is odaveszett, számos templomot leromboltak, felgyújtottak. Kézenfekvő lett volna az orosz segítség, de hát a kijevi papság ortodox volt, Bizáncot követte. A római keresztények közül minden további nélkül lehetett volna német papokat és püspököket hozatni - de amilyen a nép hangulata volt akkoriban (beleértve persze



a nagy keresztény többséget is!) - András jobbnak látta ilyesmivel nem ingerelni az embereket. Itt megint Anasztázia segített. Az egyik húga ugyanis a francia király felesége volt, de akadtak kijevi Jaroszláv-lányok és nőrokonok a lengyel, a cseh udvarban, sőt még a norvég király felesége is Anasztázia egyik húga volt. így aztán hamar elment az üzenet és a legkedvezőbb ajánlat a franciáktól érkezett. Számos papot és főpapot adtak „kölcsön”, akik aztán itt élték le életüket és helyreállították a magyar egyházat. Persze Andrásnak nem volt könnyű dolga, könnyű élete. Folyamatos harcok között teltek el a következő évek. Békés tevékenységre alig maradt idő, az események elég sebesen követték egymást. Henrik nem hagyta annyiban a dolgot, ezért szinte nem volt olyan év helyesebben: tavasztól késő őszig terjedő „harcászati szezon” - amikor ne történtek volna fegyveres összecsapások, hadak ne vonultak volna fel egymás ellen. Mondani sem kell, hogy a német propagandának - mert ilyen létezett már akkor is, és elsősorban a nyugati keresztény világban hatott - kapóra jött András kapcsolata a pogányokkal. Arról persze már kevesebb szó esett napnyugaton, hogyan számolt le szövetségeseivel, amikor már nem volt rájuk szüksége. Ez is arra utalt - tudhatta András - hogy Henrik császár még nem adta fel. Ha már Orseolo Pétert nem is kaphatta vissza, és így nem volt többé olyan személy, akit támogatva, akinek az érdekében fellépett volna Magyarországon - most más okot talált. Mivel Péter annakidején az ő hűbérbirtokává nyilvánította az országot, hát ezen a jogcímen indított háborút az állítólag „hűbéruruk ellen fellázadt” magyarok földjére. A Vazul-fiak között a látszat ellenére a legjobb katona és hadvezér nem András, hanem... Béla volt. Ezt maga András tudta a legjobban és még másfél év sem telt el, amikor 1048 elején elhívta Bélát Lengyelországból. Megbízta azzal, hogy legyen ő a magyar hadak fővezére, sőt a legtöbb forrás arról is beszámol, hogy András az ország egyharmadát afféle „királyi hercegségként” Béla rendelkezésére bocsátotta. Ezen a területen, végső soron nem a király, hanem a herceg



hatalma érvényesült, de királyi akarat alapján. Ilyesmire előtte, akkor és utána számos európai királyságban akadt példa. Ez egyben azt is mutatja, hogy Andrásnak milyen nagy szüksége volt öccsére, annak tudására. Egyben azt is jelenthetné, hogy András szerette testvérét és képes volt érte lemondani a hatalom egy részéről. Azonban a kép ennél árnyaltabb. Amikor Béla hazajött, átvette a csapatok vezérlését és több ízben elpáholta Henrik német csapatait - Pozsony alatt ekkor játszódott le a Búvár Kund-féle történet, a Dunán kisebb flottával érkező németek néhány hajójának megfúrása, elsüllyesztése, megfutamítása - András még azt is megígérte neki, hogy halála után Béla ülhet a magyar trónra. Tette ezt annál könnyebben, merthogy akkor még csak egy lánya volt Anasztáziától. Ám a következő években született sorban a már említett Salamon és Dávid, akkor András megint irányt váltott. Ahogyan annak idején olyan szépen cserbenhagyta a pogányokat, most ugyanúgy cserbenhagyta az öccsét és attól kezdve az a régi írásos ígéret mintha nem is létezett volna - ő bizony a kis Salamont nevezte trónörökösnek. De ne rohanjunk annyira előre. Nagy veszélyben volt akkor Magyarország. III. Henrik német császár gyakorlatilag nemcsak saját országát, de Rómát is uralta. Pápákat taszított le trónjukról és neki tetsző újabbakat nevezett ki helyükre, a világi és egyházi hatalmat mértéktelenül egybefonta. Ráadásul KeletEurópában is egyre-másra szerezte meg a jó pozíciókat. Mind több királyra, országra kényszerítette rá akaratát. Nyilván egy nagy európai birodalom kiépítése lebegett a szeme előtt. Ezekben a nagy térségekre kiterjedő játszmákban a magyarság csak kis figura volt és Henrik meg volt győződve, hogy ezt a figurát is megszerzi. Orseolo Péter idején már-már a kezében is volt az egész zsákmány, de az most ismét kisiklani látszott karmaiból. Nagyon meglepte őt, hogy ez a magyar András rövid idő alatt ellentámadásba ment át. Akik addig az ő vazallusai voltak - a csehek, a lengyelek és az osztrákok is a magyarok adófizetőivé lettek. Az a három év, ami alatt a németek még nem támadtak, András számára igen szerencsésnek bizonyult.



De utána aztán, mint fentebb írtuk, már évről évre folyt a háborúskodás. András vagy valamelyik tanácsadója nagyon ravasznak bizonyult - ezt a három békés évet úgy érte el, hogy átlag félévente küldött igen barátságos követeket Henrikhez és azok meglehetősen homályosan ugyan, de azt sugallták a német császárnak, hogy András nem ezt akarta, őt csak a Pétert elűző magyarok „kényszerítették” arra, hogy felüljön a trónra, de voltaképpen ő Henrik hűséges barátja. A német császár három évig csakugyan nem tudta, hányadán áll ezzel a Kijevből jött „barbárral”. Csak a harmadik évben lett számára világos, hogy ezenközben ez a „barbár” alaposan becsapta őt, hatalmát megerősítette, sőt kiterjesztette és most már egy csöppet sem fél tőle! 1051-re kiderült, hogy a pápa is a német császárt támogatja. Az egész nyugati világ úgy tudta hát, hogy a velencei Péter „eladta” Magyarországot, az már német hűbérbirtok és a „művelt Nyugat” uralkodói egy emberként megbotránkoztak, amiért András nem hajlandó megfizetni a hűbéri adót Henriknek. Ejnye-bejnye, hogy ezek a magyarok csak nem változnak! - ingatták a fejüket. Andrást és társait persze fűtötte a düh. Bélának pedig több sem kellett - amikor kiderült, hogy azon a nyáron a németek nyugat felől három hadoszlopban közelednek - a Dunán az élelmiszeres hajókkal, középen a hűbéres cseh sereggel, délen pedig a Balaton irányába törtek előre a németek - ősi keleti, ázsiai taktikát alkalmaztak. Azt, amelyet ezer évvel később is bevetettek arrafelé - a „felperzselt föld” harcmodorát. Amerre várható volt a németek és szövetségesük elvonulása, onnan elköltöztették az embereket, elvitték az állatokat, learatták a gabonát villámgyorsan és még a félig érett gyümölcsöket is leszedték a fákról. Az a sokezer ember napjában háromszor elképzelhetetlen mennyiségű élelmiszert fogyasztott... volna - ha hozzájut! Ráadásul a ravasz Béla hamis német nyelvű utasítást küldött a Dunán lefelé ereszkedő, élelmiszerrel jól megrakott flottának. A parancs értelemében a támadást lefújták és a flottának vissza kellett térnie Regensburgba... A németek és csehek hát itt maradtak élelem nélkül. Ma azt mondanánk, a logisztikai támogatás hiánya alaposan megviselte a harci képességeiket és a legénység morálját.



A németek kitartóak voltak, így hát a sanyarú körülmények között is eljutottak a Vértes-hegységig, sőt egyes források szerint majdnem Székesfehérvárig. Ez volt Henrik mágikus városa - annak előtte már többször járt ott, Pétert kétszer is trónra segítette ama falak között. Ha azt hitte, Székesfehérvár (Weissburg, ahogyan ők mondták) most is szerencsét hoz neki, hát alaposan tévedett. Ezúttal nem is jutott el odáig. Hogy ne legyen nyugtuk, a németeket diszkréten oldalról kísérő magyarok kisebb csapataikkal éjszaka is meg-megtámadták. Végül a németek már a szó szoros értelmében éheztek, lerongyolódtak, és aludni sem tudtak - minden éjjel fegyverben állva várták az elmaradhatatlan támadásokat. A németek megfogyatkozva és lényegében csata nélkül is tönkreverve futamodtak haza, Henrik természetesen bosszúért lihegett. András ugyan elkezdte ismét a diplomáciai cseleket, fortélyos küldöttségeket menesztett hozzá - azt akarta elérni, hogy zárják le a Péterrel kezdődött eseményeket és nyissanak kapcsolataikban új fejezetet. Ezért még némi anyagi áldozatra is hajlandó lett volna. De akkor már késő volt ilyesmire - Henrik meg akarta mutatni a rajta nevető nyugati világnak és persze saját országának, no meg csatlósainak, hogy vele nem lehet kukoricázni. Béla azonban úgy vélte, lehet. És másodszor is megtette. Mert a következő évben, 1052 tavaszán ismét keletre indult a német sereg. Ekkor játszódott le a hajók megfúrása Pozsony alatt a Dunán. Ráadásul mindezt IX. Leó pápa a saját szemével is látta, merthogy eljött Henrik seregeivel megnézni, mit is művelnek ezek a lázadó magyarok (magyar földön akkor járt pápa először, de nem utoljára. Némileg később, több mint kilencszáz éves szünet után jött el hozzánk II. János Pál a huszadik század végén). András, mint diplomata, ismét kitett magáért. Minden szépet és jót megígért a pápának, amíg szorongatott helyzetben volt. De amikor a folyami habok elnyelték a császár hajóit és Henrik fogcsikorgatva volt kénytelen immár sokadszor visszavonulni Magyarországról, András rögvest elfelejtette, miket ígért a pápának és a nyugati világnak. Szavát szegte, mint már annyiszor.



A következő évben András azt játszotta, hogy majd békét köt a németekkel, nagy összegű kárpótlást is fizet Henriknek az elveszett hajókért, sőt szóba került valamelyes magyar terület átengedése is. Mindebből természetesen semmi sem lett, de ez nem András érdeme. Otthon Németországban támadtak bajai Henriknek, a belviszályok miatt félbeszakadtak a tárgyalások a magyarokkal és a Duna menti táj egy kis lélegzethez jutott. Végül is Andrásnak sikerült kivárnia, hogy Henriket elvigye az ördög. III. Henrik 1056-ban elhunyt és fia, IV. Henrik követte a trónon. Csak hát ez a Henrik mindössze hat éves kisfiú volt, akitől már nem kellett annyira tartaniuk a magyaroknak. Itt elég volt csak tárgyalgatni, tárgyalgatni... két álló éven át! Végül is 1058-ban kötöttek békét, de ezért a magyaroknak már semmit sem kellett fizetniük. Mi több, a latin nyelvű egyezség szövegében már egy szó sem volt arról, hogy Magyarország bármivel is tartozna Henriknek, és Henriknek sincs semmiféle jogos igénye Magyarország felé. Hogy végleg lezárják a vitát, a két király - a nyolcéves és a közel ötvenéves úgy döntöttek, házassági kapcsolatot is létrehoznak a két uralkodócsalád között. András elsőszülött kisfia, Salamon ekkor öt éves volt. IV. Henrik nővére, Judit meg... tizenegy. A két gyerek természetesen és elsősorban egyelőre csak papíron lett házas, az igazi kapcsolatra, együttélésre még várniuk kellett. Ebből a házasságból mellesleg később számos egyéb baj származott, de ezek már nem mindig államközi, hanem „emberközi” kapcsolatokban nyilvánultak meg, elsősorban éppen Judit és Salamon között.
Andrásnak különben is szokása volt felelőtlen ígéreteket tenni. Voltaképpen hamar megbánta, hogy annak idején behívatta Lengyelországból Béla öccsét és még inkább azt, hogy neki ígérte a koronát. Most ugyanis arra gondolt, hogy kislánya után, immár magyar földön két fia is született és a legidősebbnek, Salamonnak járna az a korona. Amikor ez a szándéka nyilvánvaló lett - nem sokkal, a németekkel kötött béke után - Béla nagyon megharagudott. És félt is.



Őszintén szólva volt is rá oka. Akivel eddig András összekülönbözött, akinek ígért valamit, de nem tartotta meg - az illető alaposan megjárta. Kezdve a pogányokkal, akik a trónra segítették őt, aztán lám, mi lett a sorsuk? Szinte az utolsó szálig kiirtották őket. Még a pápa is a becsapottak közé került és talán csak a Duna és Róma közti jelentős távolságnak köszönhette, hogy nem kellett még nagyobb árat fizetnie. Béla tehát a fogát csikorgatta, hogy becsapta a bátyja - de nem várt tétlenül. „Összecsomagolta” családját és hamarosan átlépte a határt. Krakkóig meg sem állt, ahol aztán lengyel segédcsapatokat toborzott. Mert nem azért volt ő is Vazul fia - vagyis Árpád leszármazottja - hogy feladja a harcot. Ha a saját fivére ellen, hát a fivére ellen. De ami jár, az jár! És az a korona neki jár majd, ha András meghal. Arról pedig, hogy meghaljon, most már ideje gondoskodni - mondotta Béla megbízható embereinek. A jelek szerint tehát egyik fivért sem hatotta át teljesen a testvéri szeretet. Ha igaz, hogy Levente halálában közreműködött a középső fivér, András - úgy most látszólag semmi sem állta útját annak, hogy a legfiatalabb végezzen a középsővel. És így is lett. Háromezrednyi lengyel katona jött vele Krakkóból. A családot egyelőre a Visztula mentén hagyta, biztonsági okokból, természetesen. A nagy hadvezér Béla joggal bízott benne, hogy ha annyiszor megfutamította a sokkal erősebb Henriket, akkor aránylag könnyen leszámolhat kedves bátyjával is. Az ugyan aggasztotta, hogy András hány katonát tud maga mellé állítani? Ha sokat, akkor nem lesz könnyű dolga. Mindenesetre az általa addig uralt területeken magyar katonákat is toborzott a testvérháborúhoz. András felesége, Anasztázia csaknem tizenöt év korkülönbséggel hozta világra a második gyereket, majd utána nem sokkal a harmadikat, szintén fiút. Joggal merül fel a kérdés, hogy már lemondtak a további gyermekáldásról, amikor mégis meggondolták magukat és az egy, immár kamasz lány mellé fiút, sőt fiúkat is szerettek volna a világra hozni. Béla ezt is bekalkulálva meg volt győződve arról, hogy András csak azért „csinált egy fiút a feleségének”, hogy őt elüsse a már annyira várt tróntól.



gy y Még mielőtt összecsapásra került volna - egyes források szerint meg már korábban, közvetlenül a második fiú, Dávid születése idején - az amúgy is betegeskedő Andrást szélütés érte. Ettől félig lebénult és attól kezdve hordszéken vitték őt ide és oda. A mozgáskorlátozott állapot akkoriban még egy uralkodónál (akit sokan kiszolgáltak és mindenféle kényeztetésben részesítették) sem sok jót jósolt az uralkodás szempontjából. Aki nem mozgékony, nem tud kilovagolni hadakat szemlélni, várakat felügyelni, az embereinek körmére nézni - az hamar el is veszíti tekintélyét és nem hallgatnak a szavára. Ráadásul elgyötört és elesett állapotát senki sem gyógyítja, mert az akkori orvostudomány egyszerűen semmit sem tud kezdeni a szélütött betegekkel (a többi nyavalyával sem, persze.) A betegség, ha egyszer már lecsapott valakire, fokról fokra halad tovább. Mindezt érezte és tudta András, ezért gyorsan akarta egyengetni Salamon fia sorsát. Gyorsan felkenette hát a kisfiút magyar királynak és máris intézte házasságát Henrik császár nővérével. Ami azt illeti, Béla is volt elég ravasz ahhoz, hogy amikor András választás elé állította: a királyságra fáj-e a foga, vagy megelégszik a hercegi ranggal - ő álnok módon a hercegséget választotta. De a koronára gondolt és elhatározta, hogy azt meg is szerzi, ha törik, ha szakad. Aztán ennek is eljött az ideje. Az észak felől betörő lengyel-magyar had élén Béla egy napon ott állt a másik, a magyar-német sereggel szemben. Mert bizony a ravasz András utolsó húzása az volt, hogy az addig folyton ellenségnek tekintett, ámde most már kibékített és házassággal is odaédesgetett németektől kért hadisegítséget... A Tiszántúlon került egymással szembe a két sereg. Andrásnak meglepően kevés magyar híve volt - a seregében a németek voltak többségben. Béla erre hamar rájött és igen éles elméjű ember lévén, sikerült megosztania a németeket és a magyarokat. A két sereg különvált és Béla a magyar vegyes lengyel és magyar hadaival előbb elverte a németeket a Tisza egyik partján, aztán András magyarjait a folyó másik partján. Hogy mi lett Andrással, arról többféle változatot adnak elő a régi krónikák. Csak az a baj, hogy ezek általában jóval később születtek és



bizony véges az emberi emlékezet, avagy pártos a krónikás maga is. Ezért hol így, hol meg amúgy adják elő a szerencsétlen király sorsát. Csak annyiban lehetünk bizonyosak, hogy Andrásnak sikerült elmenekülnie a csatatérről. Jó néhány katonája sietett a mozgássérült királlyal nyugat felé, hogy kimenekítse őt német földre. De Béla erre is gondolt és egyfelől gyors lovakon katonákat küldött Andrásék elébe, másfelől a vele szövetséges határőr népek lezárták a gyepű - a védett határvidék - úgynevezett „mosoni kapuját”. Így aztán itt ismét összecsapott a két hadsereg. Azt beszélték később, hogy a nagy kavarodásban az Andrást szállító szekér felborult. A szerencsétlen félig béna király a földre került, majd ráadásul a menekülő és összecsapó lovaskatonák egy része is átrohant fölötte, összetaposta a csontjait. Még csoda, hogy túlélte a csatát az egyetlen olyan férfi, aki ott és akkor nem is vett benne részt. Összetört testtel került bátyja fogságába. A maradék németek elmenekültek vagy holtan maradtak a csatamezőn, a magyarok kegyelmet kértek és kaptak. Bélát még ott a csatatéren királlyá koronázták - az egyik változat szerint - és attól kezdve I. Béla néven ő volt Magyarország uralkodója. De mi történt Andrással? Az egyik krónikás szerint az általa alapított tihanyi apátságba vitték volna, de útközben Zircen meghalt. A másik változat szerint mindenképpen meghalt volna, de ráadásul „rosszul bántak vele” a kísérői, akik értelemszerűen mind Béla emberei voltak. Megint más úgy tudja - és ez is valószínűnek látszik - hogy_ Zircen egy udvarházban „gondatlanul tartották és ezért meghalt”. A gondatlanul tartás éppenséggel jelenthette azt is, hogy sem enni, sem inni nem adtak neki, vagy az összetört és béna emberre senki sem ügyelt fel, leesett a lócáról és megfulladt. Éppenséggel belefulladhatott saját hányadékába is, ami megesik ilyen helyzetekben. Andrást aztán az általa alapított tihanyi kolostorban, annak is az altemplomában temették el, ily módon ő nem került a székesfehérvári királytemetőbe, amit később az ellenség feldúlt. Az ő csontjai elkerülhették a rossz sorsot. Mert hiszen tudnivaló, hogy a magyarok szinte minden királyuk földi maradványát elveszítették. De I. András csontjait a tihanyi hegy megőrizte.



j y gy g
Ahogyan a fejezet címében is írtuk: Vazul-Vászoly fiai nem adták fel. És most, amikor ennyi idő elteltével visszatekintünk, azt kell mondanunk: Andrástól kezdve az egykor megjavított és méltatlanul eldobott Vazul fiai uralták a magyar földet, még csaknem kétszázötven éven keresztül. Kétszázötven év! Hatalmas nagy idő. Olyan ez - hogy közelebbi példát használjunk - mintha Mária Terézia idejéből, mondjuk 1750-től napjainkig folyton ugyanaz a királyi család uralná az országot. Kétszázötven éven át Vazul fiai és azok fiai és unokái és ükunokái ültek a magyar trónon, igencsak váltakozó szerencsével. Béla a csatatérről egyenesen Fehérvárra ment, ahol aztán a püspökök felkenték királlyá. Azokban a hetekben senki előtt nem volt kétséges, hogy András öccse rászolgált a királyságra. Talán ha Salamon már felnőtt, vagy legalábbis majdnem felnőtt lett volna, hát két részre szakadnak a pártoskodásra amúgy is mindig hajlamos magyarok. De hát András fia kicsi volt és őt még senki sem vette komolyan. Legkevésbé maga Béla, aki hadvezéri mivolta ellenére is békésebb természetű volt, mint a bátyja. Amúgy meg szerencséje is volt, mert uralkodásának idején ellenség nem zaklatta, a békés építő munkának élhetett. Így aztán jó királyként maradt meg a nép emlékezetében. Ő vezette be magyar földön a hatósági árakat. Vagyis a fentről diktált, pontosan megszabott és inflációt nem ismerő árakat, amelyek az ország területén ugyanarra az árufajtára mindenütt kötelezőek voltak. A nép persze ezért is áldotta, mert a vevők nem függtek már annyira a kereskedők vagy adószedők önkényétől. Aranypénzt akkoriban még nem vertek Magyarországon - az ércre addig nem bukkantak rá sehol oly mennyiségben, hogy bányát lehetett volna nyitni - ezért Béla a bizánci aranyak elfogadását tette kötelezővé, viszont ezüst váltópénzt veretett hozzá, amiből negyven darab tette ki egy bizánci arany értékét. Andrást többek között az veszejtette el, hogy az addig gyűlölt németekhez fordult segítségért saját fivére ellen. A magyarok többsége ezért megvetette őt, és mint láttuk, bajba jutva nem is tudott magának elégséges támogatót szerezni. Béla ezzel szemben egyenes volt, őszinte, megnyerő. Intézkedéseivel hamarosan érezhető javulást okozott az



emberek sorsában és ez még inkább növelte a feléje irányuló rokonszenvet. Béla, mint emlékszünk rá, a három fivér közül elsőnek nősült meg, bár ő volt a legfiatalabb. De Lengyelországban (Krakkóban) nagyon is otthon volt sok éven keresztül és igen jóban volt az ottani királlyal, akivel a házassága révén rokonságba is került. A lengyel királylányt, ki felesége lett, Richezának, Rixának hívták (bár lengyel földön ez a név ma ismeretlen). Mióta Béla volt a király (1060. december), a kis Salamon német földön húzta meg magát. Kísérete, hívei olybá vették, hogy a Béla-féle „intermezzo” hamarosan el fog múlni, hiszen formailag az előző király, András éppenséggel Salamont jelölte trónörökösének. Béla nem szerepelt a tervekben, ő háború és „gyilkosság” árán jutott a trónra, tehát uralma törvénytelen. Nem így vélekedett viszont az ország lakossága, amely aránylag rövid idő alatt elfogadta, sőt megkedvelte a legkisebb Vazul-fi uralmát. Tartani kellett attól, hogy Henrik - ezúttal a „Negyedik” kihasználja az alkalmat és Salamon támogatása, trónra segítése ürügyén újabb német támadás indulhat az ország ellen. Ezért Béla mindent megtett, hogy a háború lehetőségét a nullára csökkentse. Elengedte a német foglyokat, köztük magas rangú vezéreket, sőt az egyikhez még a legidősebb lányát, Zsófiát is feleségül adta, és más módokon is igyekezett Henriket jobb belátásra bírni. Ha már szóba került a lánya, ejtsünk pár szót Béla családjáról is. Mint említettük, a felesége a lengyel király Richeza nevű lánya volt. Sajnos az ő külalakjáról, kinézetéről semmilyen forrás nem maradt fenn. Viszont amit tudunk, az pozitív: Richeza-Rixa minden körülmények között követte férjét, és ha történt vele bármi - márpedig nem kevés történt vele, mint már eddig is láttuk - a felesége mindig mellette volt. 1039 és 1048 között született két fiuk, Géza és László, természetesen mindketten Krakkóban látták meg a napvilágot. Aztán hazatértek Magyarországra, László akkor még csecsemő volt. A következő tizenkét évben itt éltek, majd végre Béla lett a király, Richezát pedig magyar királynévá koronázták. Apósa rég meghalt Krakkóban, most annak fia, Béla sógora uralta a lengyel trónt. Ő adta



g gy azt a katonai segítséget is, amivel aztán Béla itthon győzedelmeskedett. Richeza két-háromévente teherbe esett és újabb gyerekeket szült már Magyarországon. 1049-ben jött Zsófia, 1050-ben Ilona, 1052-ben Lambert, 1055-ben Eufémia. Nem lehet véletlen, hogy Béla erős segítséget kapott Krakkóból. A német Henrik egész Kelet-Európát fenyegette és a környékbeli uralkodók növekvő aggodalommal figyelték a német terjeszkedésre utaló jeleket a Baltikumtól le az Adriáig. Richeza később még két lányt szült és amint a lányok nőni, növekedni kezdtek, ő foglalkozott kiházasításukkal is. Természetesen mindig konzultált a férjével, hiszen akkoriban a királylányok - kevés kivételtől eltekintve - általában politikai alapon mentek férjhez. Richeza mellesleg - de korántsem mellékesen - joggal szólhatott (volna) bele a politikába is. Hiszen társuralkodónői rangot kapott férje 1060-as beiktatása alatt. Ezzel nálunk is követték a bizánci mintát. De az asszony tudta, meddig mehet el és sohasem feszítette túl a húrt. Érezte, a magyar urak nem viselnék el, ha egy nő diktálna nekik, erre addig nem volt precedens. És nem Richeza akarta elsőnek összerúgni a port az urakkal ilyen téren. Csak a magyar-lengyel ügyekben vállalt szerepet, ami teljesen érthető is. Itt sokat segíthetett. A már említett Zsófia, a legidősebb lány élete sem volt mentes a kalandoktól. Béla királyunk nagylányát először tizenegy-tizenkét évesen adták férjhez, inkább persze jelképesen. Szerencséjére a német gróf, akinek szánták, már nem élte meg az esküvő idejét, meghalt annak előtte. Akkor aztán valamilyen újabb diplomáciai játszma keretében Zsófiát Istria szintén német őrgrófjához adták, aki hozományként megkapta Bélától az akkor magyar tulajdonú osztrák tartományt, Karinthiát („Karánföldet”). A szívós és még egyáltalán nem idős hölgy őt is túlélte, majd immár önállóan, szülői segítség és beavatkozás nélkül férjhez ment a szász fejedelemhez. Úgy látszik, magyar-lengyel származása ellenére valami okból sorozatosan vonzódott a német urakhoz, vagy inkább azok pénzéhez, hatalmához? De ne legyünk rosszindulatúak, végső soron Zsófiának sem lehetett könnyű élete. Tény, hogy nagyon szép nő volt és ugyanilyen híressé vált... anyagiasságáról. Mindene volt a vagyon, a pénz.



A második lány, Ilona bizonyos értelemben még jobban is járt - ő a horvát király felesége lett. Eufémia is trónra került, ő a morva fejedelem, a nem ok nélkül „Szép” melléknévvel felruházott Ottó asszonya lett. A negyedik lány, akinek korabeli divat szerint ismét az elsőszülött Zsófia nevét adták, egy német származású magyar úr gyűrűjét húzta az ujjára. Az ötödik lánynak nemcsak a nevét nem ismerjük, de egész sora rejtély maradt. Egyetlen forrás sem emlékezik meg róla. Voltaképpen az az igazi csoda, hogy a krakkói királylány nyolc terhességet nemcsak kihordott, és gyermekeit megszülte - de mindezek ellenére életben is maradt! Az akkori egészségi (vagy inkább „betegségi”) viszonyok között majdhogynem természetes volt, hogy a fiatal nők a harmadik, de legkésőbb a negyedik szülésbe simán belehaltak. Persze nem volt ez törvényszerű, de ha lettek volna már statisztikák, ezt mutatták volna ki. Ez volt a valós helyzet. A királyné ehhez képest nyolc szülést úszott meg, ismétlem: nem csoda, hogy az egyszerűbb népek, a falusi öregasszonyok már életében afféle Máriát láttak benne. Béla ki is használta felesége vallásos népszerűségét és ezzel is erősítgette hatalmát. Azt a hatalmat, amelyet a sors rövid időre adott csak a kezébe. Azt a hatalmat, amelyet ő viszont igyekezett nagyon szépen megőrizni. Senkinek sem akart ártani, és ez nyomta rá bélyegét arra a nem egészen három évre, ami megadatott neki a trónon. Voltak persze konfliktusai is. Mindent megtett volna, hogy a németek ne támadjanak ismét az oroszra - ezt nem sikerült megakadályoznia. De mert elhitette az emberekkel, hogy javukra cselekszik, a nép részéről nem kellett tartania lázadásoktól. Ilyesmire csak egyetlen egyszer került sor. Tizenöt évvel a Vata-féle nagy pogány lázadás után az egykori vezér, Vata fia János vezetésével ismét összegyűltek a maradék pogányok. Béla „országos gyűlést” hirdetett, méghozzá olyant, amelyen a nép is részt vehetett, nem csak az urak. Minden faluból két tapasztalt, idősebb férfit hívott meg, hogy együttesen tárgyalják meg az ország ügyes-bajos dolgait. Ezt használták ki a pogányok, akik szintén Székesfehérvár alá gyűltek. Ekkor és csak ekkor változtatott nézetein a király. Ő, aki eddig még lehetséges ellenségeit is pátyolgatta - például a vele ellenében



g g yg megkoronázott András fia Salamont sem űzte el, de nem is vakíttatta meg, mint ahogyan azt elődei tették volna, hanem ellenkezőleg, gondját viselte. A korabeli urak alighanem nagyot néztek - ilyen furcsa dolgot sem láttak még! A németbarát kis Salamont, az unokaöccsét, akit vagy Henrik császár, vagy egy hazai ellenpárt bármikor jogosan kijátszhatott volna Béla ellen - Béla rendesen neveltette, ennek költségeit állta, mi több, mindenkinek megbocsátott, akik előzőleg fivérét, Andrást támogatták ő ellene. Gazdasági intézkedései révén sok szegénynek javult az anyagi helyzete, számos adót elengedett, ami ismét csak népszerűvé, sőt szeretett királlyá tette őt. A népszerűség hosszabb távon bizony jó eredményeket biztosított volna a királynak. Csak hát nem volt „hosszabb táv”, de erről persze sem ő, sem kortársai nem tudhattak. A pogányok tehát odagyűltek Fehérvár alá és egyre hangosabban követelőztek. Meglehetősen garázda elemek is voltak közöttük, mert az urak bezárkóztak a várba és féltek kidugni az orrukat. Meg voltak győződve, hogy a tömeg hamarosan radikalizálódik és rájuk ront, a dologból hamar vérfürdő válhat. Csak Béla nem félt tőlük, a rá jellemző joviális mosollyal ment elébük. Mivel most már a király is jelen volt, hát a háborgók-hőbörgők egyenesen neki címezték kiáltásaikat, amelyeket egy krónikás így adott vissza később: - Engedd meg nekünk, hogy atyáink szokása szerint pogány módra éljünk! - Hadd kövezzük meg a püspököket! - Hadd ontsuk ki a papok belét! - Öldössük le a deákokat! - Hadd akasszuk fel a dézsmaszedőket! - Romboljuk le a templomokat! - Törjük össze a harangokat! És ők mindezt nagyon komolyan gondolták. Elöljárókat választottak maguk közül, akik nagy bátran mindezt a király szemébe vágták. Mint a későbbi századokban és ma is, azok hitték magukat a nemzet vezető erejének, megtartónak, egyetlen híveinek, akik hátrafelé akartak menni. Akik visszasírták a múltat és nem voltak hajlandók belátni, hogy ami volt, elmúlt és többé nem hozható vissza, hisz



közben minden feltétel megváltozott. Érdekes, hogy az efféle nacionalisták mind a mai napig nem okultak semmit. Nos, valami hasonló járhatott Béla fejében is, mert roppant módon elszomorította, amit látott és hallott. Nem volt még elég katonája, ezért időt kellett nyernie. Hát három nap gondolkodási időt kért. Ami meglehetősen szokatlan lehetett európai uralkodói körökben, Magyarországon meg soha nem volt még ehhez hasonló eset (később sem lett). Ha a pogányok értelmesen gondolkoznak, már sejthették volna, hogy baj lesz. Azt ugyanis nem képzelhették komolyan, hogy Béla király most egyszerre visszacsinál mindent, amit István és a többiek hat évtized alatt felépítettek. Hogy elzavarja a papokat és megengedi a pogányoknak, hogy a papok vérét ontsák. Mit szólt volna Európa, a pápa, az egyház és főleg mit szóltak volna a szomszédos, keresztény uralkodók? Nem is beszélve Henrik császárról, aki számára ennél jobb ürügyet nem is szolgáltathattak volna egy alapos és véres, és immár végleges beavatkozásra. Ha Béla azt akarja, hogy ekkor végleg megszűnjön a magyar állam és szabadság, bizony igent mondott volna a pogányoknak. Egy év múlva nem lett volna Magyarország soha többé, ez a föld egy idegen hatalom egyik névtelen kis tartománya lehetett volna csupán, nem több. De hát ő másképpen lépett. Béla nem szegte meg a szavát. Sem azt, amelyben harmadnapra ígérte a választ, sem pedig ahogyan válaszolt. Hisz nem mondta, hogy biztosan a lázadók mellé áll és követeléseiket teljesíti. A válasza a harmadnapra odarendelt katonaság volt. A király parancsára a fegyveresek megrohanták a tömeget. Azok elöljárói az eltelt napok alatt gerendákból és deszkákból magas emelvényeket ácsoltak és azokról szavalták gúnyverseiket az egyház, a keresztény hit ellen. Úgy tűnt, hogy egyre többen csatlakoznak is hozzájuk. Éppen idejében jött tehát a sajátos intervenció. A királyi katonák megrohanták a tömeget és kegyetlenül kaszabolni kezdték azt. Maga Béla is ott volta közelben, felügyelte az akciót. A pogány tömeg döbbenten reagált. Számukra Béla az a király volt, aki elűzte Andrást, az első Vata-féle lázadás leverőjét. De magukra vessenek, ha ebből arra következtettek, hogy Béla a pogányság mellett áll és szembefordulhat a kereszténységgel. A pogány jelszavakat



y gg g y j ordítozó tömeg természetesen a régi rendet szerette volna visszaállítani. A régi „szabadságot”, amely az anarchia szabadsága volt, a törzsek egymástól és egy központi hatalomtól vagy személytől való tökéletes függetlenségét békeidőben. Ki tudja, talán akadtak még ott néhányan, akik holmi kalandozásokról is ábrándoztak, szabadrablásról a gazdag nyugati és déli városokban... Hogy ott mi játszódott le, azt ma már kevesen tudják elképzelni. Valóságos mészárlás zajlott, a katonák kitépték a magas emelvények oszlopait, így a lázadók vezérszónokai egyenesen lándzsáikba, karjaikba zuhantak. A férfiak és nők jajveszékeltek, futottak, ki merre látott. A tömeg jó néhány embert összetaposott, a katonák még többet. Aztán Béla utasítására elfogták a még élő főkolomposokat és más hangadókat, no meg azokat, akik e jelenetek alatt fegyverrel szegültek szembe. Ez utóbbiakat nem ölték meg, csak lemeztelenítve alaposan megkorbácsolták mindet kivétel nélkül. De még a béklyóba (bilincsbe) vertek is rávetették volna magukat a királyi katonákra, olyannyira dühödten követelték régi szokásaik visszaállítását. Akkori szokás szerint az is megtörtént, méghozzá nem is egy lázadóval, hogy tömlőébe vetették őket, ahol nem kaptak... enni. Más szóval éhhalálra ítélték őket. Mellesleg hasonló sors várt nem csak a férfiakra. Vata fia János egész udvartartással utazott szerte az országban. Jósnők, boszorkányok, igricek, táltosok és hasonló pogány alakok csapata kísérte. Ha valahol vásár vagy más sokadalom volt, azonnal kipenderültek a nép elé és a régi dicsőségről énekeltek, varázsoltak, regéltek és csábítottak. Nos, ennek az „utazó cirkusznak” egyes nevezetes tagjait szintén éhhalálra ítélték, beleértve a nőket is. Mindenkinek fel kellett fognia, hogy Béla király nem tréfál, másrészt pedig nincs visszatérés a múltba. Ezenközben a fiatal Henrik császár és tanácsadói egyre több okot láttak arra, hogy betörjenek Magyarországra. Béla uralkodásának első másfél éve alatt gyakorlatilag mindent megtett, hogy visszatartsa a németeket. Mindenre kész volt, hogy ettől a veszélytől megóvja az országot - még arra is, hogy visszacsinál mindent. Salamon ugyanis, hiába bánt vele olyan jól, néhány kísérőjével elhagyta az országot és egy osztrák őrgrófhoz menekült. Béla ekkor feldühödött és sereget küldött napnyugatra, az osztrák grófságot feldúlni. Ez meg is történt és



yg g g g attól kezdve a szóban forgó grófnak már nem volt kedve beavatkozni a magyar ügyekbe. Viszont Salamon továbbmenekült. Béla látva Henrik készülődését először jelentős pénzösszeget ajánlott a békéért cserébe, és a szövetséget is elutasította. Akkor Béla megüzente neki, hogy ha Salamon visszajön, átadja neki a hatalmat és magának csak a régebben is birtokolt hercegséget tartja meg. Ez kétségkívül nagylelkű ajánlat volt. Ám az ifjabb Henrik ezt sem fogadta el - talán éppen azért, mert emlékezett rá, hogy apjának hányszor kellett jó esetben dolgavégezetlenül, rosszabb esetben véres fejjel visszamenekülnie magyar földről. Bosszúvágytól égett hát és a fiatal Salamon számára csak egy jó kis ürügy volt a keleti területszerzésre, a befolyás növelésére. Német forrásokból úgy tudni, hogy Henrik és tanácsadói, vagyis az akkori német-római birodalom vezetése nem bízott Bélában, akit onnan nézve csak egy ármánykodó, esküszegő, fortélyos férfinak tartottak és ennek megfelelően bántak vele. Azt sem feledhetjük - csak éppen Henrik nem vette figyelembe hogy anyai ágon Béla összes gyermeke... közeli rokona volt Henriknek! Ugyanis a lengyel feleség, Richeza nagyanyja nem más, mint II. Ottó német császár lánya volt. Ily módon leszármazottai az első német-római császári háznak. Közben - uralkodása harmadik éve következett el - Béla még mindig kész volt kibékülni, sőt megalázkodni a fenyegető veszedelem előtt. Még egyik saját fiát is felajánlotta túsznak, menjen német földre és életével szavatolja, hogy apja megtartja esküvését, átadja a hatalmat Sa la m onna k. De minden hiába volt. Henrikben sokkal, nagyobb lánggal égett a bosszúvágy, mintsem azt egy uralkodótól elvárhatnánk. Ámbár az uralkodó is csak ember. Ráadásul, mint említettük, ez a magyarországi dicsőséges hadjárat folytatása lett volna az ősök folyamatos keleti térhódításának. IV. Henrik sem akart kimaradni a sorból. Ahogyan apja Orseolo Péterrel, úgy ő most a fiatal Salamonnal akarta elérni, hogy Magyarország a német-római császár hűbérbirtoka legyen. Mindenesetre Bélának nyugaton nem volt jó híre - András után ítélték meg őt is, hiszen annak testvére volt. Pedig mi tudjuk, és az



g gj akkori magyarok is tudták, hogy ég és föld a különbség a két fivér között. De messziről nézve ennek nem is volt jelentősége. Henrik Magyarországot akarta és biztos volt benne, hogy meg is kapja. 1063ban hatalmas sereget szedett össze, amelynek létszámáról és félelmetes voltáról a hírek jóval korábban megérkeztek Magyarországra is. Béla egészen kétségbeesett. Állítólag nagyon zavarosan viselkedett, kapkodott, mert már látta: bármit is ajánl fel a béke érdekében, szavai nem találnak meghallgatásra. Már csak azért is dühös lehetett, mert hiszen éppen csak beindultak gazdasági és politikai reformjai, új kezdeményezései. Ha jutna még neki egy kis idő... Érdekes módon azonban a vesztét nem idegen katonák vagy uralkodói akaratok okozták. Az övé lett az egyik legkülönösebb halál, amelyben nemcsak magyar uralkodó, egy valaha élt bármilyen nemzetiségű király is „részesült”. Volt Bélának a Duna-parti Dömösön - nem messze Esztergomtól egy kis vidéki háza, afféle kúriája. Gyakorta oda húzódott, ha vadászni járt és nem sok kedve maradt az országos ügyek intézéséhez. A házban is volt egy trónterem, merthogy azért nemegyszer ott is rákényszerült hivatalos ügyek intézésére, idegen követek fogadására, főurakkal tartott tanácskozásokra. Ilyenkor használták ezt a tróntermet. Nos, a különös halál, miben része lett Bélának, roppant zavaros és gyanús körülmények között következett be. Az egyik forrás szerint a király alatt leszakadt a trón és úgy törte össze magát - a másik szerint fordítva, a trón mennyezete zuhant rá... Vannak persze más változatok is. Ezek egyike szerint nem halt meg rögtön, hanem az ott szerzett sebesülése - feltehetően fej- vagy agysérülése? - miatt gyógyíthatatlan betegségbe esett. Onnan félholtan vitték el a Kanizsa patak mellé, ahol elhunyt és eltemették Szekszárdon, az általa alapított templomban. Nos, gondolkozzunk csak el ezen az eseten. Az első, ami rögtön eszünkbe jut: aligha volt ez véletlen. A trónszékek nem szoktak csak úgy összeomolni. Kevéssé hihető, hogy egy vidéki házban például olyan magas ácsolatra, emelvényre tették volna azt a széket, hogy valaki onnan lezuhanván sok métert esik és halálra vagy majdnem halálra zúzza magát... aminthogy ugyanott az



gy j g gy gy is elképzelhetetlen, hogy a trónszék felső mennyezetét - amit általában díszes kárpittal szoktak befedni - olyan masszív és súlyos építmény lenne, ami elzuhanva végezhet egy emberrel. Ráadásul nyilván volt olyan személyzet, amely ezt ellenőrizte, karbantartotta, korhadását, szétesését megakadályozta. No és vegyük figyelembe: egy trónszéken azért ritkán üldögél a király. Nyugodtan mondhatjuk, hogy idejének minimum a 95 vagy több százalékában nem rajta, benne tartózkodik. A trónszék kizárólag reprezentatív célokat szolgál, és csak olyankor ül rá a király, ha magas rangú, általában idegen vendégeket fogad, vagy valamilyen nagyobb küldöttséget, egész kisebb tömeget fogad. A bizalmas találkozókat és tanácskozásokat nem úgy tartják, hogy a király a trónon ült, mások meg órákon át csak állnak körülötte - hiszen a trónon ülő király jelenlétében senki más nem ülhetett, mindenkinek állnia kellett. Ha pedig valaki ritkán ül a trónon, sőt mondhatni nagyon ritkán mekkora az esélye annak, hogy az éppen akkor omlik össze, amikor ilyen ritka percek vannak? És hogy ha összeomlik, akkor mindjárt kis híján agyon is üti a királyt? Senki sem ugrott oda és rántotta el őfelségét? Egyszerűbben fogalmazva: ez alighanem merénylet volt a javából! Bár azt is be kell vallanunk, hogy immár több mint kilencszáz éve nincs magyarázat a rejtélyre, aminthogy nincs bizonyíték arra sem, csakugyan merénylet volt-e vagy szerencsétlen baleset. Mindenesetre, amennyire az akkori és későbbi leírásokból értesülhetünk, a maga idejében az eset talán nem keltett akkora feltűnést. Vagy már akkor is mindenki tudta (jobban, mint ma), hogy a király életére tört az ellen? Még az sem zárható ki, hogy földrengés volt. A Heltai-féle krónikában ugyanis azt olvashatjuk, hogy Béla „ott a nyári palotában ülve, leesék a palota és mind elrontá az ő székit és annyira törte el a királyt is, hogy halálra megbetegedék bele”. Mert hát úgy is érthető ez a részlet, hogy a palota mennyezete szakadt rá a trónszékre és a király - nagy pechjére - akkor éppen rajta ült. Viszont nekünk, akik a huszadik és huszonegyedik században is ezer merénylet hírét hallottuk, ezek közül sokat láttunk filmen és tévében már eltörölhetetlen a gyanú, hogy annakidején Dömösön is ez történt.



A történelem különben akkoriban kísértetiesen ismételte önmagát. Ahogyan a szélütött Andrást, úgy pár évvel később most a beteg Bélát is elvitték a csatába, ráadásul ismét a „mosoni kapu” közelében csaptak össze a seregek. IV. Henrik és a fiatal Salamon a német lovagok színe-javával együtt félelmetes erőt képviselt és nem is hiába vonultak oly fáradtságosan ilyen messzire, keletre. Legyőzték Bélát, ami köszönhető a Salamon-pártiak aknamunkájának is. 1063. szeptember 11-én azonban Béla - még három évig sem uralkodott! - meghalt betegségében és ez megadta a kegyelemdöfést amúgy is habozó seregének. Mind több magyar látta úgy, hogy Salamont az akkori legális király, András koronáztatta meg még jóval azelőtt, hogy Béla elragadta volna a hatalmat. Ezért most utólag úgy látták, hogy az egész rövid Béla-korszak amolyan törvényen kívüli, pünkösdi királyság volt, amit jobb lenne hamar elfelejteni... Ezzel aztán trónra kerülhetett a legkalandosabb életű magyar király, Salamon.



5. KALANDKIRÁLY ÉS ELLENSÉGEI
(Egynagyrejtélynyomában)
Említettem az előző fejezet végén, hogy a (magyar) történelem akkoriban ismételte önmagát. Volt ennek egy másik összetevője is: Béla fiainak sorsa. Ismét volt itt három fiú, akik látván a fejleményeket, menekülőre fogták a dolgot. Ahogyan harminc évvel korábban elmenekült Levente, András és Béla - a megvakított Vazul fiai - úgy most unokái számára sem maradt más lehetőség. Béla fiai: Géza, László és Lampert kénytelenek voltak Lengyelországba m enekü lni. Igaz, Géza, mint legidősebb és már hercegi rangú trónörökös, megüzente Salamonnak és Henriknek: ha megtarthatja rangját és birtokait, hajlandó meghódolni Salamon előtt. Elismeri őt minden magyarok királyának és maga is hűséges alattvalója lesz. Hogy Salamon mégsem örült az ajánlatnak, az nem igazán érthető. Mindenki előtt jobban legitimálta volna hatalmát, ha nyilvános hűségesküt tesznek neki a legyőzött előd fiai is! Lehet, Henrik nyomására mondott nemet. Ekkor aztán Géza és fivérei látták, itt számukra nem terem babér. Apjuk temetése után azonnal észak felé fordították a lovak fejét és meg sem álltak a határig. Amit persze akkoriban nem őriztek. Igazából akkor és még századokon keresztül is csak nyugaton vigyázták a határt („gyepű”), más országokkal közös határra pedig csak konfliktus idején küldtek őröket. Azok sem voltak soha annyian, hogy elállhatták volna az egész határt, jelenlétük inkább csak jelképes volt. Igazából azokban a korokban az országok határain csak az nem ment keresztül, aki nem akart. Béláról már csak annyit: közvetlen utódját, Salamont kivéve az összes azután következő magyar király az ő vérvonalából származott. Ezért is tisztelték annyira még utólag is. De most még nem az ő fiait látjuk a trónon. 1063 szeptemberében Henrik és német-magyar vegyes serege akadálytalanul elkísérhette a fiatalembert Székesfehérvárra, hogy ott megkoronázzák. Amit a



főpapok minden ellenállás nélkül, szolgálatkészen el is végeztek. A fiatal IV. Henrik nyilván fitymálva nézett körül Fehérváron - az apja hát erről a városról mesélt oly sokat? III. Henrik német-római császár létére nem is egyszer vette magának a fáradtságot, hogy serege élén jöjjön el idáig. Ez volt a legkeletibb pont, ameddig akkortájt a németrómai birodalom uralkodói elmerészkedtek. Nyilván nem önzetlenül tették. Bár most úgy látszott. Hiszen Henrik gyakorlatilag semmit sem kért cserébe a segítségnyújtásért - állítólag a hűbérességről sem esett szó. A német urak megelégedtek a szép ajándékokkal, amiket kaptak. Mi több, a német sereg ezek után nem is maradt sokáig, már szeptember végén felkerekedett. Igen ám, csakhogy alig vonultak ki a németek a nyugati gyepűnél, máris felbukkant Béla fia, Géza. Szinte hihetetlen, hogyan sikerült ilyen sebesen bejárnia az utat Krakkóig, ott a rokonainál elintézni a katonai segítséget, majd azokkal együtt ismét visszavágtatni magyar földre... ám tény, hogy az akkor 11 éves Salamont alaposan meglepte vele. A gyermekkirály családja és tanácsadói is megijedtek. Nem csoda, hiszen helyzetük a megkoronázás ellenére sem látszott biztosnak és főleg nem erősnek. Egy ilyen országban, ahol gyakorta váltakoztak a királyok és ugyanazok az emberek hol X., hol meg Y. mellé álltak minden lelkifurdalás nélkül, követve pillanatnyi valós vagy vélt érdekeiket - semmiben sem lehettek bizonyosak. Legfőképpen nem azok hűségében, akik abban a pillanatban éppen úgymond mellettük álltak... Géza sem volt éppen öreg - ugyan nem ismerjük pontos születési évét, de annyit tudunk róla, hogy apja 1048-as hazatérése előtt, még Lengyelországban született. Vagyis 1063 őszén minimum tizenhat, esetleg tizenhét-tizennyolc éves lehetett. Az akkori felfogás szerint már felnőtt, különösen, ha a trónra áhítozott. Hiszen azon sem akadt fenn senki, hogy Salamont mindössze tizenegy éves kisfiúként ültették a magyar trónra. Mindenki számára nyilvánvaló és ezért elfogadott volt, hogy nagykorúságáig egyelőre a családja és a tanácsadók, ezek a „politikai gyámok” vezetik majd az országot, persze a fiatal király nevében. Ideje megtudnunk valami közelebbit a „kisfiúról” is.



jg Ne legyenek kétségeink: Salamon - kezdetben legalábbis - bábkirály volt. Egy senki, egy tizenéves gyerek, önálló akarat és politikai bölcsesség nélkül. Ami egyben azt is jelentette, hogy köréje gyűltek mindenféle sunyi alakok, aligha sok volt köztük a nemes szándékú, nyílt ember, bár elvétve talán ilyenek is akadtak. De általában az történik ilyenkor, hogy tapasztalt és minden hájjal megkent felnőttek marakodnak a koncért, ide-oda rángatják a gyerek-királyt és az ő nevében tesznek ígéreteket, lépéseket, akcióznak és teljesítenek, terveznek és végrehajtanak. Salamon családja sem volt azért makulátlan. Már szó volt apja, András száműzött herceg és Anasztázia orosz hercegnő kijevi románcáról. Ebből három gyermek született: Salamon nővére Adelhaid (aki a cseh fejedelem felesége lett és hamar elköltözött Magyarországról) és Salamon szintén biblikus nevű öccse, Dávid. A két fiúnak nem születtek gyermekei, amit lehet, egy genetikai tényező okozott. Apjuknak nem voltak ilyen gondjai. Az egykori nagy szerelem biztosan elmúlott, mert tudható, hogy az Esztergomban élő és a környékbeli erdőkben sokat vadászó András (Pilis) Marót faluban talált magának egy szeretőt, aki mellett sok évig kitartott. Ez az ágyasa mellesleg egy fiút is szült neki, akinek persze semmi esélye sem lehetett a trónra, lévén „törvénytelen” gyermek. Különben nem maradt fenn róla semmi egyéb, csak annyi, hogy a György névre hallgatott. Dávid viszont minden jel szerint apolitikus lény volt, ami azért előfordul a nagyon politikus, uralkodó családokban is. Semmilyen szerepet nem vállalt a királyi családban és a köz- igazgatásban sem legalábbis nem tudunk ilyesmiről. De az bizonyos, hogy még évtizedekkel később is élt - tudjuk, szép adománnyal lepte meg a tihanyi apátságot, amit az apja alapított 1055-ben. Így aztán évtizedeken át békességben élt három egymást követő király alatt is, majd halála után apja mellé temették a tihanyi apátságban. Ha a többi testvér tehát nem sok vizet zavart is - maga Salamon annál inkább. Mint majd látni fogják, ez az ember olyan volt, mint a higany. Egyszerre gyújtópont, szélvihar, élesztő volt abban a nem túl nagy közegben, amit akkortájt magyar politikai életnek lehetett



gy g j gy nevezni. Hatásaiban különben nemegyszer átnyúlt az ország határain is és sokfelé külföldön is áldották-átkozták a nevét. Nem tudta lemosni magáról a rossz emléket, hogy őt német fegyveresek, egy idegen hatalom emberei ültették a trónra. Sokak szemében ez őt eleve hiteltelenné tette - pedig Salamon, becsületére legyen mondva, mindent megtett azért, hogy elfeledtesse a dolgot. Igaz, energiáját aztán hamarosan más irányba fordította, és akit addig nem győzött meg, azt később már nem is akarta jobb belátásra bírni. Ezer más dolga akadt. Főleg az, hogy még a trónra kerülésének évében roppant bizonytalan helyzet alakult ki az országban. Géza visszajött, csapatokat gyűjtött, de senki sem tudta, hányadán is állnak? Érvényese még az egyszer (Henrik által) elutasított ajánlat, vagy most az új helyzetben mégis elfogadja azt a gyermekkirály? Akinek kísérői látták, hogy túl kevesen vannak és ezért nem mertek az ország szívében maradni. Inkább visszavonultak a nyugati határra és ottani birtokaikon várták, míg kitisztul a helyzet. Azon az őszön és télen egynéhány főpap igyekezett egyengetni az utat a két „gyerek” - Géza és Salamon között. A békéltetők nem ügyködtek sikertelenül, végre úgy tűnt, van remény a megegyezésre. Ehhez persze személyesen kellett összehozni a két fiatalembert, ám mindkettő tanácsadói óvatosságra intettek. Egyik fél sem bízott a másikban és ez az akkori helyzetben teljesen érthető volt, valljuk be őszintén. Egyik tárgyaló fél sem volt a megbízhatóság példaképe. Különösen azért nem, mert mindkettő úgy járt volna jobban, ha a másikat sikerül kiiktatnia... Mondhatni, végleg kiiktatnia. Salamont és társait a Géza-pártiak azzal is gyanúsították, talán nem ok nélkül, hogy dinasztiát akar alapítani. Akkor még senki sem tudhatta, hogy András fiai magtalanok. Henrik császár nyomására a szeptemberi koronázási ünnepséggel egyidőben a tizenegy éves király feleségül vette a tizenhat éves Juditot vagy Juttát. Az ifjú hölgy III. Henrik lánya volt, tehát az akkor uralkodó fiatal IV. Henrik húga. Ezzel még egy pecsétet tettek a németekkel megkötött nagy barátságra, ami persze rosszul is végződhetett. Ha IV. Henriknek vagy utódjának egyszer majd eszébe jut igényt formálni a magyar trónra, vagy csak egyszerűen bejelenteni, hogy a magyar királyság a német



gy gy j gy gy y g római birodalom adófizető hűbérese - ez a házasság egyike lehet az emellett szóló érveknek. De hát nem Judit és nem is Salamon döntött erről. Erről sem. Judit különben Ravennában született 1047-ben. Az eljegyzést még valamivel békésebb időkben, 1059-ben tartották, amikor András is élt. Akkor persze a gyerekek négy évvel fiatalabbak voltak. Különböző nemzetiségű házasulandók esetében és persze az előkelő körökben a szokás akkoriban az volt, hogy a fiatal jegyespár nőtagja ott marad a jegyese hazájában, hogy megtanulja a nyelvet és a helyi szokásokat Ehhez képest Henrik visszaparancsolta Juditot. Nem is ok nélkül, hiszen akkortájt a magyarországi viszonyok igen bizonytalanok voltak és a császári család féltette a kislány életét. Mi több, hamarosan bekövetkeztek az ismert események 1060-ban és András halála után kijevi Anasztáziának is menekülnie kellett. Ő pedig nem Keletet és hazáját, hanem a Nyugatot és leendő rokonait választotta. Regensburgba futott sógora, Béla elől és vitte fiát, Judit jegyesét is. Amikor aztán bekövetkezett az esküvő, a magyar és német tanácsadók hosszas torzsalkodások után egyezségre jutottak. Mivel Fehérváron úgyis társuralkodóvá koronázták Juditot - miként a magyar királynők többségét - úgy hát ő, mint a házaspár idősebb tagja, voltaképpen kézbe veheti a kormányzást is... a meglepő döntésbe alighanem csak fogcsikorgatva egyezett bele néhány nagyon is magyar úr és főpap. Az esztergomi udvaroncok újabb dinasztiától féltek, egy olyan német uralkodó (nő) től, akinek a magyar király csak dísz az oldalán, de a tényleges döntéseket Judit - vagyis bátyja, IV. Henrik - hozza. A házasság különben már akkor kudarcos volt, amikor még el sem kezdődött a maga fizikai, szexuális valóságában. Judit energikusan látott munkához és csak idő kérdése volt - sejtették sokan baljósán hogy mikor túrja ki a hatalomból a férjét. Aki továbbra is infantilis volt, továbbra sem járt be „dolgozni” - olykor hetekig nem is látták az udvarban, szórakozott és vadászott barátaival. Ám azért ezenközben Gézával is történt egy és más. Ott hagytuk abba a történetét, hogy szóba került valami sajátos békekötés a két fiatalember között. Ezt elég sok tekintélyes úr szorgalmazta, akik egy polgárháborútól féltették az országot. Úgy



g gy g g gy vélték, szinte bármi áron ki kell békíteni egymással Salamont és Gézát, akkor békesség lesz az országban. Géza inkább elkeseredett volt, de nem hiú vagy nagyravágyó. Vele aztán lehetett beszélni. Néhány püspök utazott hozzá és hosszan a lelkére beszéltek, ami nem is volt eredménytelen. 1060. január végén sikerült összehozni a találkozót a vetélytársak között. Győrben jöttek össze és hála az önfeláldozó közvetítőknek, békét kötöttek egymással. Méghozzá igen gyümölcsöző békét, amely meglepően hosszú ideig tartott. Géza visszakapta apja hercegségét, vagyis az ország egyharmadát, ahol két öccsével együtt majdnem királyi módra uralkodhatott. Az ország királya természetesen a megkoronázott Salamon maradt, de fontosabb ügyekben kikérte Géza tanácsait. Fontosabb állami ünnepeken a király és hercege együtt jelentek meg és szerepeltek a nép előtt. Ha valamelyiknek hadra volt szüksége külső ellenség ellen, a másik ebben is segítette. Pécsett találkoztak pár hónappal később, ahol is Géza jelképesen ismét megkoronázta egykori vetélytársát - maga tette a koronát Salamon fejére. És persze, ahogyan az már akkoriban szokás volt, az ünnepségek után nagy lakomát csaptak. De már az első éjjelen, kis híján kudarcba fulladt az egész egyezség, majdnem odalett a nagy barátság - mert véletlenül nagy tűzvész támadt, amely rohamosan elharapózott a székesegyházon és a hozzá közel álló összes épület nagy lánggal égett, majd összeomlott. Jellemző az uralkodó pszichózisra: mindkét fél azt hitte, a másik követett el ellene merényletet, a másik küldött gyújtogatókat. A lángok valóban ijesztőek voltak, a tornyok is égtek és a harangok félig megolvadva zuhantak alá, döngetve a földet. Reggelre aztán - mint azt egy kései krónikás papírra vetette „elenyészett a hirtelen fellobbant bizalmatlanság”. Nyilvánvaló, hogy mindkét oldal önjelölt „vizsgálóbizottsága” arra a belátásra jutott már napkelte után, hogy véletlen balesetről van szó. Senki sem akart megölni senkit. A tűzesetek különben akkoriban meglehetősen gyakoriak voltak, különösen a fából emelt építmények között. Igaz, a leégett templomot még ötven évvel később sem építették újjá, de ennek aligha ilyen politikai okai voltak. Ötven évvel később hol voltak már a civakodó királyok, Salamon és Géza?



y
Eleinte nem volt semmi baj. A közös uralkodás, a kétharmad-egyharmad arányban felosztott országban a dolgok működőképesnek bizonyultak. Géza és fivérei László és Lampert békésen megfértek egymással és Salamonnal is. Mi több, ahányszor csak nézeteltérés támadt a szomszédokkal, a két fiatalember: a pár évvel idősebb Géza és a lassan szintén férfivá érő Salamon együtt vezették a hadakat. A csatában mindkettő temperamentumának, természetének megfelelően viselkedett. Salamon, ha meglátta az ellenséget, csapatai élére állt és rohamot vezényelt, majd fedezék nélkül rontott be az ellen közé és ott félelmet keltőén csapkodott, bajt vívott (párbajozott), öldökölt. Ehhez képest Géza sokkal óvatosabb volt. Nem állt a csapatok élére, testőrökkel vette körül magát és gondoskodott arról, hogy védetten harcolhasson. Ha győzelmet arattak, Salamon kegyetlen bosszúállóvá lett és leszámolt a foglyul ejtett ellenséggel is - Géza viszont hosszútávon, politikus módra gondolkozott, megkegyelmezett és szabadon bocsátotta azokat, akiknek hálájára, kedvező magatartására később is számított. Hamarosan kiderült, hogy a csatákban mindig velük lévő és résztvevő László még Gézánál is jobbindulatú, aki sohasem kegyetlenkedett, ugyanakkor éppen olyan bátor, mint Sa la m on. A két vezér közti különbségnek hamar híre terjedt. Különösen Belgrád elfoglalása után lett láthatóvá a dolog. Amikor is a besenyők nem kevés görög (bizánci) és bolgár biztatásra - megtámadták Magyarországot, a király és a hercegek együtt harcoltak, méghozzá jól. Kiszorították a besenyőket, sőt elfoglalták Nándorfehérvárt (Belgrádot) is. A legyőzött ellenség fegyvertelenül, kegyelmet kérve eléjük tódult ám nyolcszor-tízszer annyian tolongtak Géza előtt, mint ahányan a kegyelmet Salamontól várták... Ez felébresztette Salamon amúgy is mindig lappangó féltékenységét. Ösztönösen nem hitt abban, hogy két dudás is megfér egy csárdában. De ez még nem lett volna olyan baj, ha a dolog megmarad a lappangás, a politikai bölcsesség által titkolt érzelem szintjén. Hiszen ahhoz, hogy az ország békében éljen, szükség volt kettejük egyetértésére. De hát Salamon mindig azt hitte, Géza valamit kitalál ellene, hogy megszerezze a királyságot. Géza sem volt teljesen nyugodt,



gy g y g j y g hiszen a Salamon udvarából érkező hírek között néha igen gyanúsak és aggodalmat keltőek is voltak. A legmakacsabbul azok ismétlődtek, amely szerint Salamon körül egy német „lobbi” alakult ki. Ennek tagjai részben azonosak voltak azon urakkal, akik Salamon regensburgi tartózkodása alatt afféle önjelölt „gyámjai” voltak a magyar királyfinak. Ezek az urak annakidején belopták magukat Anasztázia királyné szívébe is, így aztán hamar elnyerték a gyermek, majd a kamasz fiú tetszését. Aki hallgatott rájuk. Ezek között is elsősorban Vid ispán, a még István alatt betelepedett „sváb” Gut nemzetség egyik tagja vitte a prímet. Akadtak ott magyar urak, olyan ispánok, akiknek neve már András 1055-ös tihanyi alapító oklevelében (az első magyar nyelvemlékben) is szerepel. Tehát megállapodott, protekcióra szert tett, udvari körök által is támogatott, befolyásos urak voltak. Ők irányították Salamon gondolkodását és ma már tudható, hogy Vid és társai csöpögtették bele a gyanút Géza ellen. Amire Salamon mindig is hajlamos volt. Ráadásul az a kényszerképzet is gyötörte a fiatal királyt, hogy Géza nincs egyedül. A fivéreitől is tartott - azok hárman valahogy túl sokan voltak neki. Lampertről nem sokat jegyeztek fel, de Lászlóról annál inkább. A még lengyel földön született, akkoriban - 1065 táján járunk - 17-18 éves férfi hatalmas termetű, de angyalarcú férfi volt. Egy óriáscsecsemő, de nem bamba, éppen ellenkezőleg. Egy szemtanú szerint „mint az oroszlán, oly izmos vala”, arca szép, a lányok szívét megdobogtató, emellett viszont jólelkű. A fivérek között ő volt az, aki a legkorábban hódolni kezdett a francia földről beszivárgó lovagkori eszményeknek és önmagát is igazi „chevalier”-nek, lovagnak képzelte. Vagy legalábbis azzá szeretett volna válni. A helyzetet bonyolította, hogy valami okból a fiatal Judit királynéra bízták a „királyi háztartást”, sőt a kincstárat is. Judit német mintára gyakorta veretett új pénzeket, ám azok nemesfém-tartalma egyre kisebb lett. Ez addig ismeretlen jelenséget: pénzromlást, inflációt okozott. A legtöbb ember akkortájt - alapvető közgazdasági ismeretek híján - fel nem foghatta, mi történik itt... Hogyan lehetséges, hogy a pénz egyre kevesebbet ér, mind kevesebbet adnak érte? Amikor azelőtt ilyesmi évtizedeken át nem történt. Nem is olyan régen, éppen Béla



y yg király alatt szabályozták, minek mennyi az ára, és az az ár éveken át változatlan maradt. Akkor hát mi van? Ha már szó esett Juditról - említsük meg, hogy mindennek ellenére a hírnevét századokon át éppen a pénzügyi érzéke őrizte meg. Állítólag nem az ő hibája, hogy csökkent a pénz értéke. Decentralizálta a pénzverést, több helyen is gyártottak pénzt, méghozzá olcsóbban, mint annak előtte. Judit is látta, hogy elkerülhetetlen a pénzromlás, de állítólag igyekezett azt fékezni. Ezért kétévente mindig új pénzt veretett. Különféle szakembereket, pénzveréshez ártő németeket és német zsidókat, később mohamedán, perzsa stb. férfiakat is behívtak az országba és azok itt nyugodtan tevékenykedhettek. Mi több, ezek a nem-keresztények egészen magas állásokat is betölthettek - ma azt mondanánk, „szakértői kormányt” alakítottak. Ha találtak valakit az országban vagy az erre járó külföldiek között, aki nagyon értett valamihez, akkor nem kellett annak okvetlenül magyarnak (vagy németnek) vagy kereszténynek lennie - jól fizető állást kapott cserébe a szakértelméért. Természetesen nem „miniszterek” lettek - bár volt példa rá, hogy országos szinten irányíthattak valamit - hanem inkább mesterek, egy- egy iparág alapítói, ismerői, annak oktatói lehettek. Judit - „Jutta”, ahogyan német források nevezték - igen ügyesen szervezett mindenféle tudóst, szakembert Itáliából, Németországból és szinte bárhonnan. Jó kapcsolatai voltak szerte Európában. Juditnak mindenképpen javára írandó, hogy míg a férje csatákba meg vadászni járt és csak költötte az ország pénzét, a házaspár másik tagja igen lelkesen gyarapította azt. „Megfogta a pénzt”, ahogyan mondani szokták, sőt okosan szaporította is. Judit akkor és később is távol tartotta magát a férje és a Béla- fiak közti perpatvaroktól. De amikor aztán komolyra fordult a helyzet, férje túlfeszítette a húrt és rossz idők köszöntöttek a királyi családra - neki is szednie kellett a sátorfáját és menekülnie Esztergomból. Állítólag még ekkor is angyali türelemmel viselte el csöppet sem kellemes természetű férjét, a kalandkirályt. Azt beszélték, ha Judit férfinak születik, sokra vihette volna. A legkevesebb, hogy maga lett volna király valamelyik európai országban - talán éppen nálunk? - ha jut neki több idő, még meg is



g j gg kedvelték volna az emberek. Nagyon elütött kora szokványos nőtípusától. Mindig magas körökben forgott és érezte, csak ott tud tenni valami hasznosat. Talán ezért is ment férjhez később még egyszer. Pedig nem volt már fiatal, amikor Salamonnak nyoma veszett: negyvennégy éves volt az asszony. De dicséretes lelkesedéssel újrakezdte és egy lengyel király felesége lett. Gyermeke viszont sohasem született, ám így is teljes életet élt. Tisztes kort ért meg, hiszen csak a következő század elején távozott az élők siralomvölgyéből. A siralomvölgyben viszont keserves harcokra volt kilátás, még Judit életében. Bár Magyarország nem lett Henrik és a német-római császárság vazallusa - ahogyan egyes német krónikák állítják - azért a német befolyás természetszerűleg nőtt, növekedett Esztergomban. Ahogyan az lenni szokott - az ide települt német urak, ha jól ment dolguk, jó állásokat, jövedelmet, birtokokat nyertek szolgálataikért - hazaszóltak otthoni rokonaiknak, kevésbé szerencsés barátaiknak. De elég volt hallani szerencsés példájukat és máris jöttek a szerencselovagok, a birtokra vágyók és egyéb „megélhetési kalandorok”. Zsoldosok, mesteremberek, kereskedők, iparosok, urak. Ez utóbbiak előbb-utóbb csak bejutottak valahogyan a magyar király udvaroncai közé, benősültek vagy hivatalt kaptak, olykor mindkettő egyszerre, így aztán egyre többen lettek. De senki sem versenyezhetett a király rossz szellemével, az egyszerre német és magyar Vid ispánnal. Bátor és erélyes férfi volt, de mint írták róla, „céljait elérendő mindenre képes”. Később derült ki, hogy Vid tulajdonképpen Géza hercegségét akarta megszerezni. Az akkori nagy Magyarország egyharmada hatalmas terület volt, legalább akkora, mint a mai Dunántúl. Talán nem is csoda, hogy Vid ispánnak erre fájt a foga. Ha sikerül összeveszítenie Salamont Gézával és a király nyeri az összecsapást, akkor lesz esélye a hercegi rang és a hatalmas birtok megszerzésére. Hiszen ki áll szorosabban a király mellett, ha nem ő? Ki az, aki kicsiny gyermekkorától fogva óvja őt az ellentől és tanácsaival bőven ellátja? Ki ment el vele a nyugati száműzetésbe, amikor apja oly szerencsétlen véget ért - éppen azon nemzetség kezétől, amelyet most Géza és fivérei testesítenek meg? Ki tudja, mi rejlik a szívükben, miféle bosszút forralnak egykori nagybátyjuk fia ellen?



gy gy yj Vid tehát szépen, lassan, komótosan és hatásosan csepegtette el a gyanút az ilyesmire különben is hajlamos fiatal király lelkében. Aki máskülönben is arról volt ismert, hogy gondolkodás nélkül belevág bármilyen kalandba, ha úgy tartja kedve, és nem törődik az esetleges következményekkel. Ideális király volt hát ez egy olyan cselszövő alkat számára, mint Vid ispán. Salamon és Géza nemegyszer vonultak háborúba azokban az években. A segítséget kérő horvátokat is megtámogattak a „karanténok”, vagyis az osztrák karinthiaiak ellenében (ha még emlékszünk rá, Béla király annak idején Ilona nevű lányát a horvát királyhoz adta feleségül, így az tulajdonképpen Géza sógora volt). Ez a hadjárat mellesleg anyagilag sem jött rosszul az országnak és a főembereknek, beleértve a királyt és Gézát is - a hálás horvátok hihetetlen mennyiségű aranyat, ezüstöt és prémet ajándékoztak a győzteseknek. Később jött a már említett besenyő incidens, amelynek során egy csatában győzelmet aratott a Salamon-Géza páros által vezetett sereg. László ugyan megsebesült, de nagy vitézül aprította az ellenséget - nemkülönben Salamon és Géza is. Aztán kivertek egy betörő cseh sereget, majd ismét a besenyőkre csaptak. Ezután következett az a bizonyos kis affér ott Belgrádban, ami felébresztette Salamonban az indokolatlan féltékenységet. Vid ispán csak erre várt... Salamont az is aggasztotta, hogy nem voltak gyermekei, elsősorban nem volt fia. Bár még elég fiatal volt, de azért nyugodtabb lett volna, ha sikerül egy trónörökös számára biztosítania a hatalmat. Judit azonban nem szült neki gyermeket. Aggasztó jel volt, hogy öccsének, a jámbor Dávidnak sem született gyermeke. Ez András utódainak magtalanságát sugallta, ami akkoriban nem volt jó előjel egy király számára. Az ilyesmit az alattvalók sem szerették. Hosszas örökösödési háborúk előszelét jelenthette egy ilyen gyermektelenség. Igazából egyes források szerint tíz, mások szerint tizenhárom évig tartott a békesség a két királyfi között. A besenyők vagy kunok támadása idején változott meg a helyzet. Zárójelben mondva: a magyarok megérték, hogy a történelem éppen az ő kárukra ismételte meg önmagát. Ahogyan száz meg kétszáz évvel korábban ők támadták a tőlük nyugatra fekvő területeket és rabolták végig a városokat,



y g gg tartományokat - most egy keleten élő nomád nép ugyanúgy dúlta fel Erdélyt és más magyar részeket... Vidnek - ha lehet így mondani - „nem volt jó sajtója”. A köznép nem szerette, de a magyar urak sem rajongtak érte. A Képes Krónika szerint „Ez a Vid átkozott volt Isten és az emberek előtt”. De a baj igazán csak akkor tört ki, amikor a csapatok hazatértek magyar földre és el kellett osztani a zsákmányt. Salamon ki akarta semmizni Gézát és fivéreit, no meg persze az ő katonáikat. Ezt Géza már csak azért sem engedhette meg, mert akkor a katonák java része soha többé nem megy vele semmilyen háborúba. Akkoriban gyakorta a zsákmány volt a zsold, a katonák bére, fizetsége, egyben ez tartotta bennük a lelket a sok nélkülözés közepette, ez adta bátorságukat és kitartásukat a csatákban. Lehet, hogy Salamon ezt is olyan kalandnak tartotta, mint a többit, amire vállalkozott, vagy csak fel akarta mérni, meddig mehet el? Úgy gondolta, ha a szintén a zsákmány részét képező foglyokat is kettő az egyhez arányban osztja meg, Géza nem mer szólni semmit. De mivel a foglyok sokkal nagyobb része jött el a belgrádi várból Géza táborába, hogy előtte és neki adja meg magát - méltánytalannak találta, ha azokat is úgy osztják el, mintha együtt szerezték volna őket. Ráadásul Vid nyomására a király a zsákmányt négy részre osztotta, egy részt kapott volna Géza, kettőt Salamon, egyet pedig... Vid ispán! No, ez aztán végleg elintézte a dolgot. A törés még nem következett be, de nagyon közel volt már. Az amúgy is ingatag barátság, következő koporsószögét a görög (bizánci) császár követsége jelentette. Lehet, célzatos volt a dolog a görögök részéről, lehet, hogy nem. Tény, hogy a követség nem Salamont kereste fel, hanem Gézához kopogtatott be és szövetséget ajánlott. Géza persze - ő már csak ilyen volt - célozgatott rá, hogy ezzel talán Salamonhoz kéne fordulniuk, de nem erőltette a dolgot. Viszont a zsákmányból rá eső görög foglyokat azonnal szabadon engedte és visszabocsátotta a görögök földjére. Vid ispánnak több sem kellett. Úgy vélte, ez már ok a szakításra. Egyes források szerint Salamon háta mögött Géza békét is kötött a görögökkel, ami azt jelzi, hogy maga is királyként viselkedett. 1071



táján - tehát a békesség igazából csak eddig tartott, alig nyolc évig? már közel jártak a kenyértöréshez. Vid ispán azt mondta a királynak: - Amiképpen két éles kard nem fér meg egy hüvelyben, úgy egy országban sem uralkodhattok ti ketten. Ilyen mondatokkal állt eléje nap, mint nap, hogy növessze benne a gyűlöletet és sürgesse, tegyen már valamit. Az ispán mindenképpen viszályt akart kelteni. Szinte természetes, hogy az udvarban is akadtak Géza és László hívei, akik mindezt megsúgták a közös ismerősöknek, vagy olykor egyenesen Gézának. A helyzet hát világos volt. Vid ispán azzal is bíztatta Salamont, hogy megszámlálta, hány katonája, hány vitéz lovagja van neki, és ehhez képest milyen kevés Gézának. Tehát egy leszámolás eredménye nem lehet kétséges. Ha pedig előbb- utóbb úgyis meg kell tenni, miért várnának vele, ki tudja, meddig? Végül is sikerrel jártak a cselszövők. Mert mondani sem kell, hogy Vid ispán nem volt egyedül. Az esztergomi udvarban mellette állt néhány másik ispán, egy-két püspök és katonai vezető is. Salamon végül tudatába fogadta azt, amit annyiszor hallott oly sokaktól. Annál is inkább, mert neki magának is voltak fenntartásai a népszerű Gézával kapcsolatban. Tartott tőle. Attól kezdve Salamon minden alkalmat megragadott, hogy valamilyen csapdába csalja Gézát. Ám mivel az is tudott a dologról, hát igyekezett elkerülni a kelepcéket. Nagyon meggondolta, hogy elfogadja-e a király meghívásait bármilyen rendezvényre - még háborúba is. Persze nehogy azt higgyük, Géza a királyi ármány áldozata volt csupán. Belgrád után ő is királyi jogokat gyakorolt, törvényellenesen. Királyi szerepben lépett fel, amihez nem volt joga, felhatalmazása. Így aztán attól kezdve Vid ispánnak nem kellett nagyon megerőltetnie magát, hogy Salamont szembefordítsa egyre nyilvánvalóbb vetélytársával, aki a jelek szerint a magyar királyi trónra tört! Vannak történészi vélemények, amelyek értelmében Géza nyolc-tíz évvel a közös uralkodás megkezdése után úgy látta, hogy mégis felrúgja a megállapodást és a maga javára kezdett ténykedni. Kár lenne Gézában csak áldozatot látni, akit a gaz Vid ispán és a „többi német” cselszövése lökdösött a harcba. Amelyet ha nem is testvér-, de „unokatestvér-háborúnak” is nevezhetnénk. Mindkét félnek megvolt



g
ebben a maga része és azok a hangok az udvarban, amelyek Salamont Géza ellen tüzelték, gyakorta jogos észrevételekre, sőt megtörtént eseményekre és érvekre hivatkozhattak. Néhány egyházi személy próbálta csitítani a készülődő ellenségeket, de nem jártak sikerrel. Géza hívei azzal vádolták Vid ispánt, hogy nemcsak Géza hercegségét, de idővel majd Salamon királyságát is meg akarja szerezni. Hogy neki semmilyen joga nem lett volna a magyar trónra? Ez kit érdekelt? Hiszen ha elégséges katonai erőt tud magának biztosítani, amit természetesen külföldről is megtámogatnak, akkor Vid még jobban tetszhetett volna, mondjuk IV. Henrik német császárnak, mint Salamon, aki még mindig túl fiatal és kevéssé bölcs volt. Ha igaz a korabeli pletyka - vagy csak a rossznyelvek lefetyelése? hogy Vid a trónra tört, akkor éppen annyi esélye volt elnyerni Henrik barátságát, szövetségét és ezzel együtt katonai támogatását, mint Sa la m onna k. De egyelőre Vid ispán szempontjából kisebb volt a tét: csak Gézát kellett kiütni a nyeregből. A királyi trón majd csak azután következhet. Volt egy személy az udvarban, aki tisztán látta a készülő bajt és minden erejével csillapította Salamont - Anasztázia, az anyja. Videt ő is közelről ismerte a regensburgi emigráció idejéből és nem sok jót nézett ki az ispánból. Azon felül féltette fiát és annak trónját is. Hiszen nem volt olyan egyszerű azt megszerezni, és most, hogy végre megvan a trón és megvan a békesség - őrültség lenne azt a békét felrúgni! De nem hallgattak rá. Már csak azért sem volt sok befolyása az egykori kijevi királylánynak, mert Vid ispán - hadd idézzük az egyik krónikást „úgy uralta a királyt, mint oskolamester a tanítványát”. Vagyis még a saját anyjára sem hallgatott annyira Salamon (ki a jelek szerint, legalábbis életének ezen szakaszában még csöppet sem volt bölcs), mint a félig idegen „tanítónak”. Vid ispán csakugyan megtett minden tőle telhetőt, hogy a király akaratát a magáé alá kényszerítse. Tette mindezt a barát és önzetlen segítőtárs álcájában. Nem volt nehéz dolga azért sem, mert Salamon ekkor még csak mindössze tizennyolc éves volt. Géza hozzá képest érett férfi a maga huszonéves korával. És amikor Vid elérte, hogy Salamonban



gy megszülessen és meggyökeresedjen a végső döntés: elveszi Gézától a hercegséget, hogy megfossza őt anyagi és katonai erejétől - Vid rókamosollyal ajánlkozott helyette. A király adja neki azt a hercegséget - kérte szelíden - és akkor biztos lehet benne, hogy az ország egyharmada is mellette áll majd. A másik kétharmad mellett attól kezdve minden Salamon király dicsőségét zengi majd és neki, csak neki engedelmeskedik! Állítólag ez az alku kettejük között meg is született, ha nem is foglalták írásba. A dolog történelmi jelentőségű, legalábbis magyar viszonylatban. Ugyanis addig szerte Európában és nálunk is az volt a (jog) szokás, hogy hercegi ranggal és birtokkal csak a királyi család valamely tagja dicsekedhetett, csak ő nyerhette azt el. Vid bizonyos értelemben „alulról” jött, egy karrierista német kóbor lovag és nemes úr utódaként aspirált a hercegi rangra. És a király, felrúgva az addigi szokást, ígéretet tett, hogy amennyiben Gézától elveszik a birtokait és tisztét, úgy azt Vid ispán - pardon, most már herceg! - kapja majd. Mondani sem kell, hogy a királyi udvarokban minden időben és minden földrajzi szélességen erősen figyelték egymást az emberek, ezer fül és szem kísérte az eseményeket. Így hát ez az egyezség sem maradt titok és persze heteken belül eljutott az északi területeken „uralkodó” Gézához és öccséhez, Lászlóhoz. A felháborodás nagy volt. A szent esküvéssel nekik ajándékozott földeket a király egy álnok kígyó rábeszélésének engedve egyszerűen visszavenné? Ezt nem hagyhatják! Anasztázia-Kasszandrának igaza volt - ebből nemcsak baj, de valóságos katasztrófa lesz, jósolta. Mint a Kasszandrákkal általában történni szokott, nem hittek neki, sőt csak csitították „károgását”. Az igazságra valahogy senki sem volt kíváncsi. Géza mindenesetre tudta, hogy közeledik a kenyértörés ideje. Hát László öccsét sebesen követségekbe küldte. Nem is titkolta, hogy katonai segítségre vágyik. Ám elsőnek az oroszok mondtak nemet otthon a Rurik-dinasztia éppen olyan testvérharcokat vívott, mint ami most várt Vazul unokáira - aztán László megkereste a lengyeleket is. Mindenütt kikosarazták saját belső nehézségeikre hivatkozva, amelyek lekötötték haderejüket. Pedig nyilván szívesen adtak volna pár ezer vagy tízezer katonát, hogy ezzel elnyerjék a leendő magyar uralkodó



rokonszenvét és későbbi jóakaratát, netán szövetségét. Salamonnal egyikük sem volt elégedett. De László a több hónapos fárasztó utakról visszatérve csak a karját tudta széttárni Gézának: - Sehol semmi segítség, bátyám! Végül mégis akadt támogatás - a csehek, azaz a morvák segítettek. Ottó morva hercegről külön könyvet lehetne írni - annyira kirítt az akkori európai uralkodók sorából. Amellett nagyon szeretetreméltó és segítőkész ember volt, ráadásul rokona is a fivéreknek, hiszen Béla egyik lányát, Ezufémiát vette feleségül annakidején, így voltaképpen sógora volt a fiatal magyar uraknak. Lászlónak sikerült rábeszélnie Ottót, küldjön katonai alakulatokat, bátyját segítendő, és maga álljon azok élén. így aztán Ottó és László egy cseh-morva sereg élén északról behatoltak Magyarországra. Itt azonban - éppen Vác körül jártak, a Duna bal partján ereszkedtek le észak felől - kellemetlen meglepetésben volt részük. Tulajdonképpen nem is csodálkozhattak, amikor szemben találták magukat Salamon hadaival. Hiszen a konfliktus már nyílt volt, mondhatni kenyértörésre került sor. Salamon sem volt biztos a dolgában - anyját és feleségét eleve elküldte a nyugati határra, legyenek készen arra, hogy ha ő elveszíti ezt a küzdelmet, haladéktalanul induljanak napnyugatra, Henrik udvarába. A jelek szerint Salamon - még húsz éves sem volt - azzal számolt, hogy most egy második, talán az elsőnél hosszabb emigrációra kerülhet sor? Egyszer - 1073 őszén - még fegyverszünetet is kötött egymással a két fél, amely a következő év tavaszáig szólt. Ámde Vid és társai arra biztatták Salamon királyt, szegje meg az egyezséget, mert így bizton győzhet, hisz Géza nincs felkészülve a támadásra. Hideg tél járta akkortájt, a katonák nem szívesen indultak volna háborúba e számukra szokatlan évszakban. Maga az a tény, hogy a két fél kénytelen volt fegyverszünetet kötni, akárha háborúban álltak volna egymással - már éppen azt az állapotot jelzi! Igenis háborús állapotok uralkodtak akkor Magyarországon. Jó, ha tudjuk: akkortól kezdve Géza és László, közös megegyezés, mi több: sajátos haditerv alapján - többé nem mutatkoztak együtt. Legfeljebb titkos tanácskozásokon találkoztak. De már az 1072-es



gj bizánci hadjáratba sem vonultak el együtt, pedig akkor még viszonylagos béke volt Géza és Salamon között. László azért maradt itthon, hogy ha időközben valami történne Gézával, akkor ő megbosszulhassa bátyja halálát. Hasonlóképpen Géza meg arra esküdött föl, hogy ha Lászlót ölné meg a királyi ármány, akkor ő áll érte bosszút. Salamon soha többé nem látta őket a színe előtt együtt. Tudjuk egy krónikából, hogy Vid és társai efféle „jó tanácsokat” adtak a fiatal királynak: „Uram tudd meg, hogy László Oroszországba ment, Lampért pedig Lengyelországba, hogy bátyjuknak, Géza hercegnek sereget toborozzanak. Gyakran javallottuk már neked, hogy most menj ma hercegre... Vadászni jár, az éj csöndjében rátámadunk, elfogjuk és kitoljuk a szemét...” Humánus terv, mondhatom. Szóval azzal kecsegtették Salamont, hogy végső soron Géza életben maradhat, csak éppen uralkodásra képtelen állapotban. A kedves összeesküvők remélték, hogy e hír hallatán László és Lampért már vissza sem tér az országba, úgy megijednek. Salamon akkor még nem adta áldását a merényletre. Valami visszatartotta ettől. Talán az, hogy Gézának is elég nagy tábora volt urakból és katonákból. Ha ilyen módszerhez folyamodna, elszabadulnának az indulatok és attól kezdve a saját élete sem lenne biztonságban? Valamivel később még komolyabbra fordult a dolog. Közben kiegyenlítődtek a katonai erők - az egyharmadnyi országgal bíró herceg is majdnem akkora katonai erőt tudott már kiállítani Salamon ellen, mint amennyivel az ifjú király rendelkezett. Ezért mindkét oldal külföldi segítségre várt, remélve, neki több idegen katonát sikerül szereznie a háborúhoz, mint a másik félnek. Azt hiszem, 1074 tavaszán nem volt olyan politikával is foglalkozó ember Magyarországon, ahol ne lett volna biztos: háború lesz, hamarosan. Végül is Vidnek - hitte: négyszemközt - sikerült rábeszélnie Salamont arra, hogy mégis inkább merényletet kövessenek el Géza ellen, ezzel kiváltják a háborút is. Ez az érv végre meggyőzte a királyt és engedélyezte az ármányt. Csakhogy a beszélgetés egy Szekszárd közeli kolostorban zajlott le, ahol akkoriban Salamon hadi szállása volt. A kolostor apátja véletlenül kihallgatta a beszélgetést. Egyházi személyeknek már akkor sem illett volna, politikával foglalkoztok, de



yg a tilalmat körülbelül annyira tartották be, miként manapság. Szóval az olasz származású apát annakidején Béla királynak köszönhette egyházi karrierjét, ezért úgy érezte, hálával tartozik Béla fiainak. Így aztán hamarosan ledobta csuháját és valami ürüggyel lóra pattanva meg sem állt Géza Tiszántúli táboráig. Ami azt illeti, Géza udvartartásában is voltak olyan urak, akik meg Salamonhoz húztak és az ö érdekeit képviselték - láthatatlanul. Lehet, Vid éppen rájuk akarta alapozni a készülő merényletet? Géza végül is hallgatott az apátra, hitt neki és úgy mellesleg fel is tudta tételezni Salamonról, hogy ilyen aljas módon próbálja őt félreállítani az útból. Mivel katonailag még nem érezte magát elég erősnek, talpra állította seregét és a cseh határ felé igyekezett - hogy minél előbb találkozhasson Lászlóval. Aki előzőleg hírt adott, hogy Ottóval és annak segédcsapataival úton vannak az ő megsegítésére. Ám erről Salamon is értesült. Egyetlen megoldást látott helyesnek ha megakadályozza a két ellenséges sereg egyesülését, azaz egyenként veri el mindkettőt. Ez a terve sikerült is, amennyiben a nyugat felé igyekvő Géza seregét sikerült megállítania. A hercegnek mindössze négy zászlóaljnyi embere volt - nem tudjuk, hány főt tett ki, de az összlétszám mindenképpen alulmúlta a király csapatait. Valahol a Hortobágyon ütközhettek meg, a pontos helyet nem ismerjük. A nagyobb baj az volt, hogy a Géza környezetében élő, de titokban Salamonhoz húzó urak a csata elején azonmód árulást követtek el embereikkel együtt átálltak Salamon oldalára. Az akció minden bizonnyal alaposan elő volt készítve, mégis balul sült el az árulók számára. Ugyanis a harctérről megfutamodó három ispán és katonáik nem viselkedtek elég világosan és Salamont sem sikerült időben értesíteniük. Ezért a király csapatai nem tudták, hogy ez megfutamodás, és hogy Salamont segítendő indultak másfelé azok a csapatok. Ezért rájuk támadtak és irgalmatlanul kaszabolták őket. Szegény Gézának ekkor nem maradt hátra más, mint hogy harcoljon már azért is, hogy visszavonulhasson! Mert hát békés úton még erre sem adtak lehetőséget. Látszott a harcoló királyi csapatok elszántságán és hevességén, hogy most és mindörökre végezni akarnak Gézával és embereivel. A tervezett merényletről most már senki sem beszélt



Salamon táborában azt remélték, hogy minden további bonyolult konspiráció nélkül, a csata során végezhetnek a herceggel. Mielőtt valaki felszisszenne, és megint azt emlegetné, hogy „lám, a magyarok már ezer éve is mennyire széthúztak és egymást bántották”, azzal gyorsan közlöm: ugyanezekben az években pontosan ugyanaz zajlott le a szomszédos országok némelyikében is. A lengyelek és az oroszok is ezért nem tudtak segítséget nyújtani Gézának, mert náluk is testvérharcok dúltak. Az orosz királyságban néhai Bölcs Jaroszláv (András apósa) fiai vívtak késhegyre menő testvérháborúkat. De maradjunk a magyar földön. Ha hihetünk a krónikáknak, Salamon és a Géza mellett megmaradt kis csapat között létszámban harmincszoros volt a különbség. így aztán az is csoda, hogy néhány embere egyáltalán túlélte a mészárlásnak is nevezhető csatát. Gézának csak legjobb emberei, sőt vezérei és testőrei elvesztése árán sikerült lovával a Tiszába ugratva elmenekülnie. Ami nem lehetett kellemes dolog, lévén hogy mindez február végén esett meg... A pórul járt fejedelem azonnal futárokat küldött két öccséhez, sürgetve a segítséget. Amikor Vác környékén László és a cseh Ottó hallották, mi történt, átlátták Salamon tervét. De mielőtt kisütötték volna, hogyan kerüljék el az ütközetet a nagyobb létszámú és most már még lelkesebb, erősebb királyi hadsereggel - megérkezett Géza. Néhány emberrel jött mindössze, csapzottan, kialvatlanul, fáradtan - vesztesen. Szerencséje volt, hogy előbb talált rá szövetségeseire, mint a lassabban vonuló királyi hadak. Ezért Géza még nem adta fel. A cseh segédcsapatok láttán új erő költözött beléje. Szerencsére László utasítására akkor már a nyomukban vonultak a felvidéki magyar erők is, kik természetesen hercegük, Géza mellett álltak. Igaz, voltak hírek arról is, hogy Géza előzőleg teljesen összetört. És hogy sírva fakadt, amikor végre meglátta öccsét és sógorát. Tény, hogy nagyon megviselhette a vesztes csata, de főleg az, hogy seregének háromnegyed része áruló módjára viselkedett. Kevéssé vigasztalta az a félreértés az ellentáborban, amelynek következményeként aztán az árulók egymást mészárolták le. Mindenképpen sok magyar veszett oda, ráadásul ezek az ő pártján voltak, Legalábbis addig azt hitte Géza.



Most nagyon egyedül érezte magát. Hát jobban megbecsülte a szövetségeseit. László mindent megtett, amit oly rövid idő alatt tehetett. Minden hercegi várból elhozta a katonákat szinte az utolsó emberig, otthon csak a maródiakat, betegeket, nem teljes értékűeket hagyta. Salamont már Pest közelében érte a hír, hogy Gézának sikerült maradék embereivel és a csehekkel egyesülnie. Néhány - talán túlzó híresztelés szerint egészen nagy sereg gyűlt ott össze. Tizenegy zászlóaljról (tizenegy ezer főről) is beszéltek. Korabeli magyar és közép-kelet-európai viszonyok között ez tekintélyes szám volt, bár Salamonnak még most is ennél sokkal nagyobb serege volt. Mégis megijedt a fiatal király. Ő már csak ilyen aggályoskodó lehetett, persze nem ok nélkül - az élet erre tanította eddig. Géza sem volt teljesen rendben. A pápának ugyan azt írta, hogy csak saját hercegi címét és birtokait védelmezi - valójában senki előtt nem volt titok, hogy a háború most már nagy tétre megy. A tétet pedig úgy hívják: Magyarország. Amikor Salamon hallotta, hogy Gézának ismét van hadserege, kétségbe vonta tanácsadói józan eszét. Azok beszélték rá őt, hogy hónapokkal az ünnepélyesen megkötött és esküvel megpecsételt fegyverszünet lejárta előtt induljon hadba unokafivére ellen! Az esküszegés miatt a pápával is gondjai lehettek. Persze Vid ispánt nem különösebben izgatta a dolog. Bizonygatta a királynak, hogy nincs mitől tartania. Idézzük csak az optimista szöveget: - „Seregét a minap összetörtük, az előkelőbbeket leöldöstük, őt magát rémületbe ejtettük. Most a szolgákat szedte össze, az aratókat egyesítette és magát azok csapatával körülvette. Semmit sem kell kételkednünk, felfaljuk őket egy szempillantás alatt”. Ami azt illeti, a másik oldalon sem hiányzott az optimizmus. Itt ezt László képviselte, aki állítólag csodát látott. Látomása volt, miszerint az Úr angyala leszállóit vala az égből és aranykoronát helyezett el Géza fején. Vagyis napnál fényesebben jelezte ezzel az isteni akaratot: Géza lészen a magyarok felkent királya! Amikor aztán pár nappal később, 1074. március 14-én eljött az összecsapás napja valahol Cinkota és Mogyoród környékén, mindkét oldal papjai és vitézei ugyanahhoz az istenhez imádkoztak a



j gy győzelemért. A jelek szerint Géza és László imádkoztak jobban, mert bizony a magyar-cseh csapatok fényes győzelmet arattak a magyarnémet királyi csapatok fölött. Tény, hogy ebben a váratlan győzelemben a legnagyobb szerepe Lászlónak volt - látomását szerte a táborban mesélték és a katonák erőre kaptak tőle, bizakodva tekintettek a jövőbe, mert szinte mindenki szóról szóra elhitte azt. Talán még maga László is, aki mellesleg nem önzetlenül segítette bátyját annak számos megpróbáltatásában. Tudott dolog volt, hogy közöttük egyezség született: ha Géza lesz a király, addigi „egyharmados” hercegségét László kapja... A csata igen heves volt. Akkoriban ehhez hasonló heves ütközet nem zajlott le több. A magyarok mindkét oldalról különösen a másik fél külföldi segédcsapatait irtották, de azért a magyarok között is sok ezer maradt holtan a térségen. A menekülőket a győztesek estig üldözték. László állítólag sírva fakadt, amikor a végén, a csatatéren meglátta a rengeteg elesettet. Siratta a magyar vitézeket. A nagy keresztényből ekkor pár percre kibújt az ősmagyar, a pogány - körmeivel felhasogatta arcát a nagy gyászában, miként Attila hunjai és a régi magyarok is tették az ázsiai sztyeppéken. Aztán ismét „visszajött a kereszténységbe” és hol magyarul, hol latinul imádkozott az elhunytak lelki üdvéért - függetlenül attól, melyik oldalon estek el. Ráleltek az örökös viszályszító Vid ispán holttestére is - nos, őt nyilván senki sem siratta meg. Maga a király azonban - éppen olyan nehezen, ahogyan két héttel korábban Géza a Hortobágyon elmenekült a helyszínről és jó érzékkel nyugat felé vette az irányt. Volt már gyakorlata abban, hogy baj esetén arrafelé meneküljön. Vele tartott pár híve és a megmenekült németek, akik aligha áldották őt ezért a helyzetért. Salamon viszont most áldotta az eszét, hogy családját és némi vagyonát még időben kimentette a nyugati határon lévő családi birtokokra. Meg sem állt Moson váráig. Ahol persze újabb fejmosásban volt része. Anyja és felesége nem dicsérték meg a vesztes háborúért, amiből következően - tudták már el fogja veszíteni a koronát is. Anasztázia állítólag előbb sírva fakadt, mondván, elsiratja fiát, mert az már meghalt, ha nem is valójában, de erkölcsi értelemben. Aztán Salamon szemére hányta:



- „Drága fiam, sohasem hallgattál a tanácsomra, sem más híved tanácsára, hanem mindig Vid tanácsával értettél egyet, és íme, most tönkretetted magadat és tieidet. Nem javasoltam-e mindig, nem mondottam-e, hogy legyen elég neked Magyarország koronája és add békességgel testvéreidnek a hercegséget? Vid most már nem lehet herceg, és te sem viselheted többé a koronát”. Amiből következik, hogy az idős orosz asszony (akkor körülbelül ötvenöt éves lehetett, szép kornak számított ez akkor, kevés nő érte meg, mert ők rövidebb ideig éltek, mint a férfiak) sokkal világosabban látta a helyzetet, mint a fia. Salamon ugyanis még nem fogta fel, hogy elveszett a királysága. Annyira feldühödött az asszony szavain, hogy öklét emelte rá. Ha nincs ott Jutta-Judit, aki lefogja, bizony arcul ütötte volna az anyját. Ez akkoriban nagy bűnnek számított. A király indulata máig jelzi nekünk, hogy milyen feszültséggel érkezett a menedéket nyújtó várba. És azt is, hogy igazából még nem gondolta végig az eseményeket és főként azok következményeit. Már csak abban bízott, hogy maradt neki valamelyes tárgyalási alapja. Hiszen övé volt Pozsony és Moson vára, meg egynémely nagykiterjedésű birtokok. Lázasan töprengett, hogyan mászhatna ki a csapdából?
Mivel igazából semmi sem történt, hát Salamon a következő években úgy viselkedett, mintha ő továbbra is király lenne. Magyarországnak akkoriban - kívülről így látszott - két királya volt. Két királyi területe is! Az egyik nyugaton, csak egy keskeny csík, afféle elnagyolt „nadrágszíj-parcella” volt a határ mentén, Pozsony és Moson várakkal. A másik az összes többi terület, amit Géza uralt Lászlóval. A mogyoródi csata halott tömegeinek szörnyű látomása sokáig bánthatta a győztes fivérek szemét és lelkiismeretét, mert nem kezdtek semmilyen akcióba Salamon ellen. Elnézték neki, hogy királyt játszik a maga kis földjein és nem bántották. Nyilván nem akartak újabb vért ontani. Arra sem reagáltak, hogy Salamon a külföld felé megjátsza a királyt, a tényleges uralkodót, leveleket ír idegen udvarokba, beleértve a Vatikánt is, sőt pénzt is veret. Ezeket a pénzeket persze csak az ő birtokán fogadták el. Mondani sem kell, hogy szoros kapcsolatot



tartott IV. Henrikkel is, de annak most nem volt alkalma, érkezése és főleg kedve őt hadakkal megsegíteni. Salamon sohasem volt népszerű, és mivel folyton - kisgyerek kora óta - németekkel cimboráit, hát nem is nyerte el az emberek tetszését. 1074 tavaszán tehát, Gézáék győzelme után a legtöbben fellélegeztek és azonnal Gézát akarták királynak. Salamonról, akár egy rossz álomról akartak végre megfeledkezni. Ez könnyen ment, mert Géza ekkor - „engedve hívei unszolásának” - királlyá koronáztatta magát. Persze Salamon régi szokása szerint ismét Henriknek könyörgött segítségért. Volt annak elég baja otthon is a Rajna mentén. Egyfelől azért dühítette a magyarországi helyzet, hiszen ő helyezte trónra Salamont, az ő embere volt az, akit most ily rút módon a háttérbe szorítottak. Gézát nem ismerte el törvényes királynak. Salamon pedig, csakhogy megkapja a segítséget, azt ígérte Henriknek: Magyarországot nyíltan és írásban is a német-római császárság hűbéresévé teszi, ha megsegíti őt Géza ellenében. Ezen évek alatt Géza viszont vidáman uralkodott Esztergomban és mindenki őt tekintette magyar királynak. Itthon a nép és az urak, a barátságos szomszédos országokban pedig az ottani királyok. Salamon dúlt-fúlt, ráadásul a magánélete is összeomlott. Még fiatalember volt, de már bizonyossá lett, hogy nem lehetnek gyermekei. Legalábbis felesége, Judit nem esett tőle teherbe, aztán meg is unta ezt a semmiéletet és hazament német főidre. Salamon anyja sem maradt sokáig komor és vesztes fia mellett - ő még egy bajorországi apácakolostort is vidámabb helynek talált, mint a mosoni „királyi udvart”... Géza aztán taktikát változtatott és szinte évente indított egy kisebb csapatot, hogy kifüstölje Salamont a „királyságából”, de ennél azért erősebb volt az unokafivér és minden alkalommal visszaverte ezeket a támadásokat. Mire Géza egyáltalán komolyabb diplomáciai akcióba kezdhetett volna - váratlanul elvitte a halál. De mi még maradjunk az élő Gézánál és családjánál. Mert hát családja is volt neki, bár erről eddig lapjainkon nem esett szó. Feleségének keresztnevét nem ismerjük. Csak annyit tudunk róla, hogy görög (bizánci) volt. Ezért küldött a bizánci császár egy színarany koronát is Gézának, ami kapóra jött az 1074-es székesfehérvári koronázáskor - hiszen Salamon a királyi ékszereket is magával vitte.



yg (Mellesleg Salamon egy egész szekérnyi ezüstöt és templomi ékszert rabolt el a székesfehérvári koronázó templomból, csupáncsak azért, hogy Gézának e téren is nehézséget okozzon.) A feleség különben egy görög patríciuscsalád sarja volt és azt beszélték akkoriban, hogy a két fiatal szerelemre lobbant egymás iránt. És hogy házasságukat a bizánci császár és a lány szülei is nagyon pártolták. Tegyük hozzá: Géza akkor még messze nem volt király, sőt túl sok esélye sem látszott a trónra. Nehéz lenne tehát azzal vádolni Theodulosz Szünaden urat, hogy lánya karrierjét tartotta szem előtt, amikor maga is szorgalmazta a házasságot a magyar főúrral. Ilyen „rangon aluli házasság” még nem fordult elő az Árpád-háziak között. Király nem lett egyetlen olyan Árpádivadék sem, aki ne magához illő, tehát szintén királyi házból származó nőt vett volna feleségül. Géza volt az első ilyen, és ezért bizony sokan lenézték őt. Az egyszerű nép ugyan kedvelte őt, mint a németbarát Salamon legyőzőjét, de az urak között a magával hozott feleség némi visszatetszést keltett. A Szünaden-lány nem illett a trónra, nem volt királyi vér. Egy bizánci patríciuscsalád lánya maximum annyit „ért” a szemükben, mint egy egyszerű magyar nemesi család lánya. Vagyis nem sokat. A görög leány két fiút szült urának, de helyzetén ez sem javított. Bizánci szokás szerint abban reménykedett, hogy miután három éves országlás után Géza meghalt, majd az öccse, László veszi őt feleségül és továbbra is királyné maradhat. Ám Lászlónak eszébe sem jutott ez a megoldás, így a csalódott bizánci hölgy némi kivárás (egy év) után hazatért Bizáncba. Magával vitte a két kisgyereket is. Állítólag azt a hatot is, akiket Géza első felesége, egy ismeretlen nevű és származású nő szült. Ezek egyike azért később csak visszatért - ő lett Könyves Kálmán királyunk.
Géza halála kissé meglepő és váratlan volt. Nem hiába beszéltek annyit mérgezésről. Különösen elgondolkoztató az a két tény, hogy először is a király mindössze körülbelül harminckét-harminchárom éves volt ekkor másodszor pedig az, hogy a király halálára éppen a Salamonnal folytatott, hosszan elhúzódó béketárgyalások alatt került sor. Nem



zárható ki a mérgezés, hiszen ilyenkor egyazon földrajzi pontban nyüzsögnek mindkét fél képviselői és szolgáik, szakácsaik, orvosaik, mágusaik, stb. vagyis számos olyan szakma képviselői, amelyekről tudható, hogy mérgekkel is tudnak bánni, ha úgy hozza az igény. Salamon már hajlandó lett volna valamilyen egyezségre, ugyanis a Henrik által nagy garral beharangozott német segítség csak nem akart megérkezni. Ugyanis a német-római császárnak sem volt elégséges saját hadserege - egy komolyabb, távoli vidékre irányuló hadjárathoz saját főurai csapataira volt szüksége. Azok ígértek is minden szépet és jót, de amikor gyülekezni kellett volna, senki sem jelent meg ott a katonáival. Mindenki különféle ürügyekre hivatkozott. A jelek szerint a hűbérurak ott sem voltak különbek, mint a kontinens keleti felében. A hűségük elillant, de annak bérét - a birtokokat - élvezni akarták. Mindezen akadályok ellenére IV. Henrik mégis indított egy hadjáratot a tervezettnél kisebb sereggel - és pontosan úgy járt, mint az apja annakidején. Géza is a felperzselt föld taktikáját választotta harcmodornak. Henrik és Salamon együtt haladtak végig a Duna bal partján, és semmilyen élelmet nem találtak. Amíg a Dunán őket követő hajókon tartottak a készletek, addig eltengődtek valahogyan. De aztán a lovak és az emberek is hullani kezdtek. Géza ráadásul titokban megvesztegette Henrik egynémely vezérét, azok mihamarabb a hazatérésről kezdtek papolni, sőt jó pénzért a sereg egy részét fel is lázították e célból. Végül Henrik anélkül, hogy Esztergomba átkelt volna, a Dunakanyar után megfordult és visszament Németországba. Salamon dühöngött, hisz ismét Mosonban maradt vészes m a gá nyá ba n. No, azért ezt a magányt ne értsük szó szerint. Akkori krónikák feljegyezték, hogy a felesége, Judit Regensburgban, ő pedig Mosonban és Pozsonyban élte világát. Mindketten alaposan és sokszor megcsalták a másikat, így aztán házasságuk nem is ért semmit. A válás, mint olyan gyakorlatilag ismeretlen volt a keresztény világban, így az nem jött szóba. Az egymással elégedetlen házastársak arra vártak, hogy a másik meghaljon, és mint özvegyek, vagy élhették világukat, vagy újabb házasságra léphettek. Salamon rosszkedvét az is fokozta a következő években, hogy hívei egy része elpártolt tőle, Henrik pedig többé már nem tudott segítséget



gy g g g nyújtani. Ő is megérte a pénzét, a maga módján neki is rengeteg uralkodói kalandja volt. A legveszélyesebb éppen ekkortájt összetűzött a pápával, aki őt egyházi átokkal sújtotta. Ami azért nem volt gyakori a pápai állam és a német-római császárság viszonylatában - bizony Henriknek sok negatív dolgot kellett művelnie (nem is szólva a pápáról), míg sikerült elérni a végletes szembefordulás állapotát. Egész Európa rajtuk szörnyülködött, mígnem aztán Henrik meghátrált - ő volt a nevezetes Canossa-járás, szenvedő hőse és Gergely pápa a győztese. Ezen események alatt és hatásukra Salamon lassan felfogta, hogy magára van utalva. Már senki sem állt mellette. Csak a bor és a könnyű nők maradtak. No meg az állandó életveszély - hiszen a hozzá hasonlók magukból indulnak ki. Ha ő merényletet tervezett például Géza ellen (vagy 1077-ben mérgezés által azt végre is hajtotta?) - akkor logikus volt számára, hogy a másik oldal is az ő meggyilkolásán mesterkedik szüntelenül. Nem lehetett hát könnyű élete. Az ő helyzetén Géza halála sem változtatott. Hiszen, ahogyan az előre látható volt, Géza helyét azonnal az öccse, László foglalta el. Így egyeztek meg egymás között a fivérek és a magyar lakosság is valahogyan kézenfekvőnek tartotta az utódlás kérdését. László alaposan ismerte a Salamon- problémakört, hiszen az utolsó években az ő hercegsége volt határos Salamon „királyságával”, és az ő katonái vették körül Salamon egynémely várát, amit afféle békés, csöndes ostrom alatt tartottak. Amikor Salamon Pozsony várában bujkált, László csapatai őrizték a várat. Jellemző, hogy' nagy testi erejű, de tiszta szándékú ember lévén (nem véletlenül nevezték őt később Szent Lászlónak) nemegyszer megengedte, hogy a vár szükséget szenvedő védői kijöjjenek az ő táborába... egy kis élelemért! Vagyis ha akarja, pár hónap alatt kiéhezteti Pozsony várát és Salamon katonáit. De nem tette, hanem efféle félig családias módon bánt a lázadókkal. Salamon állítólag csak a fogát csikorgatta - erőszakra erőszakkal volt képes felelni bármikor, de mit tehetett volna a jóság ellen? Persze László király is látta, hogy Salamon legerősebb szövetségese nagy bajban van és most nem ér rá magyar vazallusát támogatni. Ezért őt semmi sem sürgette. Éveken át hagyta Salamont főni a saját levében. Végül a magány és ez az egész felemás, mindenképpen kínos



g gy g és kellemetlen helyzet megértette a pozsonyi vár urával, hogy ez így nem mehet tovább. László türelme viszont végtelennek tetszett (hiszen „szent” volt...) és a türelme ezúttal csakugyan rózsát termett. A megbékélés rózsáját. Négy évvel Géza halála és a sajátos „ostrom- állapot” után Salamon feladta a kilátástalan küzdelmet. Különösen akkor látta már reménytelennek helyzetét, amikor a német-római császárságban számos úr francia támogatással ellenkirályt, Rudolfot választotta meg az ő kedves Henrikje ellen - míg az olasz földön járt kiengesztelendő Gergely pápát - és László ezeket az urakat támogatta. Azok is támogatták őt, olyannyira, hogy nevezett Rudolf császár Lászlóhoz adta a lányát. Akkor bizony úgy látszott, hogy Henriknek vége. (Nem volt még vége, pár évtizedig is elhúzta a hatalom átadását, azt végül saját fia ragadta el tőle erővel). Egyes mai életrajzokban azt olvashatjuk, hogy László már középkorú férfi volt, amikor hozzáadták a tizenhét éves észak-német hercegnőt. Ugyan László pontos születési dátumát nem ismerjük Gézáéhoz hasonlóan csak annyi tudható, hogy 1048 előtt Lengyelországban született - azonban erős túlzásnak tűnik azt állítani, hogy negyven is elmúlott már ekkor. Hiszen a négy évvel korábban meghalt bátyja is csak harmincas évei elején járt! Mivel ő volt a középső fiú a három közül, valamikor 1044-46 között születhetett. Tehát nősülése idején semmiképpen sem volt még negyven éves, inkább jó harmincas lehetett. De ez nem is lényeges. Csak az, hogy a feleség hamarosan két kislánnyal ajándékozta meg a szentéletű királyt. László idősebbik lánya - a neve nem maradt fenn - Jaroszláv orosz herceg felesége lett később. A kisebbik lány, ki Piroska névre hallgatott, igazából nagyobb karriert futott be, mintsem bárki várta - beleértve őt magát is. Igaz, mire felnőtt, az apja már nem volt az élők sorában. Könyves Kálmán házasította ki a rokonlányt és sikerült neki nagyon jó partit találnia. Ez egyben azt is tanúsítja, hogy az Árpád-háziaknak jó hírük volt a korabeli ismert világ, uralkodó dinasztiái között. Piroskát ugyanis az a bizánci Komenosz trónörökös herceg vette feleségül, aki aztán hamarosan a kelet-római birodalom (Bizánc) császára lett II. János (Joannesz) néven.



Egy évvel Géza halála után, 1078 nyarán került sor László és Adelhaid esküvőjére. Azzal, hogy László ilyen látványosan Henrik ellensége oldalára állt, egyben azt is jelentette, hogy a Henrik és Gergely pápa között folyó nagy vitában a pápa mellé állt, aminek meg is volt a sajátos és rég várt „hozadéka”. Henrik azt követelte a pápától, hogy a német-római császárságot minden földi hatalom fölé helyezze, sőt még a pápaság is neki engedelmeskedjen. Amire Gergely persze nem volt hajlandó és szívós küzdelem árán elérte, hogy ezt a hosszú csatát Henrik elveszítse. Akik viszont a pápaság mellé álltak, azokat Gergely megjutalmazta. Attól kezdve például már nem egyszerűen hercegnek (dux) szólította-nevezte leveleiben Lászlót, hanem „magyar királynak” (Rex Ungarorum). Mellesleg jobbára Adelhaid levelezett a pápával, ő intézte el István és Imre szentté avatását is. Salamon helyzete egyre romlott, és mint említettük, végül is meghódolt László előtt. Hivatalosan és írásban lemondott a magyar korona iránti jogairól, ezért cserébe évente bizonyos - nem is kevés pénzt kapott uradalmai fenntartására. De persze nem tudott nyugton maradni. Hiszen még csak huszonnyolc éves volt! Ez akkor szép férfikornak számított, a legtöbb ember számára a férfikor delét jelentette. És Salamon egy csöppet sem érezte úgy, hogy vége lenne az életének, véget ért volna a karrierje. A nyugtalansága végül is abban mutatkozott meg, hogy esküje ellenére igyekezett megbuktatni László királyt. Valamiféle - ma már nem ismert körülmények között működő, vagy nem is igazán működő? - összeesküvést próbált szervezni. Nyugtalanságát az is fokozta, hogy eleinte arra spekulált: ha nem lehet első, legyen inkább második László mögött. Szerette volna megkapni azt a bizonyos egyharmadnyi hercegséget a birtokokkal, amit egykor Géza uralt, aztán Lászlóra szállott és most a harmadik fivér, a nem sok vizet zavaró Lampért birtokában volt. De bár a jóságos László hajlott volna erre a megoldásra is, a főurak egytől egyig ellenezték, és nekik volt igazuk. Könnyen látható volt, hogy Salamon az ország területének és katonai erejének egy harmadát bírva bizton nem marad békességben. Hiszen amikor csak egy keskeny sávot birtokolt az ország területéből, meg két nagyobb várat összesen - akkor is hosszú éveken át ellenállt a központi hatalomnak! Mennyivel növelné szembenállását a királlyal,



yy ha ilyen nagy területet és annyi embert, annyi pénzt adnának a kezébe - semmiért? Ezt végül is László is belátta. így aztán Salamon attól kezdve azon füstölgött-dühöngött magában, hogy ahol egykor első volt, ott most jó esetben a harmadik vagy negyedik lehet csupán. Ez sértette őt. Eleinte persze diplomatikusan viselkedett, magába fojtotta érzelmeit és nyilvánosan nem kesergett. Később némelyik krónikás tapintatos fogalmazása szerint „Salamon titokban mesterkedni kezdett László ellen”, sőt „a király ártatlan vérének veszedelmére”, de kudarcot vallott, merthogy „a verembe, melyet ásott, végül maga esett bele”. Hogy mi volt a terv, ma már nem ismeretes, csak annyit tudunk, hogy nyilvánvalóan László életére tört Salamon és e célból embereket bérelt fel, összeesküvést szervezett. Mindenképpen meg akarta öletni a királyt, erre utal a krónikás célzása az ártatlan vérről. Csakhogy László résen volt, bizalmas emberei beférkőztek Salamon környezetébe és szemmel tartották a nyugtalan férfit, így aztán amikor megérett az összeesküvés, lecsaptak. László állítólag maga olvasta az elfogott Salamon fejére, mit tervezett ellene, majd elvitette őt a visegrádi várba és ott egy toronyba záratta (nem a mai „Salamon tornyába”, mert az akkor még nem is létezett). Gondolom, az őrség válogatott emberekből állott, akik jól őrizték a foglyot és semmi kincsért nem segítették volna kiszabadulását, és ha kellett, fegyverrel, külső támadással szemben is megvédelmezték a celláját... Persze László nem lett volna az, aki volt, ha egy idő után meg nem enyhül. A monda szerint 1983 nyarán, különösen augusztusban István király koporsója körül csodák estek meg, ezek egy részének maga László is tanúja volt. Örömében utasítást adott, hogy Salamont bocsássák szabadon. Ez meg is történt. Nem tudjuk, milyen érzésekkel távozott Visegrádról a férfi, de aligha örült az újabb fordulatnak. Hisz nem volt hová mennie. Birtokai javarészt már nem voltak az övé. Első útja Regensburgba vezetett. Szerény kísérettel, mindössze néhány emberrel érkezett és készpénze is kevés volt, öltözete szegényes. Azt beszélték, először alig akarták a feleségéhez engedni - nem ismerték fel Henrik császár egykori „vazallusát”, a büszke urat, aki utoljára fiatal kamaszként járt itt.



Judit enyhén szólva is hűvösen fogadta férjurát. Aki már csak papíron volt az. Még király volt Salamon, amikor már szertebeszéltek nőügyeiről. Szexuális téren rövid ideig sem tudott nyugton maradni. Amikor pedig pozsonyi várába zárkózott és Judit az öccséhez, Henrikhez menekült, kinek most kegyelemkenyerén volt kénytelen élni - hát Salamon nemegyszer kirúgott a hámból. Amelyet amúgy sem érzett magára kötelezőnek, miután a felesége elhagyta őt. Mellesleg Regensburgban és szerte a császárságban nem volt titok, hogy Judit asszony sem veti meg a testi örömöket. És mivel a férje távol volt, sőt magát attól már - ha nem is törvényesen - elváltnak tartotta, bizony nem egy szerelmi kalandba bonyolódott. Most hát ott álltak egymással szemben. Salamon harminc, JuditJutta harminchat éves volt ekkor. Németül beszéltek - már ha volt valami mondanivalójuk egymás számára. Mindegyik éppen eleget hallott előzőleg a másik viselkedéséről, nem lehettek illúzióik. El nem válhattak, hát csak egy maradt számukra: várni a másik halálát. De lehet, ez a várakozás sem változtatott szokásos életmódjukon. Amikor Salamonnak nője, Juditnak kedvelhető férfipartnere akadt, akkor nem fékezték magukat. Salamont jobban érdekelte a politika, mint a neje. Regensburg csak első állomása volt egy útnak. Hamar rájött, hogy bár Henrik sógornak most jobban áll a szénája, mint évekkel korábban, azért csöppet sem fényes a helyzete és nem engedhet meg magának egy újabb magyarországi hadjáratot. Arról nem is szólva - és ezt Salamon is jól tudta, csak nem mondta ki - hogy Magyarországon László igen erős hatalmat épített ki, az urak és a nép mellette állt és mióta különféle csodák történtek, azóta magát Lászlót is szentként kezdik emlegetni. Ami hadászati nyelvre lefordítva azt jelentette: külső támadás esetén az ország egy emberként állna László zászlaja alá és sem Salamon, sem más pártütő, esküszegő magyar úr neve nem érne annyit, mint a királyé. Henrik tehát nem sokra menne Salamonnal vagy bárki más magyar renegáttal. Ráadásul a hadjárat - mint eddig mindig kockázatos lenne, sok veszteséggel járna, míg a sikerre nincs semmi garancia. Henrik is így gondolta és ezt sógora tudomására is hozta. Elég érthetően. Salamonnak elment a kedve az egésztől és azon töprengett



gg ott napnyugaton: mihez fogjon? Valószínűleg irigyelte néha az öccsét, Dávidot, aki teljesen elzárta magát a politikától, apró szenvedélyeit űzhette senkitől sem háborgatva és szép csöndesen, békességben morzsolgatta napjait, éveit. Néha Salamonnak is erre volt kedve. Máskor meg ismét elragadta a kalandvágy és ment volna, bele a világba. De hová?
László felesége, Adelhaid - kit férje nagyon szeretett - nem sokáig élhetett. Valamilyen ismeretlen betegség vitte el alig huszonhét éves korában, éppen az emlékezetes 1083-as év nyarán. Fiút nem szült, csak kettő (más források szerint három) lányt, akik közül Piroskáról már szóltunk. László nem volt még idős ember, elvileg megnősülhetett volna, sőt gyermek - trónörökös fiú! - nemzése sem volt kizárt. Ám László másféle dicsőségekre vágyott. Ismeretes, hogy Géza halála után sokáig nem akarta megkoronáztatni magát, megvetette az efféle földi hívságokat, ő inkább „égi koronára vágyott”. Halála után persze elnyerte a „szent” címet, de ez aligha vigasztalta őt akkor már... László nyilvánosan sírt, úgy borult le Veszprémben a felesége koporsója előtt. Azt beszélték, túlságosan is szerette Adelhaidot, azért nem keresett magának másik feleséget. Salamon ezenközben ott a messzi nyugaton meglepő elhatározásra jutott. Feltette magának a voltaképpen logikus kérdést: miért is próbálkozott ő már annyiszor nyugatról meghódítani Magyarországot és visszaszerezni feltétlen hatalmát - ha megteheti azt keletrőlis? Vagyis véget vetett önnön álmának, ami a Henrikkel kötött szövetséget, családi kapcsolatot és közös hadjáratot illette. Hiszen vannak ott keleten olyan népek, amelyeknek meg egyenesen az a céljuk, hogy megtámadják a Kárpátok közé szorult kis országot. Mi lenne, ha azokkal szövetkezne? Terveiről nem beszélt senkinek. Már tudta, hogy mindig van valaki a környezetében, aki Lászlónak is jelentget. A minimálisra szűkítette hívei körét - ami egyáltalán nem volt nehéz feladat, mert hiszen sok népe és rengeteg „hűséges” embere van egy királynak, amíg övé a teljhatalom. Salamon az évek során láthatta, hogy amint csökkent hatalma, befolyása, úgy csökkent hívei száma is. Amikor már csak



Pozsony ura volt, hiába őrizgette kincsestárában a koronát és a jelvényeket, meg veretett saját pénzt - hívei száma alaposan megfogyatkozott. Amikor ezt is elvesztette, sőt börtönbe zárták - a szó szoros értelmében csak maroknyi embere maradt. Amikor pedig messze földön járva kiderült, hogy senki segítségére nem számíthatnak - még a leginkább kitartó, Salamon-párti optimisták is búcsút vettek tőle. Vagy inkább búcsú nélkül párologtak el. Egyik este még ott voltak mellette, másnap reggel már hiába kereste őket a szállásukon rég úton voltak hazafelé, vissza sem néztek. Így hát nem is nagyon volt kivel megosztania a titkot. Mindenesetre szerzett annyi pénzt, amennyivel elindulhatott. Kerülő utakon, elég hosszú idő alatt, álruhában araszolva jutott el céljához. Háta mögött hagyva a nyugati és keresztény világot, Salamon egyszerű, sőt egyenesen pogány szövetségeseket keresett és talált magának. Még úgy is mondhatnánk - ahogyan szerfölött rosszallóan állapította meg róla egy tizenkilencedik századi nagy történeti munka szerzője - hogy az ex-király „kivonult a civilizációból”... mintha a civilizáció csak a keresztények között tenyészne, csak rájuk vonatkozna és ahol ők nincsenek jelen, ott csak primitív barbárok, emberkezdemények élnek? Annyi bizonyos így utólag: Salamon akkortájt úgy látta, hogy már csak ez az egyetlen esély maradt számára. A pogány besenyőkhöz ment. Akiket egyes krónikások kunoknak is neveztek, vezérük pedig állítólag egy bizonyos Kutesk volt. Salamon nem sokat ajánlhatott fel ezeknek az embereknek. De annyi bizonyos, hogy ott is Magyarország királyának nevezte magát, akik jogtipró módon elűztek földjéről. Azzal kecsegtette a pogányokat: ha segítenek neki visszafoglalni Nagy-Magyarországot, akkor Erdélyt örök időkre nekik adja és hazájukká teszi. A besenyő-kunok akkortájt voltak abban a helyzetben, amiben majdnem pontosan a kétszáz évvel korábban a még hazátlan magyarok. Kelet felől erős nyomást kellett kiállniuk, mentek volna nyugatra és délre, de már minden talpalatnyi földet elfoglaltak a korábban érkezők. Mert hiszen a népvándorlás korszaka nem ért véget azzal, hogy a magyarok is bejöttek és találtak még egy darab földet



gy gy j g gy maguknak (amely különben már foglalt volt a szlávok által, de ez őseinket nem nagyon izgatta, fortéllyal és erőszakkal vették birtokba a Kárpátok közét). A népvándorlás igenis folytatódott és még kétszáz évvel később is tartott - csakhogy a nagy vándorlás már lezajlott, a nagyobb (és fürgébb) népek már országhoz, hazához jutottak, akik később jöttek - mert távolabbról igyekeztek nyugatra, nem is saját akaratukból - azoknak már nem volt könnyű dolguk. Hogyne ragadták volna meg az alkalmat! Salamon odaérkezése és az a tény, hogy velük volt, hogy közösen lépett fel e népséggel - mintegy legitimálta azok törekvését, valamiféle jogszerű színezetet adott neki. És főképpen egy alkalmas ürügyet arra, hogy támadást indítsanak László és a magyarok ellen. A besenyők előtt Salamon mindenesetre ünnepélyes esküvéssel fogadta meg, hogy ha győznek és őt ismét trónra segítik, Erdély az övék lesz. Nem tudjuk persze, mekkora és milyen katonai erőt képviseltek akkortájt a besenyők, így felmérni sem lehet az esélyeket. Vajon Salamon részéről ez csak egy kétség- beesett „va banque” próbálkozás volt - vagy volt reális alapja, győzelmi esélye ennek a hadnak az akkori, már megszilárdult központi magyar királyi hatalom és hadsereg ellen? Mellesleg Salamon nem lett volna az, aki, ha alkalomadtán nem veti be férfiúi képességeit is. Állítólag már az esküvés előtt udvarolt Kutesk egyik szép lányának. Azon a bizonyos ünnepélyes esküvésen azt is megfogadta, hogy feleségül veszi a szóban forgó ifjú hölgyet. A kunok vagy besenyők akkortájt Erdélytől délkeletre tanyáztak és a jelzett támadás két évvel Salamon visegrádi szabadulása után történt. A krónikás szerint „nagy sokasággal” jött az ellen, amiből egyértelműen arra következtethetünk, hogy nem egy kis törzs állt Salamon mellé. Az elűzött király nem néhány ezer, hanem inkább több tízezer harcossal, fegyvert jól forgató, gyors és zsákmányra éhes pogánnyal támadt saját országára. Azt is tudjuk, szintén e krónikákból, hogy a meglepetésszerű támadás sikerrel járt kezdetben. A kunok a későbbi Ung és Borsod megyékig jutottak el és mindent felégettek, kiraboltak, amerre csak felbukkantak. Pontosan úgy viselkedtek, mint kétszáz évvel korábban a nyugaton és délen



kalandozó magyarok. Csak most éppenséggel a már letelepedett, földet művelő, állattartó magyarok lettek az áldozatok. No, nem sokáig. László értesülvén a betörésről, azonnal elindította kelet felé a mindig készen álló királyi csapatait, később maga is csatlakozott hozzájuk. Nem kell külön hangsúlyozni, mennyire felháborította őt is, és mindenkit Salamon alattomos támadása, mi több, nyilvánvaló hazaárulása. Nos, az ellentámadás teljes sikerrel járt. László hadai gyakorlatilag tönkreverték a kunokat. Kutesk fejvesztve menekült, búcsúzva a szép erdélyi álomtól. Több ezer kun maradt a csatatereken és a támadók véres fejjel voltak kénytelenek visszavonulni - méghozzá jelentős sebességgel... Ahogyan írta a krónikás: „futva menekülőnek, miként a karvaly körmétől megtépett rucák (kacsák)”. Követve a krónikás szavait, „e csata után Salamon többé nem zavarta az országot. Ereje mind lejjebb szállt”. Nem túlzás azt mondani, hogy már nem is emlékeztetett királyra. Nem hagyta ott a besenyőket, de azok már nem tekintették őt királynak. Sőt, ami talán még rosszabb: ő maga sem hitt már saját múltjában. Talán a jövőjében sem? Merthogy közönséges rablóvezérré süllyedt. Egyszer még azt hihette, nagy tettekre vállalkozik, bár itt már nem ő volt a kezdeményező. A bulgáriai besenyők mindenféle szedettvedett szövetségesükkel, köztük elzüllött magyarokkal is, akik nyilván csak a zsákmányra hajtottak, egészen tekintélyes hadsereget szedtek össze és megindultak Bizánc ellen. 1987 elején vagy nyolcvanezer barbár, pogány harcos és köztük afféle renegát keresztények is, mint Salamon, vezettek hadat a későbbi Konstantinápoly ellen. Ne feledjük, Bizánc akkor még erős állam volt és uralta a Balkánt - de talán nem elég szoros kézzel. Bár az első nagy ütközet eredménye nem ezt m u ta tja . Salamon pechet hozott mindenkinek, úgy tűnik. A nagy balkáni csata során a pogány sereget tönkre verték a bizánciak, és erőteljesen üldözték is a szétszórtan menekülőket. Több száz kilométeren át folyt ez a végzetes üldözés és Salamonnak nagy szerencsével sikerült pár társával elérni a Dunát a mai Szerbia - Dél-Magyarország - területén. Március eleje volt, kemény hideggel és hóeséssel. Végül az üldözők utolérték a kis magyar csapatot is.



gy A történetnek két befejezése van, és nem tudni, melyik az igazi. Az egyik szerint levágták őket mind egy szálig a görögök (bizánci zsoldosok), és Salamon is ott lelte halálát. Mivel az üldözők túlerőben voltak, a fáradt menekülőket pedig körülzárták, ez nagyon valószínűen hangzik. Ám van egy másik vége is a „sztorinak”, ez kétségtelenül kalandosabb és jobban illik Salamon egész addigi viselkedéséhez és sorsához. Eszerint maroknyi társával sikerült átjutnia a befagyott folyón és magyar területen már-már biztonságban érezhették magukat. Ám ekkor Salamon - idézve a krónikást meglepő dolgot művelt: „És amikor egy nagy berekhez érkezett, azt mondta embereinek, hogy etessék meg a lovakat, pihenjenek egy keveset. Ő maga pedig letévén a pajzsát úgy tett, mintha rögtön visszatérne, bement az erdő homályába és ott hagyta a gyanútlanokat és nem is mutatkozott soha többé”. Magyarul ez azt jelenti: a király szükségét végezni, talán nem fegyvertelenül, de a vadak vagy esetleges kitartó üldözők miatt egy szál karddal bement az erdőbe. Mindenki azt hitte, visszajön percek múlva - de nem jött elő többé. Vagy valami történt vele az erdőben, valakikkel találkozott vagy elrabolták - de akkor később még hallottak-hallottunk volna róla. Nagyobb a valószínűsége, hogy most, abban a pillanatban azon a napon és órában fogta fel, hogy nincs tovább. Az sincs kizárva, hogy öngyilkos lett. De legalább ennyi a valószínűsége annak, hogy otthagyott csapot-papot és elment. Ő volt az egyetlen magyar király, aki nyomtalanul eltűnt, így halálának dátuma sem ismert. 1087-ben Salamon mindössze harmincnégy éves volt. És tegyük hozzá: senkinek sem hiányzott. A legenda szerint Könyves Kálmán idején egyszer még felbukkant magyar földön, mint szentéletű vándor, vagy koldus. Más források tudni vélik: Salamon egyszer Székesfehérváron valamilyen nagy egyházi ünnepen azok között volt, akiknek a jóságos László király alamizsnát osztogatott. Természetesen álruhában bukkant fel, igazi koldusként. László az alamizsna átadása közben szemébe nézett és felismerte, de akkor nem szólt. Remélte, hogy majd később elbeszélgetnek - de mire véget ért az ünnepség, a titokzatos csavargó koldust már sehol sem találták. A legenda befejezése azt sugallja, hogy



g j g j gy Salamon elvándorolt magyar földről és az Isztriai-félsziget déli csücskében, Pola (Pula) városában élt még sokáig. Ott is halt meg. Ehhez képest a valós világ eseményei zajlottak tovább. Judit, a felesége mégis biztos forrásból tudhatta a halálhírt (vagy úgy tett, mint aki azt biztosra veszi és nem foglalkozott holmi kényelmetlen mendemondákkal), mert a fenti balkáni hadjárat után egy évvel (letelt a gyászév) máris férjhez ment egy jó nevű lengyel herceghez. És itt egy kis kitérőt kell tartanunk erről a lengyel férjről. Már csak azért is, mert a történet szervesen kapcsolódik László királyhoz és Magyarországhoz is. Ulászló Hermann - egy szláv és német névvel egyszerre felruházva tulajdonképpen unokatestvére volt László magyar királynak. A híres lengyel király, Bátor Boleszláv öccse és utóda volt. Ez a Bátor Boleszláv olyasmit művelt annak idején Krakkóban, ami azért még a sokat látott európai uralkodóházakat is megrázta: összetűzött országa első püspökével, aki őt válaszul kiközösítette az egyházból. Erre a király kimondta a halálos ítéletet a püspökre, de a parancsot senki sem merte teljesíteni. Ekkor a feldühödött király maga robbant be a templomba, ahol a püspök éppen misézett és az áhítatos, de érthetően döbbent hívek előtt karjával kettéhasította a püspök fejét, a holttestét pedig az immár felbátorodott kísérete szabdalta darabokra. Boleszlávnak emiatt meggyűlt otthon a baja a vallásos alattvalóival, és kénytelen volt Magyarországra menekülni (akkoriban ez szinte menetrendszerű volt századokon át: ha egy lengyelnek otthon baja támadt, Magyarországra menekült, és fordítva is volt forgalom az utakon, a bajbajutott magyar urak, királyi származékok, trónörökösök meg észak felé meneteltek nemegyszer, hogy Lengyelországban várják ki sorsuk jobbra- fordulását). Mindez 1079ben esett meg, rá két évre Boleszláv meghalt nálunk, otthon pedig öccse, a szóban forgó Ulászló Hermann került a trónra. Boleszláv mellesleg igen rátarti férfi volt, aki a neki menedéket adó Lászlót is megsértette fennkölt és lenéző viselkedésével - ám nem hiába nevezték Lászlót „szentnek”, végtelen türelemmel viselte el a szemtelen rokon minden efféle megnyilvánulását. Boleszláv abból indult ki, hogy Lászlót és fivéreit annakidején lengyel földön ő is neveltette és pénzzel ellátta, sőt neki köszönhette László, hogy Gézával együtt megszerezték a magyar trónt.



gy gy g gy Jogos volt hát egyfelől az elvárás, másikról a hála. Amikor aztán két évre rá (magyar források szerint 1084-ben, ám lengyel források ezt 1081- re teszik!) Boleszláv nálunk elhunyt, László nagy szeretettel neveltette fel annak tizenéves fiát, ki elkísérte apját a száműzetésbe. Amikor a fiatalember megnőtt, Ulászló Hermann hazahívta és nyilván megkapta volna a trónt is, de bizonyos erők attól féltek, hogy a fiatalember bosszút áll apja elűzetéséért, így inkább megmérgezték őt. Ulászló Hermann erről mit sem tehetett, neki is éppen elég baja volt azzal, hogy megtartsa magát a trónon a nagy lengyel belviszályok közepette. Nos, ő vette feleségül Salamon királyunk özvegyét. JuttaJudit ekkor negyvenegy éves volt, állítólag még mindig szép és kívánatos nő. Ami viszont meglepő - akkortájt ilyen korban a nők már nem szoktak szülni, sőt ez ma is ritkaság - Judit viszont három gyermekkel ajándékozta meg lengyel férjét! Ami így utólag ismét bizonyíték volt arra, hogy Salamon és öccse voltak a magtalanok. Dávidnak, a csöndes és visszahúzódó életmódot folytató öcsnek sem maradtak utódai, és Salamon sem hagyott maga után senkit. Ezzel, Salamon halálával férfiágon kihalt az Árpádok egyik vérvonala, „hajtása” vagy ága a családfán véget ért. Mivel élete oly kalandos volt, hát a lakosság nagyobb része még évtizedek múlva sem hitte el, hogy valóban meghalt. Eltűnését pedig azzal magyarázták, hogy valahol a világ más táján bukkant fel minden bizonnyal, ahol új életet kezdett. De erre nincs semmilyen bizonyítékunk.



6. KÖNYÖRTELENÜL...
(„Senkinem állhatelénk!”)
László királynak több nagy hadjáratot kellett vívnia magyar földön és idegen tájakon is. Az egyik a kunok betörése volt, akiket gyanúja szerint az oroszok buzdítattak fel erre a lépésre. Nincs itt helyünk arra, hogy leírjuk a kunokkal vívott csatákat, tény, hogy a már nem fiatal király ezekben a csapatok élén lovagolt, a csatákban is részt vett, sőt egy alkalommal maga nyársalta fel dárdájára a kunok vezérét. Amennyiben ezek a történetek valósak - és nem csak a korabeli krónikások hízelgését tükrözik - akkor László igen bátor férfi volt. Emellett Horvátországban férjhez adott Ilona lánytestvére és sok idemenekült horvát úr biztatására beszállt az ottani „örökösödési háborúba” és csaknem a tengerpartig (amely jobbára Velence és Bizánc tulajdona volt), elfoglalta Horvátországot. Némi kis csetepaté volt a kijevi oroszokkal, az egykori Bölcs Jaroszláv unokáival, akik azonban inkább békéért könyörögtek és László ezt megadta nekik. Nem egészen világos ma már, mi baja támadt a lengyelekkel. Talán bosszút akart állni az ottani egyik párton a másik ellenében? Mert az az ember, aki lengyel földön született és oda kétszer is menedékért menekült - amit meg is kapott - most egyszercsak haddal indult a lengyelek ellen. Krakkót a magyarok három hónapig ostromolták és végül egy csellel sikerült meggyőzniük a lengyel védőket, hogy jobb lesz megadni magukat. Amikor ugyanis már mindkét félnek ostromlóknak és ostromlottaknak - kezdett fogyatkozni az élelme, a magyarok egy nagy földhegyet építettek a várfal előtt és annak tetejét liszttel szórták tele. Mintha havas lenne. De nem a hóról volt itt szó, hanem hogy jelezzék a bentieknek: nekik bőven van élelmük, lám a drága lisztet még ilyen ostobaságokra is mázsaszámra vesztegethetik... Ez csakugyan elérte a kívánt hatást, a lengyelek azt hitték, a magyaroknak sok élelmük van és Krakkó várának kapuit megnyitották az ostromlók előtt. Valamilyen, ma már homályos okból László hadjáratot vezetett a csehek ellen is. Elmondható tehát, hogy uralkodásának második



szakaszában alig néhány év leforgása alatt „megrendszabályozta” szinte összes szomszédját. Nyugaton viszont csak akkor csillapodtak az indulatok, amikor sikerült kiegyezni IV. Henrikkel. Salamon eltűnése és gyanítható halála után elveszett az az ürügy, amely addig kényelmes indokot szolgáltatott a német-római császárnak a beavatkozásra Magyarországon. A Canossát megjárt, a pápa által megszégyenített császárnak különben is sok baja volt a hazai urakkal, de főleg a pápai állammal, hát nem fenekedett már a magyarokra. Amikor László békekötést ajánlott, Henrik kapva kapott rajta. 1091 után már meglepően barátságos viszony alakult ki Henrikkel. Ritkán írunk arról, melyik királyunk milyen törvényeket alkotott. Ez nem is célja ennek a könyvnek, de meg kell említeni, hogy László nagy törvényhozó volt. És azt sem tagadhatjuk el, hogy e törvények megfeleltek a kor általános szokásainak és színvonalának. Vagyis igen kegyetlenek voltak - igazából csak a mai iszlámtörvénykezéshez, a sárijához lehet hasonlítani, mert drákói büntetéseket helyez kilátásba. Maga a király igen határozott és keménykezű ember volt és ugyanígy uralkodott is. Azok, akik a régi krónikák minden szavát szentírásnak hiszik, igencsak elcsodálkozhatnak e kettősségen. László sajnálta az embereket, nemegyszer nyilvánosan is sírva fakadt, ha emberi nyomorúságot látott vagy ilyenről hallott - nem szégyellte a könnyeit. Ugyanakkor, ha arról volt szó, hogy bűnösöket kell megbüntetni, szemrebbenés nélkül adta ki az ilyen parancsokat, sőt meg is nézte, hogyan vágják le a tolvajok kezét, lábát vagy más bűnösöknek éppenséggel a fejét. Mindamellett a keresztény hit igaz emberének tartotta magát és bizonyosan az is volt. Tiltotta a papok nőtartását - bizony még olyan papok is akadtak akkortájt egészen magas rangban is (püspökig bezárólag!), akik feleséget vagy ágyast tartottak, netán mindkettőt egyszerre és ily módon „bigamusok”, bigámisták lettek (a szóhasználat eredetileg is Lászlótól származik). Akár az őskeresztény idők jézushitű papjai. László elérte, amiért más országok királyai hiába hadakoztak: egynémely komoly bűnök esetén, mit papok követtek el, nem kellett bevárni az egyházi hatóságok eljárását, hanem a király szabhatta ki a



gy g j y büntetést, akár egy püspökre is. Elsősorban vonatkozott ez a házas papokra - attól kezdve a püspök sem tűrhette el papjai nősülését, de még ágyasok tartását sem, mert ha igen, maga felelt értük. László e tekintetben is nagyon keményen odacsapott. És ez nem véletlen, ugyanis akkor már Európa-szerte - és nálunk is - zúgolódott a nép a papok kicsapongó, kéjes életmódja miatt és elvárták, hogy a papok az egyház igazi tanításait követve szűzies életmódot folytassanak. Persze a dolog nem ment egyik napról a másikra. Nem is lehetet elvárni, hogy minden nős vagy ágyast tartó keresztény pap szerdáról csütörtökre megváltozik és attól kezdve régi énjét és szokásait feledve, csakugyan önmegtartóztató életmódot folytat majd. De László rászorította az ellenkezőket, hogy ebbe az irányba haladjanak. Ha kell fogcsikorgatva. Beleértve egynémely püspököt is... A király magyar egyházi zsinatot rendelt el, ahol maga is felszólalt és ott ismertette az új rendszabályokat. Rászorította papságát nemcsak az erkölcsösebb életre, de számos dologra - még arra is, hogy rommá lett templomaikat renováltassák akár saját erejükből is, ne számítsanak folyton királyi - tehát állami - adományokra, segélyekre. Megbeszélték, melyek lesznek az egyházi ünnepek és azok közül melyeket kell majd munka szüneteltetésével megünnepelni. Itt sem ment a dolog erőszak nélkül - hisz annakidején még István király határozott úgy, hogy aki vasárnapon és más ünnepnapon nem jön el a templomba, azt meg kell veretni és László ezt megerősítette. Olyan szent volt a vasárnap, hogy attól kezdve, ha valaki aznap templom helyett vadászni ment, attól elkobozták lovát és vadászkutyáját. Aki nem tartotta be a böjtöt, azt 12 napra kalodába zárhatták nyilvánosan és közutálat tárgyává tehették az illetőt. Nem árt figyelembe vennünk azt a mára jobbára elfelejtett tényt, hogy akkortájt Magyarország és a magyar társadalom bizony rabszolgatartó volt! Már István is megemlékezett a rabszolgákról, de László idején - bő fél századdal István halála után - is szép számmal éltek itt idegen és magyar rabszolgák, akikről a törvény szintén rendelkezett. A jelek szerint ebben - csakúgy, mint a későbbi századokban - a keresztények semmi kivetnivalót sem tartottak, pedig a rabszolgák között akadtak keresztények is. Az „Isten színe előtt minden ember egyenlő” keresztény alapelv valahogyan szóba sem



gy y gy került. Csakúgy, mint a tizenkilencedik századi Amerikában a fekete rabszolgák esetében sem. Érződik László törvényeiből, hogy már nem kellett annyit bajlódni a pogány magyarokkal - ilyenek ugyanis alig voltak. Kihaltak, mint a dinoszauruszok, eltűntek, nyomuk veszett, elenyésztek. Itt-ott a hegyekben, lápokban - beszélték - néha mágikus tüzet rak még egykét öreg, táltosok is vannak állítólag és olykor egy farúdról fehérre aszott lókoponya tekint le - de a régi „babonák” eltűnőben vannak. Ezért rendelkezéseket sem kellett hozni a pogányok ellen. Mindenesetre azért nagy általánosságban megtiltották, hogy bárki pogány módra bármilyen áldozatot mutat be fának, kőnek, forrásnak, bálványnak. Ugyanakkor László törvényei elismerték - bár korlátok között tartották - a magyar földön élő mohamedánokat és zsidókat is. Ugyanakkor a király nagy adományokat juttatott szerte az országban az egyházmegyéknek, kolostorokat, templomokat, püspökségeket alapított. Ezek minden alkalommal jókora birtokokat, földeket, falvakat dolgos parasztokkal és ezer más javat is kaptak. Ennyire vallásos uralkodó alatt jó volt egyházi személynek lenni Magyarországon - ha valaki képes volt megtartani a cölibátust, más gondja-baja nem akadhatott a hatóságokkal, a király embereivel. Múltak az évek és eljött az idő, amikor Lászlónak már arra is gondolnia kellett, ki kövesse őt a trónon. A jelöltek száma érthető módon korlátozott volt. Elsősorban Géza, az elhunyt báty fiai jöhettek szóba. Ezek közül a nagyobbik Kálmán volt, kit később - nem ok nélkül - „Könyvesnek” neveztek el, mert olyannyira barátkozott a tudományokkal, és ha csak tehette, mindig olvasott. Ezen akkortájt nagyon csodálkozott mindenki, mert uralkodók között az efféle tudásszomj ritkább volt a fehér hollónál is. Géza kisebbik fiát, Álmost László megtette Horvátország királyának. De Gézának ugyan hat gyermeke volt - kik közül négynek nevét sem ismerjük, láthatóan nem volt szerepük, vagy azok mind lányok lehettek - Kálmánt pedig kezdetben nem tartották uralkodásra érdemesnek. Ő akkortájt huszonötödik évében lehetett. Viszont mivel Lászlónak nem született fia, hát arra nem is gondolhatott, hogy saját



dinasztiát alapít. Viszont fivére gyermekei megoldhatták a trónöröklési gondokat. László akkortájt sűrűn hadakozott. így hadjárat közben érte a halál is, amit valószínűleg valamilyen betegség okozott. A körülbelül ötven éves férfit 1095. július 29-én a cseh határ közelében, útközben érte a halál, mire a magyar sereg visszafordult és hazajött, hogy eltemesse a királyt. László még életében szétnézett a lehetséges trónörökösök között, de igazából csak Géza kisebbik fiát, Álmost találta uralkodásra, országvezetésre alkalmasnak. Álmost nem sokkal korábban megtette Horvátország királyának - ez igazából még annyi hatalmat sem jelentett, mint volt egykoron Géza vagy László hercegsége, az ország egyharmadát kitévő hatalmas „birtok”. Az akkori magyar földhöz képest az elfoglalt, nem is a mai egész Horvátország meglehetősen kicsi területet és népességet jelentett. László, míg élt, papnak szánta Kálmánt. Már csak azért is, mert annak testi adottságai - vagy mondjuk inkább: hiányosságai - nem tették őt alkalmassá a harcos férfi-létre. Kálmán ugyanis, feltehetően születéskor bekövetkezett deformációk miatt, egyfelől púpos, másfelől sánta is volt. Már volt róla szó, hogy a középkorban sehol Európában nem láttak szívesen nyomorékokat a trónon. Magyarország „közvéleménye” sem volt kivétel, bár az uralkodó személyéről nem a szélesebb értelemben vett „köz” döntött. Az említett hiányokon túlmenően - mintha mindez nem lett volna elég ennek a szerencsétlen ifjúnak! - még selypítve is beszélt, kancsal tekintete miatt pedig nem lehetett tudni, voltaképpen kire néz. Ráadásul valamilyen genetikai hiba folytán sokkal szőrösebb volt másoknál, testének egészen meglepő helyein is szőr nőtt. Mindez így együtt inkább egy szerencsétlen, állatias emberre emlékeztette a szemlélőket, a környezetét. László viszont jól ismerte őt, tehát tudnia kellett, hogy alapvetően jó természetű és ártalmatlan, aki nem fog ármánykodni, nem szervez összeesküvéseket. Kálmánt testi állapota is a tudományok, az olvasás felé fordította. Az kézenfekvőnek látszott, hogy pap legyen belőle, hiszen „másra úgysem alkalmas”, gondolhatták.



Az más kérdés, hogy a közhiedelem szerint az ilyen külsejű férfi nem lehet jó ember. A szőrös, kancsal, púpos és sánta férfi afféle „ördög” lehetett azok szemében, akik először pillantották meg őt. Kálmánnak hozzá kellett szoknia, hogy még lóháton közlekedve is megbotránkozást keltett, ha pedig lóról szállt és sántikálva haladt, a szembejövők többsége keresztet hányt magára és a pokol hajzatát, a sátánt emlegette - merthogy azt látta benne. László nyilván nem követte ezt a közhangulatot, felvilágosultabb volt kortársainál és éppen azért szánta papnak Kálmánt, mert jó embernek tartotta. Ugyanakkor ne legyenek kétségeink, annyira azért László nem kedvelte Kálmánt, hogy királynak tegye meg. Erre a célra minden szempontból alkalmasabbnak tartotta annak öccsét. A természeti törvények beleszóltak a trónöröklés általánosan elfogadott rendjébe is. Még ha Kálmán László elsőszülött fia lett volna, apja akkor sem őt javasolja a trónra, ezt biztosra vehetjük.
Kálmánról sok dolgot nem tudunk, köztük alapvető információk is hiányoznak. Például nem igazán derült ki, hogy apjának, Gézának melyik házasságából született? Mert van okunk feltételezni, hogy Géza legalább kétszer nősült. Az első felesége állítólag egy Zsófia nevű külországból származó hercegnő lett volna (a név maga semmit sem mond, Salamon Judit nevű feleségét is nemegyszer nevezték például Zsófiának. így nem zárható ki, hogy ezt a „Zsófiát” is másképpen hívták a valóságban). Vele állítólag az 1060-as évek közepén házasodtak össze, de a kapcsolat aligha tartott tíz évnél tovább, mert a bizánci görög patríciuslány, Szünadéné legkésőbb 1075-ben már Géza második felesége volt. Minden jel szerint a gyerekek - szám szerint hat - az első házasságából származtak. Csak Kálmán és Álmos nevét ismerjük, a másik négy gyermeknek jószerével még a neme is ismeretlen már.
Kálmánról csak annyi tudható, hogy 1070 körül született. Már a neve is furcsa volt, hiszen annak előtte ezt a nevet a magyarok nem használták. Volt, aki a latin Colomanusból származtatta, mások meg inkább egy olyan török szóból eredeztetik, amely azt jelentette: „maradék”. Papi nevelésben részesítették, de nem nagyon akarózott



neki ezt elfogadni. Egy jósnő már kora ifjúságában azt állította, hogy Kálmánnak vér tapad majd a kezéhez, szó szerint idézve „vérontó lesz”. Később ezt a jóslatot magának Lászlónak tulajdonították és ezzel magyarázták, hogy a vérontást megelőzendő akart Kálmánból papot, sőt püspököt csinálni. Sok jel mutat rá - mert a krónikákban egyetlen szó említés sem történik róla, mígnem felnőtté nem válik - hogy papi neveltetésben részesítik, latinul is beszélt, sok könyvet elolvastattak vele és művelt emberré lett - ám a lelke mélyén Kálmán egészen másra vágyott. Hogy mire, az nem sokkal később ki is derült, de nem sok köszönet volt benne. Ám érdekes módon a púpos-sánta-kancsal-szőrös férfi nem akart pappá lenni. Akkortájt még nem létezett az a szabály, hogy testi hibás ember nem lehet az Egyház szolgája - és különben is, ki figyelt volna bármilyen tilalomra, ha a nagyhatalmú királynak ez a parancsa? Így hát Kálmán elrémisztő-sajnálatraméltó külseje ellenére is pap lett volna. Egy cseh herceg példája lebeghetett mindkettőjük szeme előtt. László ismerte is személyesen azt a cseh Jaromírt, aki hazájában minimum herceg akart lenni, de a király elfogatta, erővel tonzúrát nyíratott a hajába, papi reverendát kényszerített rá és pappá avatta erőszakkal! Így a fiatal pap-herceg Magyarországra menekült és itt, száműzetésben halt meg. Soha nem lett belőle herceg - igaz, pap sem. Nos, Kálmán ismerte Jaromírt és nem akart a sorsára jutni. László pedig, a „jóságos” és „istenfélő”, a „szent” és lovagias király ezt erőltette. így aztán hamarosan kenyértörésre került sor közöttük. László volt annyira kemény, és ha kell, erőszakos, hogy ne tűrjön ellenkezést. Ha nem tűrt ilyesmit alattvalóitól, miért tűrte volna el unokaöccsétől? Különösen az után, hogy a fiatalabb Géza-fival, Álmossal semmi baja sem volt. Az engedelmesen ült Horvátország trónján és mindenben azt tette, amit László parancsolt neki. Kényelmes, távolból irányított, de veszélytelen „társuralkodó” lett a kis Álmosból. Kálmán nem ilyen volt, a konfliktus szépen érett és gömbölyödött kettejük között, a robbanásig már nem kellett sokáig várni. Amikor aztán László előállt azzal a konkrét tervével, hogy Kálmánból egy csapásra egri püspököt csinál, a púpos-sánta stb. férfi megértette, hogy ennek már fele sem tréfa. Éjnek idején menekülőre



g gy j j fogta a dolgot és néhány, nem is jelentéktelen főúr társaságában Lengyelországba menekült. Vagyis oda ment ő is, ahol apja és nagyapja is menedéket találtak, életükben nem is egyszer. Figyeljünk fel egy látszólag apró tényre: Kálmán már nem egyedül ment száműzetésbe. Akik elkísérték, nagybirtokos urak voltak, akik sokat veszíthettek ezzel a lépésükkel. Hiszen László hűtlenség címén elkobozhatta birtokaikat! Azt is mondhatnánk, hogy ezen uraknak jó szimatjuk volt. Az uralkodásra állítólag testi hiányosságai miatt alkalmatlannak nyilvánított Kálmánban megérezték az uralkodót. Mindent feltettek egy lapra. Vagy hazátlan csavargók lesznek, akik fejére vérdíjat tűznek ki otthon és egész életüket idegen országban tölthetik, nyomorogva - vagy diadalmasan hazajönnek Kálmánnal és minden fontosabb posztot, címet, rangot és birtokadományokat besöpörhetnek - éppen e hűségért cserébe. Nos, nekik lett igazuk. László nem üldözte Kálmánt, kisebb gondja is nagyobb volt ennél. Akkor indult el arra a bizonyos csehországi hadjáratra, amely voltaképpen már be sem következett, mert az ország határán járva László váratlanul meghalt. László közvetlenül a halála előtt állítólag üzent Kálmánnak és hazahívta őt. Pedig hát esze ágában sem volt belőle királyt csinálni - ő minden erejével amellett volt, hogy a fiatalabb Géza-fi, Álmos kerüljön utána a trónra. Lehet, még mindig azt remélte: ha az öcs lesz a király, akkor a báty, vagyis Kálmán belenyugszik a megváltoztathatatlanba és elfogadja a püspökséget? Ám Kálmán okosabb és erőszakosabb volt, mint bárki hitte. Ez csak most látszott igazán. A férfi addig titkolt lángesze csak a nyilvánvaló harc idején bukkant elő. Akkor, amikor látszott már, mekkora a tét, amelyet nyerhet vagy elveszíthet. Ráadásul öccse, Álmos nem volt az a küzdeni akaró alkat, nem volt annyira harcos típus. Tipikus másodszülött volt, aki inkább enged az idősebb testvérnek, semmint hogy harcot kezdjen a fivérével. Ugyanakkor nehogy abba a hibába essünk, amibe sok korabeli, az udvartól távol élő ember esett - tudniillik hogy Kálmánt valamiféle szellemi fogyatékosnak gondolták külseje, mozgása, szánalmas állapota miatt. Mint a történelemben már nemegyszer megesett, az ilyen külsejű emberek a valóságban zsenik voltak és korukban sokakat



yj g játszi könnyedséggel felülmúltak. Számos külföldi, főleg lengyel és pápai - forrás kereken megírta akkortájt, hogy Kálmán olyan okos ember volt, akihez hasonlót egyetlen korabeli európai uralkodó családban sem találni! Tehát nem kis ész szorulhatott abba az enyhén szólva is riasztó külsejű koponyájába. Így aztán nem csoda, ha terveket szőtt és minél előbb a maga kezébe akarta venni sorsa irányítását. Amikor László meghalt, Kálmán körülbelül 25 éves volt - akkortájt ez már szép férfikornak számított és biztosan úgy érezte, nem várhat tovább. Csakugyan nem várhatott. Volt az ügyben még egy király-jelölt, akiről azonban a krónikákban kevés szó esik, és ez aligha véletlen. Géza és László harmadik fivére, a legfiatalabb Lampért vagy Lambert herceg tudatosan kivonta magát a politikai küzdelmekből. Egész életében csak afféle „háttér-ember” volt előbb Géza, aztán László mögött. Nem akart király lenni és ezt eléggé egyértelműen hozta mindenki tudomására, amikor visszavonult a magánéletbe. Ahogyan Salamon öccse, Dávid is tette. Mellesleg akkortájt hamarosan meg is haltak mindketten, már csak ezért sem számíthattak ebben a játszmában. Így csak Géza két fia, Kálmán és Álmos maradt a porondon. Az urak egy része Álmos mellett tette le a garast, másik része még habozott. Ugyanakkor Álmos nem akart a saját bátyjával ölre menni a koronáért, vagyis nem akart belháborút. Ami mindenképpen tiszteletre méltó álláspontnak bizonyult. Amikor ez világossá lett, az urak megkoronázták Kálmánt, de Álmos sem járt rosszul. Ugyanaz a helyzet álltelő, ami sajnos az elmúlt évtizedekben már nemegyszer okozott belső háborút: lényegében két uralkodója volt az országnak. Kálmán lett a király és Álmos a tehetős herceg, aki most már Horvátországot (és később, amikor azt is elfoglalták, Dalmáciát) uralhatta. Ez volt a „dukátus”, a hercegség (Latinul dux = herceg, fejedelem), amit ezután mindig megkapott a királyi öcs. Sokan sejtették, hogy ebből baj lesz. Jobb az olyan királyi fivér, aki bele sem kóstolt a hatalomba, mint az olyan, ki abból kapott ugyan, de csak keveset. A kis hatalom sohasem elég, birtoklója többre vágyik. Most minden jel arra mutatott, hogy ismét két királya van az országnak és a pesszimisták már várták is az óhatatlanul bekövetkező



g
súrlódásokat. Azért a dolog nem ment olyan simán, amire abból is következtethetünk, hogy bár László király 1095 nyarán halt meg, Kálmánt csak a következő évben koronázták királlyá. De a többség kétségtelenül őt akarta, nem a fiatalabb Álmost. Képzelhetjük, milyen okosnak és erősnek és céltudatosnak kellett magát mutatnia Kálmánnak ahhoz, hogy testi hibái ellenére is elnyerje a többség biza lm á t! Amikor már király lett, szinte azonnal kezdődtek a problémák Álmossal. Az öcs mellett tevékenykedett néhány kártékony úri elme, ezek a megrögzött Álmos-hívők azt hitték, ha sikerül Kálmánt kiütniük a nyeregből, akkor pártfogoltjuk lesz a király és ők még nagyobb hatalomhoz jutnak. De nem is nagyon kellett Álmost rábeszélniük, őt már elragadta a hatalom szele, a hírvágy, és folyamatosan intrikált bátyja ellen. Kálmán többször rajtakapta őt valami efféle politikai mesterkedésen, ilyenkor Álmos bocsánatot kért és a két fivér ünnepélyesen kibékült - aztán kis szünet után minden kezdődött elölről. Álmos nem nyughatott, de Kálmán őt folyamatosan szemmel tartotta. Már csak önvédelem okán is. Kálmán nagy eszéhez méltó törvényeket hozott. Nem csak azt az egyet, amit az óta is annyit idéznek - miszerint boszorkányok pedig nincsenek. (Ezzel sem sokra ment, hiszen a következő századokban Magyarország sem maradt ki az alattomos és tragikusan tömeges „boszorkány-üldözésekből”, inkvizíciós perek sokaságából). Ennél sokkal fontosabb gondolatokat hordozott két törvénykönyve, amelyek Szent István óta nem látott mértékben szabályozták a magyar életet és jogviszonyokat. A jelek szerint nem vesztek kárba azok az évek, amikor Kálmánból papot akartak csinálni. Nemcsak az egyházi jogot, de a világit is jól forgatta, ismerte.
Menjünk el egy pillanatra Kálmán magánélete felé. Még ő is azon királyok közé tartozott, akik Esztergomban éltek főleg, és ha valahová útra keltek, akkor az elsősorban vagy háborús céllal történt (Dalmáciát és végig a mai horvát tengerpart szigeteit ő vette el Velencétől), vagy Fehérvárra, Veszprémbe, Váradra, Nyitrára stb. ment a király. Akkor már tizenkét püspöki székhely és megerősített város volt az országban.



Ha a Thuróczy-féle „A magyarok krónikáját’” olvassuk, akkor Kálmánnal, mint egy Frankenstein-féle szörnyszülöttel ismerkedhetünk meg. Nemcsak kívül, de belül is velejéig romlottnak, kegyetlennek és korlátoltnak ábrázolja. Viszont tudható, hogy ez a jóval későbbi krónikás kiknek akart tetszeni ezzel a negatív leírással és nem ő az egyetlen a magyar krónikások sorában, aki ilyen trükkel próbálkozik. Mi úgy véljük, hogy Kálmán nem volt sem jobb, sem rosszabb uralkodó és ember azoknál, akik akkortájt a tizenegyedik és tizenkettedik század fordulóján Európa ezen részében trónra kerültek. Kálmán kétszer nősült (tudomásunk szerint), de igazából egyik feleségével sem volt szerencséje. 1096-ban már nem sokkal megkoronázása után küldöttséget menesztett a napfényes délre, méghozzá Szicília szigetére. A Palermóba érkező magyar urak az akkor ott uralkodó normann király, I. Roger húszéves és állítólag szép lányának kezét jöttek megkérni. Nem várt, de annál kellemetlenebb incidens következett ekkor Roger király úgy látta, hogy ezek az urak nem olyan magas rangúak, akik akár csak eljárhatnának uruk, a magyar király nevében. Simán visszafordította a leánykérő küldöttséget azzal, hogy „küldjenek maguk helyett előkelőbb urakat, akkor majd fontolóra veszi kérésüket”. Én Kálmán helyében nem küldtem volna több követet... ám Kálmán belátta tévedését és már egy püspököt és néhány ispánt menesztett le délre. (Mellesleg ez a püspök találta ki az egész házassági tervet. Az ötlet neki mindenképpen hasznos volt, hisz hozott egy nagy utazást, világlátást). A második sajátos „poén” az volt, hogy Roger őket sem találta eléggé magas rangúaknak ahhoz, hogy megkérjék az ő Buzilla lánya kezét! Ezek után már szinte kíváncsiak vagyunk, vajon milyen volt ez a Buzilla? Szép, okos, vagyonos, előkelő, rangos származék netán? Vagy az agg atya - bőven elmúlott negyvenöt, amikor leányát nemzette volt - szenvedett nagyzolási mániában és önmagát tartotta ilyen sokra? De Roger király a második küldöttség visszaküldése után maga is érezhette, hogy elvetette a sulykot. Ezért a püspökkel és társaival együtt saját küldöttséget irányított a távoli „barbár” földre, Magyarországra, hogy azok nézzenek ott körül. Lehet persze, hogy



gy g gy gy Palermóba is eljutott már Kálmán külsejének elborzasztó leírása? Vagy Roger hitte a maga kies királyságát valamiféle európai na gyha ta lom na k? Szerencsére Kálmán nem szívta mellre a dolgot. Még dicsérte is apósát, aki lám, milyen meggondolt és óvatos ember, akárkinek csak úgy első szóra nem adja oda a lányát. Roger ezzel a húzással mindenesetre alaposan felverte lánya értékét és növelte a feszült várakozást itt nálunk. Akkortájt az egész magyar (úri) közvéleményt foglalkoztatta: vajon milyen égi jelenség lehet az a Buzilla, akit ily nehéz megszereznie még egy koronás főnek is? Kálmán ekkor az öccsét, Álmost bízta meg a tárgyalásokkal és olyan sok ajándékot küldött Roger királynak, hogy alig bírták el a társzekerek. A király fivére, maga is társuralkodó már elég előkelő partnernek bizonyult Palermóban, bár így is fél évig tartottak a tárgyalások, míg megszövegezték a hosszú házassági szerződést. Ki tudja - lehet, hogy Álmosnak sem volt sietős visszatérni Magyarországra, hisz Szicíliában olyan szép az élet! Végül persze eredményt ért el Álmos, Roger átadta neki a lányát és elhozhatta Buzillát. Palermo kikötőjében több száz főnyi testőrség állt Buzilla mellett, majd a szép menet - csupa előkelőség, Roger szíve örült biztosan, ha felsorolhatta a küldöttség tagjainak név- és rangsorát! - az akkor már magyar Zárába (ma Zadar, Horvátország) hajózott. Ekkor már 1097 májusát írták. Fennmaradt a menyasszony fogadtatásának leírása - meg kell hagyni, biztosan nagy hatást gyakorolt a szicíliai normann urakra. Ötezer díszruhás katona sorakozott fel a kikötő mellett (mindnyájan vadonatúj posztóruhát kaptak ez alkalomból), a várost több száz selyem lobogóval díszítették, ezek csak úgy pattogtak a meleg szélben. Persze odagyűlt a környék apraja-nagyja, ezer és ezer bámészkodó integetett, kiabált örömében. És az emberek csakugyan örültek, hiszen a jövevények és a magyar urak aprópénzt szórtak közéjük... Hasonlóan díszes körülmények közepette vonult végig az esküvői menet egész Horvátországon, fel északra. Az esküvőre Fehérvárott került sor - no persze csak az után, hogy törvénytudó magyar urak és püspökök alaposan átnyálazták a házassági szerződést és nem találtak



benne olyan pontot, amely a magyar királynak vagy országának káros lett volna. Buzilla boldognak látszott, bár akik közelebbről ismerték - és ilyenek bőven voltak a normann kíséretben - azok látták, hogy boldogsága nem felhőtlen. Hiszen mondták neki már Palermóban, hogy ne számítson egy férfiszépségre, sőt... De hogy a vőlegény ennyire ronda legyen, az legrosszabb álmaiban sem fordult meg! Buzilla akkor huszonegy éves volt, férje körülbelül huszonhét. Kálmán mérhetetlen csúnyaságát ellensúlyozta műveltsége, latinfrancia keveréknyelven szót is érthetett nejével, aki franciás műveltségével már Palermóban is kitűnt. Az esküvőn a feljegyzések tanúsága szerint bíborszínű selyemruhát viselt (a fehér egyáltalán nem volt kötelező és olyan jelképes sem, mint jóval később, sokszor még manapság is). Gyöngyökkel díszített bőrmellényt és zöldes köpenyt, ehhez sárga bőrkesztyűt viselt a szertartás alatt. Fejére nem diadémot, hanem magyaros süveget tett, amit persze - hja, a rang kötelez, üzenhette Roger papa! - jókora gyémántot tettek. Csak később derült ki, hogy tulajdonképpen nem is ez volt a menyasszony-feleség neve. A busilla ó-olasz nyelven szűzlányt jelentett, és amikor oly sokat emlegették a „Busilla in Palermo”-t, vagyis a palermói szüzet, sokan azt hitték, ez egy keresztnév (ne feledjük, akkortájt az embereknek még nem volt családnevük, legfeljebb a nemesek illesztettek apjuk keresztnevéhez egy-fi végződést. Így a magyar urak is elfogadták a „Palermói Buzilla” nevet és senki sem töprengett rajta. Manapság hivatalos adatokban (például lexikonokban) viszont azt találjuk, hogy Kálmán első feleségét Feliciának avagy Feléciának hívták volna... ám ez későbbi keltezésű dolog. Nem zárható ki, hogy Buzilla igazi neve Felicia volt. De ennek már nincs jelentősége. Addig családi kapcsolatok, uralkodók és egyházi személyek érkezésével párhuzamosan főleg német és néha olasz emberek telepedtek be Magyarországra. Most szicíliai franciák, normannok is bekerültek, némelyik család egészen magasra vitte. Buzillának különben három lánytestvére volt, kettő Franciaországban élt előkelő férjeik mellett, a harmadik pedig a német-római császári udvarban. Mondani sem kell talán, hogy a négy nő folyamatosan levelezett



gy gy y egymással és rengeteg információ, divat, művészeti kérdésben cseréltek véleményt és terjesztették a maguk köreiben mindazt, ami akkortájt Európa-szerte az érdeklődés középpontjába került. Javukra szóljon, hogy politikai és társadalmi információkat, de még könyveket és kottákat is cseréltek egymás között. Kálmán teljesen egyedülálló módon - komolyan vette a feleségét. Olyannyira, hogy a királyné sem mindig élt Veszprémben, a „királynék városában”, hanem Esztergomban tagja volt a királyi nagytanácsnak. Itt elsősorban a palermói udvarban már kipróbált uralkodási rendről, az ottani kancellária működéséről, a közigazgatás megszervezéséről beszélt és adott példát. Része volt az új magyar uralkodási struktúra kialakításában. Kálmánnak feltehetően voltak fizikai fájdalmai, betegségei is. Ezekről persze a krónikákban alig esik szó. A felesége tisztelte öt, de nem igazán szerette. Ettől függetlenül Buzilla azon tizenháromtizennégy év alatt, amennyi az életből még neki rendeltetett, hűségesen állt Kálmán mellett. Mi több, egyszerre két fiút is szült neki. Az ikrek 1101-ben jöttek a világra. Biztosan nem véletlen, hogy Lászlónak és Istvánnak keresztelték őket. A két nagy előd árnyékával viaskodott a nagy reformer, Kálmán, egyben nagyon tisztelte is elődeit. Buzilla még egy lányt is szült, Zsófiát. Harmincöt éves sem volt még, amikor meghalt. Élete utolsó tizenhárom évét töltötte nálunk, de nagy könnyelműség lenne azt mondani, hogy ezek voltak élete legboldogabb évei. A kis László különben hatéves korában meghalt, elvitte valami nyavalya. Kálmán ekkor magára maradt, de nem roskadt össze. Hiszen annyi terve volt! Akkoriban fogta fel, milyen kincs, ha egy országnak tengerpartja van. Nagy tervei voltak azzal, hogy Afrika és Ázsia felé (más kontinenseket akkor még nem ismertek) hajóutakat nyisson és Velence mintájára saját magyar kereskedelmi hálózatot hozzon létre. Ezt annyira komolyan gondolta, hogy befektetéseket is eszközölt, tizenhárom tengerjáró hajót vásárolt és „üzemeltetett”.
A második házasság egyéb okok miatt nem volt szerencsés.



Kálmán kivárta a gyászévet, amely alatt meghalt László kisfia is. Nem csoda, hogy új családra vágyott. Negyven elmúlott és nagyon beteges ember volt. Talán egy olyan társra vágyott, akivel megoszthatta gondjait? Vagy más indokok irányították lépteit? Tény, hogy a király ismét körülnézett külföldön és a választása most a kijevi fejedelemségre esett. Vlagyimir Monomakhosz ugyan csak később lett nagyfejedelem, de angol nő volt a felesége, az szülte a lányát. Igaz, a lány az utolsó, egy évig sem trónolt angolszász király felesége volt, kit Hódító Vilmos az emlékezetes 1066-os évben, csatában megölt. 1112-ben, amikor Kálmán nászát ülte Vologyimjerna Efimjával, akit aztán nálunk latinosán Eufémiának neveztek - a menyasszony mindössze tizenhárom éves volt! És nem is különösebben fejlett. A negyvenkét éves király ettől függetlenül megkövetelte a nászéjszakai „teljesítést” és a kislány - immár asszony! - teljesített is. Csak hát nem volt még oly érett biológiai értelemben, hogy azonnal teherbe essen. Kálmán azért arról is gondoskodott, hogy Álmos se maradjon nőtlen. Ő talált számára feleséget egy másik orosz nagyfejedelem lánya, Predszlava személyében. Közben azonban a király egyre betegebb lett. A tünetek akkori ügyetlen és túlzó leírásából („agyveleje kitüremkedett a fülén”, stb.) középfül-gyulladásra gyanakodhatunk, amit ráadásul félrekezeltek a hozzá nem értő orvosok. Persze már gyermekkorától kísérték a fájdalmak és felnőttként sem tudott tőlük megszabadulni. Teste gyenge és esendő volt, a sok károsodás mindig újabb bajokat vonzott. Ha úgy vesszük, Kálmán földi élete alighanem egyetlen hosszú kínlódás volt. Ráadásul a feleségével is komoly baja támadt ekkor. Eufémia ugyanis... megcsalta őt egy másik férfival! A dolog kétségtelenül bizonyságot nyert. Maga a feleség sem tagadta a dolgot, már csak azért sem, mert a lebukást az okozta, hogy teherbe esett. Kálmán számolni is tudott és mivel előbb említett betegségei miatt hosszabb ideig nem hált asszonyával, az mégis teherbe esett - hát ez csak egy másik férfi lehetett, tiszta sor volt. A krónikákban nem találtuk nyomát az igazi apának. Lehetett az éppenséggel magyar, de a Szuzdalból a feleséggel együtt jött orosz úr vagy úrfi is. Mindenesetre Eufémia még ekkor is csak mindössze tizenöt éves múlott, és Kálmánnak sebesen döntenie kellett, mit



tegyen vele? A válás jobbára ismeretlen fogalom volt akkortájt, mint már említettük. Hát Kálmán királyunk egyszerűen fogta, összepakolta terhes asszonyát és kíséretével együtt visszaküldte az apjának. (Később Eufémia szült egy Borisz nevű fiút, aki felnővén próbált behatolni a magyar politikai életbe, azt állítván, hogy anyját jogtalanul és oktalanul taszította el a férje, mert ő igenis Kálmánnak édes gyermeke - és mint ilyen, igényt formált a magyar trónra, de nem sokra jutott.) Eufémia még örülhetett is, hogy élve megúszta. Ugyanis nem sokkal korábban László király olyan törvényt hozott, hogy a házasságtörésen ért feleséget a férj meg is ölhette minden jogkövetkezmény nélkül. (Fordított esetről nem lehetett szó, férfit házasságtörésért el nem ítélhettek és a feleség sem tehetett ellene semmit). Ezt a törvényt korábban, még nem sejtve, hogy egyszer rá magára is vonatkozik majd - Kálmán király némileg enyhített. Nyitott egy kaput: a férj a rajtakapott feleséget nem köteles megölni, megfosztva minden jövedelmétől élve elküldheti magától. Nos, ez az eset következett be. Talán azért, mert az első esetben kénytelen lett volna az anyával együtt a méhében növekvő magzatot is megölni, amire nem vitte rá a lélek. (Pedig korántsem volt egy szeld ember, mint majd látni fogjuk.) A feleség hazamenekült apjához, megszülte a fiát, majd apáca- kolostorba vonult és bő húsz évvel később ott is halt meg. Könnyen lehet, hogy a szegény Eufémia életének egyetlen boldog napja az volt, amikor egy szeretett férfitól teherbe esett. Kálmán számos háborúban és csatában vett részt, nemegyszer csak az utolsó pillanatban sikerült kikerülnie a bajt, kimásznia egy-egy csapdahelyzetből. Sokszor önfeláldozó emberei életük árán mentették meg őt. Szinte nem volt olyan szomszédos ország, amellyel uralkodása két évtizedében ne keveredett volna kisebb vagy nagyobb háborúba. Mindezen időben folyamatosan tartott a civakodás a két fivér között. Álmos környezetében is voltak olyan urak, akik folyton a fülébe duruzsolták, hogy „király fivéred el akar téged veszejteni”, és persze mások, másutt meg Kálmán traktálták hasonló baljóslatokkal: „Öcséd csak arra vár, hogy eljöjjön a megfelelő pillanat, és lecsap rád, mert maga akar király lenni”. Néhányszor már nem sok hiányzott, hogy seregeik egymás ellen induljanak - szerencsére mindig akadt néhány



g gy j g y személy, akik összebékítették a fivéreket. Később Álmos úgy látta: az ő kicsiny serege fel nem veheti a küzdelmet a király csakugyan erős, sokféle háborúban edződött seregével. Így aztán eljött az idő, amikor Álmos maga adta át a teret bátyjának, de úgy, hogy ő maga német földre futott, Henrikhez. Már eddig is kísértetiesen hasonlítottak az események a SalamonGéza küzdelemhez. Ott Salamon volt az, aki végül hazaáruló módon hívta be az idegen seregeket saját hazája és annak törvényes királya ellen (bár ő magát tartotta törvényes és egyetlen magyar királynak). Itt Álmos vállalta fel ezt a népszerűtlen szerepet - annyira éhezte már a hatalmat! IV. Henrik ugyan élt még, de a német-római császári udvarba Álmos meglehetősen rosszkor érkezett. Henrik ellen éppen fellázadt a fia, kit szintén Henriknek hívtak (elég szegényes lehetett a családi naptár név-rovata, ha folyton mindenkit Henriknek hívtak...) 1105 nyarán végül aztán az idősebb Henriknek menekülnie kellett ifjabb Henrik elől, akit nem nagyon érdekelt, hogy akit (el) üldöz és kinek trónjára szemet vetett, nem más, mint a tulajdon édesapja. Végül egy évvel később bujdosóként, hatalmától megfosztva fejezte be életét. Álmos ekkor rájött, hogy nem számíthat a németekre, hát visszatért Magyarországra. Kálmánban még mindig volt annyi türelem, hogy visszafogadta és nem bűntette meg őt - ha csak azzal nem, hogy a hercegséget viszont már nem adta neki vissza. Számos más vármegyében kapott helyettük birtokokat, de szerteszórva az ország különböző részein. Kálmán így akarta megakadályozni, hogy egybefüggő nagy területen saját (kis) királyságot alakíthasson ki az öccse. Nos, ha Kálmán azt hitte, e pedagógiai lépés jobb belátásra téríti öccsét, nagyot tévedett. Mert Álmos mindebből azt vonta le, hogy ő most már semmire sem számíthat, ergo: nincs vesztenivalója. Tehát ismét külföldre ment, ezúttal északon, lengyel földön keresett támogatást. Nem keveset kapott is, hamarosan haddal tört be az északi vármegyékbe. Kálmán azonban a jelek szerint oda is utána küldte kémeit, mert már a határ közelében várt rá és meglepte csapataival. Álmos a katonáival egy várba menekült, de amikor Kálmán emberei körülvették a várat, kinyittatta a kaput és teljesen egyedül kilovagolt.



y j gy g Senki sem bántotta. Álmos egyenesen az ellenséges királyi tábor közepére lovagolt, Kálmán díszes sátra előtt lóról szállt és bátyja lábaihoz borult. Mindez állítólag egyetlen szó nélkül játszódott le - de miért is beszéltek volna? Akkortájt sokkal nagyobb jelentősége volt a gesztusoknak, mint a szavaknak. A nagykiterjedésű katonai táborokban nem véletlenül kürtszóval irányították a csapatok mozgását, a hadszíntéren elég volt felmutatni egy zászlót vagy egy vezért, kit a katonák követhettek. A nagy beszédek nem voltak divatban. Álmos gesztusa is egyértelmű volt. „Vétkeztem ellened, bocsáss meg”. Lehet, a bűnös Álmos el is suttogta e szavakat. Egy egész tábor, sok ezer marcona katona nézte végig, talán az érzékenyebbek szemében könny is csillant? Nos, Kálmán előbb megbocsátott az öccsének, aztán megbocsátott mindazoknak, akik Álmossal együtt ellene fordultak. Szerencsére akkortájt egy ideje már rengeteg keresztes had vonult Európából a Szentföldre - Magyarországon át is mentek, nem mindig békésen, hanem olykor fosztogatva, dúlva is - mígnem Kálmán egyszer-kétszer alaposan „odacsördített nekik”, olyannyira, hogy pár ezer keresztes vitéz holtan maradt e földön, attól kezdve vagy elkerülték Magyarországot, vagy illendően viselkedtek. Kálmán, amikor már elege volt Álmos mesterkedéseiből, odahatott, hogy öccse fogadjon el egy meghívást a keresztesektől. így aztán 1107 előtt Álmos hűséges embereivel elzarándokolt a Szentföldre. Ez nagyon békés időszak volt Kálmán számára. Voltaképpen ekkor fogta fel a púpos király, mennyi baja van folyton az öccsével, ha az itthon tartózkodik. Mindig leköti a sereg egy részét, figyelmet és energiát kell neki szentelni, mert hisz tudható, hogy sohasem pihen. Mindig azon jár az esze, hogyan billenthetné ki Kálmánt a nyeregből? Egy idő után aztán a sánta királynak kezdett nagyon elege lenni mindebből. Álmos visszajött és semmi sem változott. Építtetett egy templomot Dömösön, Esztergom és Visegrád fölött - emlékezzünk: azon a helyen, ahol nagyapja, I. Béla oly extrém módon veszítette életét, mikor is állítólag ráomlott saját trónja. Álmos a templom felszentelésére meghívta bátyját is. A király tanácsadói óvták Kálmánt, nehogy csapdába sétáljon. Végül mégis elment, erős őrizettel, és később azt



j gg sugdosták a fülébe, hogy igenis volt ott csapda, de szerencsésen kikerült belőle élve anélkül, hogy észrevette volna a tőrvetést. Álmos persze esküdözött, hogy ez csak rágalom. De akkor már Kálmánt nem lehetett olyan könnyen újabb megbocsátásra bírni - a gyanú magva kikelt a lelkében és maga is erősen figyeltette öccsét. Az is látta, miről van szó, hát vadászni ment a Bakonyba néhány hívével és persze a bátyja által odaküldött „őrizőkkel” - ám egy éjszaka meglépett tőlük és nyugatra nyargalt. Meg sem állt Passauig, vagyis újra Henriknél próbálkozott. Ez már a harmadik esküszegése volt. Hiszen minden alkalommal, azzal nyerte el bátyja megbocsátását, hogy ígérte: soha többé nem tesz ilyent. Az egész egy kicsit az óvodás gyerekek játékaira emlékeztetett volna, ha nem ilyen tragikus a dolog. És ha nem végződik, aztán úgy, ahogyan végződött - csöppet sem vidá m a n. Ám ez a Henrik nem az a Henrik volt. Ez már az V., aki elűzte apját. Már a Henrikek harmadik nemzedéke, akik az utóbbi ötvenhatvan évben folyton beavatkoztak a magyar ügyekbe (is). Álmos persze ebben a környezetben szerencsétlen áldozatnak állította be magát, kit kegyetlen bátyja megfosztott előbb a királyi címtől, aztán a hercegségétől, végül most lám, földönfutóvá tett... panaszai sikeres fogadtatásához kétségkívül hozzájárult az is, hogy Henriknek nem mentek jól a dolgok otthon és valamilyen külföldi sikerrel szerette volna feledtetni otthoni kudarcait. Sikerült még a cseh királyt is bevenni a magyarellenes szövetségbe, így egyszerre két had indult Kálmán és országa ellen. Csak arra nem számítottak, hogy Kálmán jó előre szövetkezett a lengyel királlyal és az hátba támadta a cseheket, így a kegyetlenül viselkedő cseh csapatok kénytelenek voltak hazamenni, védekezni, a németek pedig magukra maradtak. Kálmán némi ajándékkal és azzal az ígérettel, hogy Almost nem bántja, sőt visszafogadja, voltaképpen bajtalan hazaküldte a németeket.
Ekkortájt jött el az ideje Kálmán szerencsétlen második házasságának. Ismét volt néhány olyan év, amely alatt a negyedszer is visszafogadott Álmos csak suba alatt tette a dolgát, és a király „szemei és fülei” szintúgy suba alatt figyelték az öcs minden lépését. Itt az ideje



persze, hogy Almosról is megemlékezzünk pár szóval - túl cselszövésein és uralkodási vágyain. Neki sokkal szerencsésebben alakult a családi élete, mint bátyjának. Már volt róla szó, hogy egy szláv királylányt „szervezett” neki Kálmán és egészen jól éltek. Predszlava három gyermeket szült neki és csodák csodája - mind a három életben maradt. A két lány nem sok vizet zavart a politikában, de Kálmán annál inkább ügyelt a fiúra. A kis Béla akkortájt éppen olyan kilenc éves lehetett. Aztán eljött a nap, amikor Kálmánnak megint súghattak valamit, és már nem bírta tovább. Lehet, saját fizikai fájdalmai késztették ilyen esztelen lépésre? Vagy Álmos egy valós, újabb összeesküvési-lázadási terve jutott a tudomására? Tény, hogy akkortájt következett be említett fülfájása, és nagy kínokat kellett kiállnia. Egy ilyen pillanatában érhette a hír és akkor már nem uralkodott magán. Már az sem számított, hogy a saját öccséről, a testvéréről volt szó... Kiadta a parancsot, hogy fogják el Álmost és a kisfiát, és mindkettő szemét tolják ki. Rettenetes parancs volt ez - még a semmitől vissza nem riadó emberei sem mind helyeselték a dolgot. Tudták persze, kiféle az az Álmos, hogy már annyiszor szegte meg a fivérének tett esküjét, ahányszor senki ezen a földön. Vele nem is haboztak - elfogták és megvakították Álmost, aztán Dömösre hurcolták abba a maga által építtetett templomba. Ott legalább a papok - mivelhogy az ő kenyerét ették addig is, tán azután is - majd gondoskodnak a magatehetetlenné vált emberről. Álmos akkortájt jó harmincas férfi lehetett. Valami elvakította Kálmánt is, vagy eltompította az agyát. Még azt is megparancsolta, hogy a kilencéves Bélát ne csak megvakítsák, de heréljék is ki! Ez volt az a parancs, mit leghívebb emberei sem mertek teljesíteni, gondolván: ezzel magva szakadhat a királyi vérvonalnak. És meg kell hagyni, nagyon okosan, logikusan gondolkoztak. Nyilván azt is látták, hogy királyuk bizony már igencsak „dögrováson van”, az egészsége hanyatlik, szemlátomást a vég felé halad. Ezért azok az emberek, kikre a kis Bélát bízták, ugyan megvakították a gyereket, de egyébként nem bántották. Elvitték biztos helyre és azt hazudták Kálmánnak, hogy a szemkitolás közepette meghalt. Kálmánt ez sem izgatta, saját unokaöccse sorsa akkortájt még



g g j jg annyira sem izgatta, mint a fivéréé vagy bárki másé. Már csak azért sem, mert akkortájt kellett átélnie az Eufémia-féle felszarvazást, ami gondolom - éppen eléggé megtépázta önérzetét és férfiúi, sőt uralkodói tekintélyét. Egy pap meg egy ispán rejtették el a kis Bélát - ki hitte volna, hogy abból a gyerekből egyszer majd még vakon is király lesz? De hát abban az országban, ahol egy sánta-púpos-hebegő-kancsal-szőrös férfi minden szokásjog ellenére királlyá lehetett - már voltaképpen bárkiből bármi lehetett. Senki előtt nem voltak többé akadályok! Mindez azonban nem volt elég Kálmánnak. A sok rettentő betegség annyira kínozta, hogy a végén már talán úgy hitte: minden baját a még élő Álmos okozza. De még inkább attól tartott, hogy érezte közelgő végét, ám lehet, valami magyar urak mégis Álmost koronázták meg utána - annak ellenére, hogy vak? A legjobb hát az lenne - sóhajtotta a kegyetlen király - ha nem is lenne már az élők sorában! Úgy vágyott rá, hogy Álmost maga előtt tudhassa a másvilágon, ezért semmi egyéb akarata nem volt ama napokban. Ezért kirendelte egyik mindenre kapható emberét, hogy menjen azonnal Dömösre és végezzen a vak testvérrel. És miközben legalábbis a krónikák által olyannyira pártolt legendák egyike szerint - a király már halálos ágyán feküdt Esztergom várában, embere akkor a gyalog is csak pár órányi járásra lévő Dömösre vágtatott. Február eleje volt, havas tájban bágyadt téli napfény. A szegény vakot a papok kivezették az épület elé, ott sütkérezett, mert már a napnak csak melegét érezhette, fényét nem látta többé. Ez a királyi pribék, bizonyos Both fia Benedek, ha nyolcszáz évvel később születik, bérgyilkos vagy kommandós lesz biztosan. Egyedül vágtatott a kolostor felé. A vak Álmos meghallotta a lódobogást és tétován tapogatva, meg az eléje siető segítők ruhájába kapaszkodva a templomba, az oltárhoz vitette magát. Abban reménykedett, hogy onnan csak nem hurcolják el? Merthogy valami rossz készül, abban bizonyos lehetett. Both fia Benedek azonban nem félt a papoktól, cselédektől. Berontott a templomba, szétkergetett mindenkit és el akarta szakítani Álmost az oltártól - templomban mégsem végezhet vele? Ám az úgy kapaszkodott a kőoltárba, hogy amint egyik kezét véresen letépte róla,



gy gy máris a másikkal kapaszkodott és rémisztőén üvöltött. Közben összefutott a cselédnépség kaszával, kapával - Benedek belátta, ha bántja a foglyot, sosem jut ki innen élve. Hát otthagyta élve Álmost, kitört a templomajtón, lovára kapott és elrohant. A közeli erdőbe vágtatott, gyakorta hátranézve, nem üldözik-e? Ezt lett a veszte. Egyszer nem nézett maga elé, egy alacsonyabb ág leterítette és oly szerencsétlenül esett lováról, hogy ott helyben a nyakát szegte. Csak később találták meg hulláját, amikor abból már a vadak is bőségesen bela km á rozta k. Egy ilyen figyelmeztető jel éppen elég volt Álmosnak. Hamarosan megszervezte szökését. Megbízható emberek - talán a Dunán, hajóval? - kijutatták az országból - Bizáncba. Ott már nyugodtan élhetett, ha vak is volt - legalább királyi bérgyilkosoktól nem kellett tartania. Különben pedig Kálmán is meghalt akkortájt, és Álmos talán még meg sem érkezett a menedéket adó Bizáncba, amikor itthon Kálmán megfáradt testét elnyelte a fehérvári királysír. Akaratával egyezően kicsi fiát, a tizenöt éves Istvánt emelték trónra.
A kisfiú - mert az volt még a trónon is - 1101-ben született, anyja Buzilla volt. Mint emlékszünk rá, a normann hercegnőnek ikrei születtek, de a másik gyerek, László majdnem anyjával egyidőben halt meg. A másik iker, István egyedül maradt. Csak sejthetjük, hogy emlékeiben lassan elhalványult a rá olyannyira hasonlító másik kisfiú képe. Mindjárt az elején kimondhatjuk, hogy István nem volt jó király. A nagyra törés vágya ugyan belőle sem hiányzott - a jelek szerint Vászoly fiai és unokái ezt genetikusán hordozták magukban, fűszerezve egy kis megalomániával és önzéssel, no meg akkortájt úgymond szükséges könyörtelenséggel - de hiányoztak belőle apja valamelyest is pozitív képességei. Sok tekintetben Buzilla génjei kerekedtek felül. Míg Kálmánt - éppen Álmos, a későbbi uralkodó dinasztia származtatójának megvakítása miatt - sok száz éven keresztül minden krónikás elítélte, mondhatni csöppet sem volt „jó sajtója” - addig fiáról meg azt mondhatjuk, hogy seszínű volt. Istvánban nem volt talán semmi eredeti. Nem nőtt fel még apjához sem, nem is szólva az igazi nagy királyokról.



István megörökölte a dalmáciai háborút, ahol semmilyen eredményt nem tudott felmutatni - ellenkezőleg, Velence hamarosan visszafoglalta mindazokat a szigeteket és partokat, amit Kálmán vett el tőlük. Persze nehéz is lenne elvárnunk egy tizenöt éves kamaszgyerektől, hogy azonnal képzett hadvezér, közigazgatási és gazdasági szakértő, intézményeket összehangoló „menedzser” legyen. Ezt persze a kortársai is tudták, ezért nyilvánvaló, hogy intézkedései mögött - legalábbis az első években - nem ő, hanem tanácsadói álltak. Az, hogy Kálmán éppen István nevű fiát akarja halála után a magyar trónon, egy pillanatig sem volt kétséges, hiszen már vagy tíz évvel korábban megkoronáztatta a kisfiút. István tehát belharc nélkül került a trónra. A kamaszgyerekről a Képes Krónikában azt olvashatjuk: „Serdületlen volt még, de elméjét már kézben tartotta.” Amivel sejtésünk szerint a korabeli nyelv azt akarta kifejezni, hogy ha testileg még nem is nőtt fel, korához képest okos és művelt lehetett. Ami nem is csoda, mert - bár ezt nem tudhatjuk adatok híján, de sejthető - apja, ki maga is művelt ember volt, némi súlyt fektethetett arra, hogy megmaradt egyetlen fiát, a trónörököst mindenre felkészítse és kellően intelligens embert neveljen belőle. Ettől függetlenül, míg apját „Könyvesének nevezték, hisz könyvei voltak (ez akkortájt egy civil, nem egyháztudós ember esetében láthatóan valóságos csodának számított, mindenesetre igen ritka jelenség lehetett), őt senki sem nevezte „Könyves Istvánnak”. Tehát a tudás gyűjtését sem vitte túlzásba. István ennek ellenére, vagy éppen ezért, magányos ember volt. A magány bizonyos értelemben akkortájt biztonságot is jelentett. Az előző királyok - emlékezzünk csak - mennyit kínlódtak fivéreikkel, unokaöccseikkel és egyéb férfirokonaikkal, akikkel folyton a trónon, a hatalmon marakodtak. Nos, István egyetlen fivére még gyermekként m egha lt. A nővére, Zsófia az egyik magyar főúr felesége lett és nem jelentett veszélyt. Mellesleg az, hogy nem volt felesége, igen jól jött Istvánnak ő ugyanis sokáig meglehetősen kicsapongó, mulatós életmódét folytatott. Ahogyan egyes későbbi, mondjuk így: szemérmes történetírók finoman fogalmaztak: „erkölcsileg rendetlen” eletet élt.



Ebbe nyilván bele kell érteni nem csak az alkoholizálást, de azt is, hogy udvarában és ágyában „mindenféle” nők megfordultak. Ne higgyük, hogy a prostitúció nem volt jelen a XII. századi Magyarországon - ez a jelenség köztudottan elkíséri az emberiséget a kezdettől napjainkig. Ezért vonják le sokan azt a tanulságot, hogy akkor ez kiirthatatlan és együtt kell vele élni. Nem biztos, hogy igazuk van, és eljön majd egy olyan kor, amikor már biztosan nem lesz prostitúció. De térjünk vissza a minket érdeklő korba. István, a fiatal király, a felcseperedő férfi a sok dáridózás, a könnyű nők, a vadászatok és más fölösleges, sőt káros időtöltések közepette enyhén szólva nem fejlődött tökéletes felnőtté. Hamar összetűzött tanácsadóival, akik az előző évtizedekben túlságosan is megszokták már, hogy az éppen aktuális király általuk irányítható. Már csak azért is, mert mindig volt legalább egy ellenfél a láthatáron, akitől féltenie kellett hatalmát. Ám Istvánnak nem volt belső ellensége, vetélytársa. Ráadásul ő maga meg hirtelenharagú, indulatos ember volt. Ráadásul makacs, és büszke is - félelmetes és baljós keverék. Ha már ismerték volna a lőport, talán ahhoz hasonlítják - csak óvatosan lehetett hozzá közelíteni. Az udvartartás tagjai sohasem tudhatták, milyen hangulatban van, aznap ballábbal kelt-e fel, miről mit gondolt eddig és vajon mit fog gondolni a következő percben? A hirtelen harag azért volt veszélyes az országra nézve, mert ilyen indulatból István nem is egy háborút indított. Sokszor abszolút nem politikus módon és nem is politikai indokkal vezényelte a magyar sereget külországi hatalmik ellen. Alig lett húsz éves, már háborúba keveredett előbb a csehekkel, ami nem vált dicsőségére, aztán meg az oroszokkal - apja mintájára beavatkozott az ottani dinasztikus harcokba. Akkor még hatni tudtak rá a vele elégedetlen urak, visszafordulása késztették, amikor már elég sok magyar elesett orosz földön. Nem sokkal később meg a bizánci császársággal tűzött össze (1128). Kétszer is, mert az első hadjáratot, ahol csúfosan megverték, a következő évben megfejelte egy újabbal. Valami okból István nem volt képes elviselni a tudatot, hogy az ő érdekében megvakított Álmos még mindig él Bizánc területén.



g
Bizony Álmos, aki körülbelül jó harmincas, vagy negyvenes évei elején járó férfi lehetett a tragikus esemény idején, túlélte a kalandokban bővelkedő hosszú utat és a bizánci császár egyetértésével és anyagi támogatásával a Balkánon élt. Ahhoz képest, hogy vak volt, egészen mozgalmas évei voltak akkortájt. Például a birodalom területén addig szórványosan élő magyarok mind köréje gyülekeztek, és akik akkortájt István uralma alatt itthon fenyegetve érezték magukat - egyben nem volt sok vesztenivalójuk - azok szintén átlépték a határt és Álmoshoz csatlakoztak. Álmos felsőbb engedéllyel még egy külön magyar várost is létrehozott valahol a Rodope aljában. Őt különben az idegen földön természetesen nem Álmosnak, hanem Konsztantinosznak hívták. Így az általa alapított város neve is Konstantia lett. Mondanunk sem kell: II. István királyunk azt követelte János bizánci császártól, hogy űzze el földjéről az emigráns menekültet, amire az természetesen nem volt hajlandó. Ne feledjük, János felesége Szent László magyar király lánya, Piroska volt a felesége - akinek Álmoshoz hasonlóan szintén búcsút kellett vennie „barbár” nevétől, Bizáncban őt Iréne császárnőnek hívták. János tehát nem csak a diplomáciából, hanem a családi kapcsolatok révén is tudta mindig, mi zajlik a magyar politikában és Istvántól egyáltalán nem volt elragadtatva. Ezért megtagadta a kérés teljesítését. Humánus volt a döntése, hiszen a szegény vakot nem űzhette ki az országból. Talán hazaküldje, azok után, amit az emigrációban István ellen tett? A biztos halálba küldené. Istvánnak meg a jelek szerint csak egy ürügyre volt szüksége. Erős csapatot gyűjtött, még 700 francia vitézt is zsoldjába fogadott. A magyar sereg betört a Birodalom északi részébe és láss csodát - István vezetésével (a férfi akkor már majdnem harminc éves volt, talán csak felszedett egy kis hadvezéri és egyéb tudást) nagy győzelmeket arattak, sorozatosan. Elfoglalták Nist, majd Szófiát is. Említettük az ürügyet - nos, ezt is megkapta még indulás előtt. Tudatták vele, hogy Piroska-Iréne összetűzött férjével. János császár ugyanis egy beszélgetés során azt találta mondani, hogy a magyar király neki hűbérese, az ország pedig Bizánc tulajdona. Amire természetesen Piroska - a magyar érdekek védelmében, a valós helyzet ismeretében - azonnal ellentmondott, szó szót követett és olyan vita



y
lett az ügyből, amely tettlegességgel végződött. Vagyis ne kerteljünk, mondjuk ki a valót, amiből akkortájt egész Európára szóló pletyka lett, csámcsogtak is rajta eleget a királyi és császári udvarokban: János alaposan elpáholta kedves nejét. A bíborban született és életük minden pillanatában az előírásos etikett szerint viselkedő bizánci uralkodó-pár ezúttal alighanem feledte a szigorú viselkedési normákat. Ráadásul tanúk előtt történt az eset, később eltitkolni már nem lehetett. Piroska persze dúlva-fúlva ment Esztergomba, így egy hónap sem telt bele, a hír kellő ürügyet szolgáltatott Istvánnak a második bizánci hadjárathoz. Persze valami más indokot hirdetett ki hivatalosan, de mindenki tudta Magyarországon és külföldön, hogy a kedves rokon egyfelől Álmos, másfelől Piroska miatt feni fegyvereit János ellen. Meg kell hagyni, János császár nem csak a feleségével szemben volt bátor. Amint meghallotta a betörés hírét, összeszedte hadseregét, élére állt és felvonult a Balkánon. Bizony nem volt könnyű dolga, ha meg akarta állítani a diadalittas és mind több zsákmánytól amúgy is roppant módon felbátorodott magyarokat. A két uralkodó korabeli szokás szerint „heccelte” egymást, akár a kakaskodó kisfiúk. István követei nyilvánosan vén anyókának, sőt banyának nevezték János császárt, amiért nem mer velük nyíltan kiállni. János erre megüzente Istvánnak, hogy még azon évben „köldökéig kivágatja annak férfiasságát” - feltehetően nem fogalmazott ennyire szalonképesen és a követei is az eredeti szavakkal ismételték meg István előtt a sajátságos jóslatot-ígéretet. De kettejük közül csak az egyik győzhetett és ez bizony a császár lett. Azért sikerült neki, mert fortélyt vetett be. Egyáltalán nem hagyományos módon szerezte meg a győzelmet. János császár megvárta, míg István hadinépe megelégszik a zsákmánnyal. A közelben, biztos helyen várakozott hetekig, de nem bocsátkozott csatába a mai Plovdiv városa környékén. Ahogy eljött az ősz, István tudta, emberei nem bírnák ki a balkáni telet és havat - hát hazaindult. A görögök akkor támadták meg a vonuló, szervezetlenül haladó, védekezésre kevéssé képes csapatokat és irdatlan mészárlást vittek végbe. „Minden patak vize pirosra vált”, írták a krónikások. No persze, a mieink sem voltak különbek, különösen, ha a lakossággal szemben léptek fel. Hogy a magyarok miképpen viselkedtek akkortájt



gy gy j a Balkánon és milyen negatív hírverést csaptak maguknak, bizonyítja az a tény: még századok múlva is az anyák arrafelé azzal ijesztgették engedetlen kölykeiket, hogy „ha nem viselkedsz jól, jönnek a magyarok és elvisznek”. Mire a megszeppent lurkók azonnal csöndben maradtak, és alighanem afféle patás ördögnek, rémisztő szörnynek látták a rejtélyes valakiket, a „magyarokat”. Mindenesetre István később rájött, hogy csapatai mozgását egy kémnő, bizonyos Krisztina nevű olasz asszony, valami kereskedő felesége árulta el a görögöknek. Hazafelé tartva elfogatta az asszonyt és elevenen megégette. Még a magyar krónikák szerint is igen kegyetlenül viselkedett, mert „lelkének indulatosságában István király sok rosszat cselekedett, amit nem kellett volna”. Elfogott ellenséges emberekre lóganéjt rakatott és azt meggyújtotta, és kissé abszurd módon is bosszút állt, ugyanis - idézzük szó szerint - „nagy égő gyertyákat csöpögtetek az emberek fenekébe”. Ismétlem, ezt nem a görögök, hanem a magyarok jegyezték fel róla, hát aligha ellenséges propagandáról van szó. Mindenesetre akkor István nem járt több sikerrel és kénytelen volt visszavonulni Bizáncból. A korabeli magyar propaganda persze - már amilyen csökött állapotában létezett, főleg a királyi kancellária által külföldi uralkodóknak küldött levelek formájában - nagy győzelemként ábrázolta a dolgot, igazából hadászati vagy egyéb jelentősége nem volt.
Nézzük meg István magánéletét is. Említettük, hogy szenvedélyes, indulatos ember volt, aki többre becsülte a szabadságot és talán azt is hitte ifjú legényként, hogy sohasem fog megnősülni. Nem akarta nyakába venni egy feleség nyűgét - különösen nem úgy, hogy egy idegen dinasztia lányát hozza palotájába, akivel tán még szót értenie is nehézkes lesz, és ráadásul attól kezdve „viselkednie” kell. Talán félt az így is óhatatlanul bekövetkező felnőttkortól? Ami a külsejét illeti, szerencséjére nem hasonlított apjára, annak testi bajait nem örökölte. Ellenkezőleg, nagytermetű, duhaj ember volt. És persze ahogyan felnőtt, nemhogy szelídült volna, ellenkezőleg, még szilajabb lett. Igazából nagy szerencse, hogy voltak mellette olyan



urak, akik az elmúlt évtizedekben kitanulták az aktuális uralkodókkal való bánásmódot és idejében lefékezték, ha kellett. Így volt ez az első orosz hadjáratán is - amikor a vesztes és értelmetlen helyzet ellenére ő folytatni akarta a fegyveres beavatkozást, a háborút - az urak nagy többsége egyszerűen közölte vele: „felség, te maradhatsz. Mi visszamegyünk Magyarországra és másik királyt választunk magunknak”. Ez a brutális őszinteség elgondolkoztatta a királyt, és mint tudjuk, természetesen a visszavonulást választotta. Ismerte már az urakat annyira, hogy tudja: komolyan gondolják a dolgot. Ilyenkor alighanem megfordult a fejében az is, hogy szívesen „leváltaná” az urakat mind egy szálig, ezt azonban nem tehette meg. Ha szembefordul velük, farkas-falkaként vetik rá magukat. Ha egyenként tenné ugyanezt, akkor is hamar átlátnak a szitán és még orgyilkost is küldhetnek rá. Hisz ezeknek teljesen mindegy, ki a király, nem ragaszkodnak az ő személyéhez - fogta fel és attól kezdve nem ingerelte az urakat. István élénk szexuális életet élt és esze ágában sem volt betartani az akkori egyház - magyar templomokban is kihirdetett - kötelező elveit, miszerint az év háromszázhatvanöt napjából száznegyven napon férfiember számára tilos nőkkel hálni. A dolog csak a köznépre vonatkozik, gondolták az urak és eszük ágában sem volt e tiltó kalendáriumot lapozgatni, már ha volt ilyen egyáltalán. István önmagára nézve amúgy sem tartotta kötelezőnek az ún. hétköznapi morált. Ahogyan az urak házában sokszor együtt éltek a férfiak nemcsak feleségükkel, de ágyasaikkal is (a papok is, legálisan!), akkor nyilván ugyanez folyt nagyban, a királyi udvarban. Rengeteg gyerek született jobb- és balkézről, persze a legtöbb csecsemőként meghalt, gyermekágyi lázban és más szülési komplikációkban a nők is hullottak, mint a legyek. A nemesi, úri házakban ezek köztudott, sőt legális és általánosan elfogadott dolgok voltak, az így született fiúk majdnem olyan jogokat élveztek, mint a legális gyermekek. Mindenfelé bevett szokás volt, hogy a tizenéves fiataluraknak ágyasokat szereztek, akik kitanították őket a szexuális életre, hogy úgy mondjam „rajtuk gyakoroltak” az úrfik. Aztán amikor rendes, tisztességes és mindenekfelett szűz feleséget találtak az úrfinak, akkor



gg az addigi ágyast is felszabadították (ha rabszolga volt), és kiházasították. Férjhez adták szép hozománnyal valaki olyanhoz paraszthoz, mesteremberhez, katonához - aki beletörődött abba, hogy kissé „használt árut” kap. Persze a fiatal király hiába cserélgette ágyasait és élt élénk, mondhatni színes és kalandos szexuális életet - a királyi udvar, felelős urait ez messze nem elégítette ki. Hiszen ők ismét dinasztiában gondolkodtak és a későbbi belviszályokat, sőt esetleges polgárháborút, meg idegen királyok, országok és hadseregek beavatkozását elkerülendő - trónörökösre vágytak. Már az is elég baj volt, hogy magát Istvánt nem izgatta ez a kérdés. Ettől ők még erősen győzködték a királyt, nősüljön meg. Mert hisz születhet akárhány fia az ágyasoktól (a fogamzásgátlás, ha szabad ilyen képzavarral élni, bizony még gyermekcipőben járt...), az érvényes törvények értelmében soha egyikből sem lehet király. Ha nem vigyáz, még Álmos utódai kerülhetnek trónra! - ijesztgették őt. Pedig hát arról, hogy a kis megvakított Béla nem halt meg, hanem inkognitóban él valahol az országban, a királyi udvarban senki sem tudott. Végül is úgy tudjuk, hogy sikerült rávenni Istvánt a nősülésre. Szereztek is neki megfelelően rangos feleséget egy másik uralkodóházból. Csak az a bökkenő - ilyenkor látszik, hogy hazánk viharos történelme során mennyi irat, mennyi adat veszett el! - hogy fogalmunk sincsen: egyáltalán ki volt az a feleség... Bizony nem tudjuk. Három gyanú is felmerült a történészekben. Az első, ami a legtöbb lexikonban, is mint biztos adat szerepel - de neve nélkül - egy itáliai normann herceg lánya. Ezt az urat szintén Robertnek hívták, mint az előző fejezetben említett szicíliai normann urat, de ezúttal egy másikról van szó. Ez a dél-itáliai Capuában és környékén uralkodott, egész hercegsége nem lehetett nagyobb a mai Budapest területének... felénél, vagy még akkora sem volt. Így hát ez a Robert aligha volt egy „menő” uralkodó, feltehetően Itálián kívül nem is hallottak sem róla, sem „országáról”. Szóval csak az apa keresztnevét ismerjük - hogy lányának mi volt a neve, hány éves volt, hogyan nézett ki, mikor tartották az esküvőt - semmi, de semmi adat nem maradt fenn. Állítólag az akkori pápa is pártolta ezt a házasságot (Capua nincs messze Rómától).



De utólag a történészekben felmerült egy másik lehetőség is. Ebben a „B-verzióban” a királyi menyasszony, majd feleség egy német hajadon lenne, bizonyos Adelhaid (e név, mint láttuk, roppant gyakori volt akkor nemcsak német, de szláv nyelvterületen is). Itt valami Henrik nevű német várgróf (nem tévesztendő össze a hasonnevű császárokkal) lett volna a boldog atya, és ha igaz, akkor ez a házasság az időközben kibékült német-római császárság és a pápaság közti viszonyt erősítette magyar részről is. A harmadik verzió éppenséggel elfogadhatatlan és csak azt tanúsítja, hogy akik utólag kitalálták, nem ismerték pontosan a virtuális ara életkorát. Eszerint egy másik Robert nevű normann király (mint látjuk, Robertekkel is Dunát lehetett volna rekeszteni...) lányát vette volna el István - ám ez a hölgy, ha egyáltalán megérte e szép kort, már vagy ötvenöt-hatvan éves kellett legyen akkor, amikor Istvánunk a nősülésre gondolhatott... Így aztán nem véletlen, hogy általában a többség az „A-verzió” mellett teszi le a garast. Végső soron az is mindegy, hogy a feleség volt-e meddő, vagy a férj? Mert Istvánnak tudtunkkal soha nem születtek gyermekei, amiből később persze lett is elég bonyodalom. Az aggódó urak nem oktalanul féltek a jövőtől. Főleg amikor látták, hogy uruk igencsak szívesen barátkozik a beszivárgott besenyőkkel (kunokkal). Akik bizonyos értelemben olyanok lehettek, mint a későbbi századokban a cigányok: ide-oda csavarogtak, szabados életet éltek - és ami a legjobban tetszhetett a királynak: besenyő törvények szerint egy férfinak hét felesége lehetett. Majdnem kétszer annyi, mint a mohamedánoknak... no és a besenyő lányok szépek voltak, tüzesek voltak, gátlástalanok voltak. Így aztán ha igaz is volt az az itáliai normann feleség, a hölgy nem sok zavart okozhatott a király életében.
Akkortájt nemcsak, sőt nem is elsősorban a király életmódja botránkoztatta meg a főurakat, hanem a nemzetközi porondon mutatott erőtlensége. Végül is a második bizánci kaland az 1120-as években nagyon rossz véget ért, hiszen János császár hadai feljöttek és nemcsak a fél magyar sereg veszett oda, de a déli határmenti területeket is feldúlták a görögök.



Nem kis tekintély veszteséget jelentett ez Istvánnak az országon belül is. Már mindenki fennhangon emlegette, hogy nem alkalmas az uralkodásra, menjen el és adja át a trónt valaki másnak, aki jobban és erélyesebben védelmezheti az ország érdekeit. Még azok az urak is, akik mindaddig a király pártján álltak a belső vitákban, most igencsak kritikus megjegyzéseket tettek rá és ezt a véleményüket nem átallották nyíltan is terjeszteni az országban. Nem csoda hát, ha az elégedetlenség leszivárgott az alsóbb néprétegekbe is. István egyszercsak azon kapta magát, hogy bármerre jár is, az „Éljen a király!”, kiáltás nagyon vérszegény, mind kevesebb torokból jön, és akkor sem hangzik nagyon őszintének... Az egyik krónikás le is írja, hogyan robbant ki az elégedetlenség, a szembefordulás a kudarcokban oly gazdag, ám sikereket felmutatni nem képes királlyal. „Történt pedig, hogy a király Egerben nehéz betegségbe esett, már mindenki azt hitte, hogy halálán van. Hiú reménységtől vezettetve Bors ispánt és Ivánt az árulók királlyá választották. Mikor pedig a király Isten akaratából jobban lett, Ivánnak fejét vétette, Bors ispánt pedig csúfosan kivetette az udvarból Görögországba”. Hát az sem lehetett egy unalmas nap, amikor ez történt. Bors ispánt ugyanis a szolgák megfosztották nagyúri jelvényeitől, előkelőségét jelző ékszereitől és az egész királyi udvar, valamint az esztergomi nép szeme láttára kivitték a királyi palota kapuján és a földre dobták, akár egy kocsmai verekedés vesztesét. Ez persze igen nagy megszégyenítés volt ezek után egy magyar nemesúr, akinek ezzel a gesztussal voltaképpen elvették a nemességét, rangját és származását és ezzel együtt természetesen minden földi vagyonától is megfosztották - még örülhetett, ha családtagjait nem bántották, ami pedig szokásban volt akkortájt - csak egy dolgot tehetett (és éppen ez volt az „enyhébb” büntetés célja:) - kivándorolt külföldre. Futott, menekült, magával vitte szégyenét és valahol a határon túl, mint száműzött dédelgethette bosszúját. Amit aztán vagy sikerült beteljesítenie, vagy nem. Idegen földön, pénz, rang és befolyás nélkül keveseknek sikerült megkapaszkodniuk. Almosnak igazából még szerencséje is volt, ő legalább valamire vitte odakünn, de itthon ő sem tudott bosszút állni.



Végső soron két dologra következtethetünk a fenti idézetből. Az egyik azt sejteti, hogy nevezett - de közelebbről nem ismert - Bors ispán és Iván valamilyen távoli, homályos ágon talán Árpád leszármazottai lehettek, vagy legalább ezt állították magukról. Ily módon, tehát mint Árpád-háziak jelenthették be igényüket a trónra. A másik következtetés: Istvánnak ekkor még betegsége ellenére is akadt annyi híve és volt akkora befolyása, hogy sikeresen leverjen egy ilyen puccsot. Mert hát az történt, még ha ezt a szót nem is ismerték akkoriban. Ráadásul akkortájt két olyan esemény is történt, ami aztán István uralkodásának utolsó néhány évére rányomta bélyegét. Az egyik Vak Béla előkerülése, a másik az újabb, immár a harmadik bizánci hadjárat volt. Ez utóbbiról nem sokat lehet mondani, mert mondhatni „szokás szerint” István ebben ismét alulmaradt. Itthon sem mentek jól a dolgok, a vele elégedetlen urak ellenkirályt állítottak Dsaul - István nővérének, Zsófia fiának személyében. Volt idő, amikor maga István is egyetértett a dologgal, hisz már látta, hogy egyetlen nőnek - beleértve a feleségét - sem született tőle gyermeke. Magtalan volt hát. Ismét mások - mint láttuk - Bors és Iván mellett álltak, amíg azok csakugyan tényezők lehettek a magyar politikai életben. A vélemények tehát enyhén szólva is megoszlottak és István tekintélye hónapról hónapra fogyott. Az esztelen háborúskodások sem növelték népszerűségét. És ekkor robbant a „Béla-bomba”.
Amikor István már komolyan betegeskedett - az 1120-as évek második feléről, végéről van szó - az udvarban a legtöbben azt hitték, hogy vele együtt kihal az Árpád-ház. A legtöbben attól tartottak, hogy vagy belső háborúk törnek ki a király halála után - netán még előtte, és/vagy idegen uralkodók viselnek majd háborút a magyar korona birtoklásáért. Egyik változat sem nyerte el a legtöbb főúr tetszését. Ez időben aztán azok ketten, akik a legmagasabb körökben be voltak avatva a titokba – hogy Álmos fiát annakidején ugyan megvakították, de nem halt meg, ma is él! - azok egy titkos tanácskozáson beavatták a megbízható urakat. Ott úgy döntöttek, hogy közlik a titkot Istvánnal. Persze, nagy kockázatot vállaltak ezzel



a lépéssel, mi több - éppen a vak fiatalember életét kockáztatták leginkább. Hiszi az amúgy is indulatos, szenvedélyes, ösztöneinek engedő király - most ráadásul beteg is volt, és a fájdalom ki tudja, milyen lépésre ingerli? - akár meg is öletheti Bélát. Mások viszont azzal érveltek, hogy talán ellenkezőleg? Felcsillan a remény, hogy él még egy, egyetlen egy ember az országban, akiben Árpád vére csörgedezik, nincs még minden veszve! Hátha a király is felkarolja az ötletet és vele együtt a szerencsétlen vakot is? Ez utóbbiaknak lett igazuk. Bár a magyar urak jogosan voltak elégedetlenek a királyukkal, aki mindenféle francia és normann idegeneket fogadott be és juttatott nagy tisztségekhez és birtokokhoz, valamint élete végén felkarolta a besenyőket és ideje javát köztük töltötte, sőt a királyi testőrséget is a hozzá oly hű besenyőkből szervezte meg - most az egyszer kénytelenek voltak elismerni a király emberi nagyságát. Aki 1128-ban igazi örömmel fogadta a hírt, hogy Béla él a pécsváradi apátságban, ahol is megbízható bencés szerzetesek nevelik. Rögtön érte küldött és az esztergomi udvarba hozatta, kis túlzással azt is mondhatnánk, hogy attól kezdve tejben-vajban fürösztötte. Képzeljük csak el, mennyire megváltozott a fiatal Béla élete! Addig rejtőznie kellett, a világot nem látta, csak tapinthatta, és emlékezett rá - kilenc éves volt, amikor egy másik király parancsából megvakították. Most nem tudott örülni, félnie kellett - hiszen aki azt a rettenetes parancsot kiadta, ennek az Istvánnak az apja volt. Az, akit műveltségéért, széles látóköréért dicsértek és „Könyvesnek” neveztek képes volt ilyesmire, akkor mi jót várhat annak sokkal faragatlanabb fiától? De István ezúttal a helyzet magaslatára emelkedett. Végtére is, amikor az történt, ő is gyerek volt még, apja tetteiért pedig nem felelhetett. A félig orosz, félig magyar királyfi (anyja Szvjatopolk orosz fejedelem lánya, Predszláva volt, mint említettük) aggodalommal lépte át a palota küszöbét. Akkor olyan húsz-huszonegy éves lehetett, már felnőtt férfi. Akit eddig a nép halottnak hitt, másfelől viszont az „uralkodást kizáró” hiányosságban szenvedett. István azonban törvényt hozatott, miszerint vak király is lehet király - és ezzel átlépte az egyik középkori tabut. (Ettől függetlenül Európában igen ritka volt az, hogy ennyire testi hibás embert hagytak volna trónra ülni.)



gy y gy Apja, Álmos egy évvel korábban halt meg a száműzetésben. Istvánnak már ez is nagy megkönnyebbülést jelentett, hiszen egész idő alatt attól kellett tartania, hogy a férfi magyarországi hívei kiütik kezéből a jogart. Most megkönnyebbülhetett, mert Álmos nem volt többé, az Álmos-pártiakat pedig nemes gesztusával nemcsak hogy leszerelte, de egyenesen a maga oldalára állította. Ez nem változtatott azon, hogy az urak nagyobbrészt nem kedvelték őt túlzásba vitt besenyő-barátsága, feslett életmódja, indulatos viselkedése és indokolatlan kegyetlensége miatt. Nem igazán fogta fel azt hiszem így utólag - hogy a külpolitikai kudarcok sorozata aláásta amúgy sem túl nagy tekintélyét. Ha még a maga erejéből kellett volna öt vagy tíz évig uralkodnia, az elégedetlenség biztosan nyílt lázadásba csap át. De hát ennyi időt a sors már nem adott a királynak. Mindig is beteges volt, és harminc éves korára - 1131 táján - II. Istvánt már számos kór gyötörte. Maga is érezte, hogy közel a vég. Akkoriban az, hogy egy harmincéves férfi súlyos betegségekbe esett és már a halállal is számolt - egyáltalán nem tartozott a ritkaságok közé. Ezért István is úgy érezte, sietős lett neki. Gyorsan talált Bélának egy feleséget is. A Bizánccal szembenálló, Istvánnal szövetséges (és a csatatereken mindig hozzá hasonlóan kudarcot valló) szerb fejedelem Ilona nevű lányát szerezte meg feleségül. A király életének utolsó másfél évében Ilona és Béla a tolnai „fukátusban” - hercegi birtokon éltek és mivel nem is tehettek mást, hát várták István halálát. Elintézett dolog volt akkor már, hogy amint ez bekövetkezik, a vak fiatalember ül Magyarország trónjára és Ilona, mint királyné fogja őt az uralkodásban segíteni. István meglehetősen különösen élt, így hát nem csoda, hogy a halála is eltért a megszokottól. Kedvenc besenyői között töltötte utolsó heteit, ahol is vérhasban megbetegedett. Lehet, ez zavarta meg gondolkodását is. 1131 tavaszán annyira elhatalmasodott rajta a kór és emiatt aligha gondolkodott logikusan, hogy egyszerűen lemondott a királyi hatalomról, a trónról, szerzetescsuhát húzott magára és úgy tett, mintha ő már nem is lenne király. Mintha csak egy egyszerű szerzetes pap lenne, aki haldoklik.



Van egy olyan elmélet - történészek körében eléggé elterjedt miszerint István nem jelölte és nem is jelölhette ki Bélát utódjául, mert hiszen erre a posztra előzőleg már unoka- öccsét, Sault jelölte. Úgy vélik, csak az utána hatalomra került Álmos-pártiak érdekében írták a krónikások, hogy István maga jelölte ki a vak Bélát utódjának, hogy ezzel is legitimálják az Álmos-vérvonal trónra kerülését, amely aztán attól kezdve még vagy százhetven éven át uralta a magyar királyságot. Ezt látszik bizonyítani az a tény is, hogy 1131. március elsején, István halála után Saul és Béla két hónapon át huzakodtak a koronáért. Saul még sereget is gyűjtött, mert álláspontja szerint ő az igazi, vér szerinti örököse Istvánnak és ezzel együtt a trónnak is. Ám az urak többsége Béla mellett szavazott és ez döntötte el a dolgot. Tény, hogy István az év elején halt meg, a március és április eme küzdelemmel ment el és ennek csak Saul váratlan halála vetett véget. Nincs kizárva, hogy Béla hívei - akár a vak király tudtán kívül, netán Ilona asszony „közbenjárására” - megmérgezték Sault. Ám tény, hogy Béla egyedül maradt a porondon és 1131. április 28án Székesfehérvárott őt koronázták Magyarország királyává.



7. Bélák, Gézák, Istvánok
(Álmos-ivadékokatrónon)
A sors tehát különös fordulatot adott a magyar uralkodócsaládoknak. Kálmán bosszúja majdnem az Árpád-ház kihalását okozta. Azt hitte, megsemmisítette a vetélytársakat, közben az ő utódja már nem tudott fiút produkálni. Ekkor szinte csodával határos módon előkerült a konkurens vérvonal egyetlen életben maradt embere és minden későbbi Árpád-házi király az ötéves (más források szerint kilencéves) koránban megvakított kisfiú utóda lett. Ha belegondolunk, világossá válik számunkra is: egy vak ember az egyszerűnek nevezett mindennapi életben is nehezen boldogul. Királynak lennie még nehezebb. Mert ugyan fizikailag mindig van mellette segítség, viszont egy országot elvezetni, amelyet ráadásul nem is ismer - bizony nem lehet könnyű feladat. Önzetlen segítőtársak nélkül megoldhatatlan. Nos, Béla királynak természetesen voltak segítői. Elsősorban erélyes felesége, a szerb Ilona, akihez később társult annak öccse is. Mindjárt az elején meg kell mondani, hogy Béla testi fogyatékossága ellenére vagy éppel azért? - szellemiekben gazdag és tehetséges ember volt. Bizonyíték erre, hogy még ebben a nyomorúságos állapotában is olyan sokat tudott tenni az ország felemelkedéséért. Nem kétséges, hogy a magánéletére is rányomta bélyegét a férfi vaksága. De ez bizonyos dolgokat nem akadályozhatott meg. Béla, aki felesége testét csak tapintásból ismerte, hamar teljesítette házastársi kötelességét is. Már egy évvel trónra kerülése előtt született egy fiuk, Géza (1130). Ravasz volt ám Béla, de mivel akkor még senki sem ismerte őt, hát minden szavát elhitték. Úgymond éppen „emberi nagyságát” azzal jelezte, hogy megbocsátott azon uraknak, akik annak idején buzgón támogatták apja, Álmos és az ő megvakíttatását. Mi több, ezek a férfiak annakidején birtokrészeket kaptak Álmos földjeiből, kastélyaiból, váraiból és egyéb javaiból... Most hát a fiatal király jogos bosszújától rettegtek, de mint kiderült, nem volt okuk a félelemre. Legalábbis ezt hitték, mert minden jel erre mutatott. Az új



király már koronázása alkalmával olyan megjegyzéseket ejtett el, hogy senkire sem haragszik, mindenkinek megbocsát, ami történt, már meg nem másítható - és hasonlókat mondott. Senki sem sejthette, hogy itt nem emberi nagyságról, hanem egy vérfagyasztó bosszú előkészületeiről van szó! 1131 nyár elején, vagyis alig pár hónappal megkoronázása után királyi parancs szólította az ország összes főemberét, hogy jelenjenek meg egy jelzett napon, Aradon. Néhányan csodálkoztak ugyan, hogy a vak király ilyen hosszú útra vállalkozik - vajon miért nem hívatja az urakat Esztergomba, Fehérvárra, Veszprémbe, Visegrádra? Neki úgy bizonyosan kényelmesebb lenne. De hát itt és most nem a kényelemről szólt a dolog. Arra senki sem gondolt, hogy Arad milyen közel volt az akkori szerb határhoz. Minden jel arra utal, hogy a gyűlést alaposan megszervezték. Az egyik krónikás szerint „amikor a király trónszékében ült, eljött a királyné fiaival.” Képzeljük el a jelenetet, amely nyilván előre megfontolt módon lett komponálva. Ma azt mondanánk: valakik - elsősorban Ilona és Béla - előre eltervezték, és ha nem is írásban, de lefektették a sajátos „forgatókönyvet”. A királyt jól látható módon maga a felesége vezette fel az ácsolt és szőnyegekkel, drapériákkal letakart emelvényre, hogy szemléltesse, milyen magatehetetlen a vaksága miatt, szánalmat ébresszen iránta, mert most erre volt szükségük a furcsa „összeesküvés” miatt - majd Ilona lement és felhozta karon ülő és még csecsemő fiát is. A bárók, ispánok, az ország legnagyobb birtokosai, a polgári és katonai vezető posztok betöltői, vagyis gyakorlatilag „mindenki, aki számított”, ott ült és figyelte az eseményeket. Nem mindenki figyelt fel a nagyszámú királyhű katonaságra és Ilona asszony szerb testőreire. Azt meg végképpen nem sejtette senki a beavatottakon kívül, hogy itt hamarosan vér fog folyni - sok vér! Már azon viszont csodálkoztak és kényelmetlenül fészkelődtek, amikor Béla helyett a felesége szólalt meg. Kissé idegenes kiejtéssel beszélte a magyart. Hát Béla urunk tán nemcsak a szeme világát, de torka hangját is elvesztette? - kérdezték halkan. Eddig nem tudtak arról, hogy a király néma is lenne. Arcukra kiült az ellenérzés - azt várták, hogy a király maga mondja el, miért hívta össze őket.



gy y g j Ezzel szemben továbbra is az asszony, a királyné beszélt. A krónikák feljegyezték szavait: - Minden híveim, nemesek, vének, ifjak, gazdagok és szegények, halljátok! Vagyis mintha a király nevében szólt volna, mintha az ő gondolatait közvetítette volna. És a szövegből egyértelműen kiderült, hogy nem csak az urakhoz szól, hanem mindenkihez, a kisnemesekhez és a pórnéphez is, amely az efféle alkalmakkor mindig is összegyűlt, bámészkodott, figyelt. Ilona következő szavai azonban már nem a király szájából származtak, egy kívülálló mondatai és gondolatai következtek: - „Isten mindegyikőtöknek megadta természetes szeme világát, hadd halljam hát, miért vették el urunk, a király látását, és kiknek tanácsára történt ez? Tárjátok ezt fel nekem. Álljatok rajtuk, híven bosszút ezen a helyen, végezzetek velük m iérettü nk!” Nos, hamar lehullott a lepel. Az urak egyike-másika ekkor már kezdte rosszul érezni magát. Csapdában érezték magukat, akik annakidején helyeselték Álmos és Béla megvakíttatását. És csakugyan kelepcébe kerültek. Felzúdult a nép és a katonaság - sejthetően azért elő volt ez készítve, még ha az igazi célról a királyi pár és néhány hűséges segítőjük tudott csupán. Nevek hangzottak el, hisztérikusan kiabálták az érintettek nevét. Az emberek felrohantak az emelvényre, esküdöztek a királynak, a bárók, ispánok és más főbb urak halálsápadtan esküdöztek a királynak. Mások kegyelmet kértek és persze olyan ok is akadtak, akik önnön védelmükben kardot rántottak. De a túlerővel szemben ők is tehetetlennek bizonyultak. Ilona asszony maga is jól tudta, kik lesznek az érintettek. Néhány urat megkötöztek csak, másokat megcsonkítottak vagy eleve ott rögtön levágtak. Akiknek ott volt a családjuk, azokkal is végeztek - Ilona azt kiabálta, hogy „írmagjuk se maradjon, dédunokáikkal is végezni kell!” A vérfürdő jó sokáig tartott. Hatvannyolc úrral végeztek, vagy ahogyan a krónikás írta, „hatvannyolc hitszegőt öltek meg ott kegyetlenül”. Elképzelhetjük, micsoda vérengzés volt ez. Ráadásul ott helyben összeírták a meggyilkoltak rokonait, családtagjait és ezekkel a



y ggy gj listákkal aztán elvadult fegyveresek indultak útnak - hogy mielőtt a hír megérkezik az ott kivégzett úr birtokára, ők még idejében összefogdoshassák feleségét, gyermekeit, testvéreit, unokákat mindenkit, aki a bűnös vérvonalából származik! Azokkal a birtokon, vagy az elfogás helyén végeztek. Tehették, mert minden ilyen gyilkos csapat aláírással és függőpecséttel ellátott királyi megbízólevéllel rendelkezett. Senki sem állíthatta meg őket. A levágott urak összes birtokát is elkobozták, mondhatni „természetesen”. Akkoriban a főbenjáró bűnökért ez volt a megtorlás. Tudnunk kell, hogy sem azelőtt, sem az után nem történt meg Magyarországon, hogy ennyi előkelő úrral végeztek volna egy időben egyazon helyen, egyazon parancs értelmében. Ráadásul ezeket az urakat csapdába csalták. Béla szándékosan hintette el a megbocsátás szavait, ezzel altatta el amazok gyanúját. És képes volt annyi éven át várni a bosszú lehetőségére, majd amikor kezébe került a hatalom, még várt pár hónapot, hogy ez alatt előkészíthessék a csapdát, amiből senki sem menekülhet meg!
Mindezzel persze nem ért véget a dolog. Néhányan akadtak, kik valahogyan nem kerültek fel a listára, avagy nem voltak ott az aradi gyűlésen és elkerülték a halált. Ezzel persze a hír vétele után haladéktalanul elhagyták az országot. És hová is mehettek volna máshová, mint lengyel földre? Hisz mindig mindenki oda szaladt innen, ha baja támadt itthon. Aminthogy a lengyel urak meg dél felé vették az irányt és meg sem álltak Esztergomig, Visegrádig, Budáig, ha otthon szorult helyzetbe kerültek. Most annyi volt a különbség, hogy e lázadó uraknak volt kihez fordulniuk, kire számítaniuk. Az illető egy orosz fiatalember volt, kit Borisznak hívtak. Emlékezzünk csak - Könyves Kálmán 1112-ben másodszor nősült és elvette Eufémia orosz nagyhercegnőt. Ez az asszony megcsalta őt, teherbe esett valaki mástól és már elűzve innen, otthon, orosz földön szülte meg fiát, Boriszt. Akit számos magyar krónikában - ki tudja, miért? - Boricsnak is neveznek.



Aki ekkortájt ugyan még nem lehetett nagyon felnőtt, lévén maximum tizenhat-tizenhét esztendős, de arra már elég volt, hogy egyfelől magát Kálmán fiának nevezte és követelje a magyar koronát, másfelől pedig felajánlkozzon a lázadó magyar uraknak. Akiknek kapóra jött ez az ember, hiszen - remélték - általa elűzhetik Bélát, aki úgyis fogyatékos, és egy egészséges fiatalembert ültethetnek a helyébe. Akit ráadásul könnyen manipulálhatnak is, hisz orosz és túl fiatal lévén úgysem ismeri a helyi viszonyokat. Az ügy azért nem volt ilyen egyértelmű és nem is ment simán. Egy év is beletelt, mire a lázadóknak sikerült valamelyes, nem jelentős lengyel segítséget szerezni és hadaikkal betörhettek ÉszakMagyarországra. Borisz az embereivel eljött a Sajó folyóig, és várt. Talán azt hitte, megjelenésének hírére összeszalad a fél ország és őt éltetve, diadalmenetben vonulhat be Fehérvárra, és hogy az ottani papok alig várják, hogy őt megkoronázzák? Nem tudni persze, mire számított. Tény, hogy a magyar sereg elindult vele szemben. A krónikások is elismerik, hogy „igen sok nemes ember állt Borics pártjára”. Mert hát akkor csak a nemes számított, a paraszt vagy kézműves inkább állat volt, nem ember, a rabszolga meg pláne. Az döntötte el az egyes ügyek súlyát, hány nemes volt mellette és hány ellene. Ők voltak a „nemzet” - már a szóban is benne vannak a nemesek, ők képviselték a nemzetet, nem a „csereszabatos” parasztok, akiket bármikor bárkire ki lehetett cserélni, akik csak puszta munkaerőt vagy leendő katonát jelentettek, no meg persze adófizetők és robotolók voltak. Azért Bélának ekkor is sikerült meglepnie a híveit. A király tanácsba hívta a nemes urakat, mielőtt csatába indultak volna Borisz ellen. A jelek szerint kétségei lehettek, vagy ismét csak ki akarta ugratni a nyulat a bokorból? Alighanem ez az utóbbi volt igaz, mert az urak immár másodszor hagyták magukat meglepni és ennek ismét véres aratás lett az ára. De halljuk a krónikás szavait: „A magyar főembereket tanácsba hívták a királyhoz. A király azt kérdezte tőlük: tudják-e, hogy Borics fattyú, avagy Kálmán király gyermeke? A király hívei azt felelték: kétségkívül tudják, hogy Borics fattyú és semmiképpen sem méltó a királyi koronára. A hűtlenek és



ellentmondók azonban bizonytalanul suttogtak, és tétován kétfelé sántikáltak”. Az utolsó szavak jelentése: nem tudtak dönteni és kitérő válaszokat adtak, mintha egyszerre mindkét véleményt igaznak tartanák. Nos, Bélának, mint általában a vakoknak, nagyon jó hallása volt és ezt érthetjük pszichológiai hallásnak is. Vagyis az emberek hangjából tudott következtetni azok ki nem mondott véleményére, hangulatára, lelkiállapotára. Azon felül ott voltak segítői, akik árgus szemekkel figyelték a válaszolókat. Ezek voltak az ő szemei. Nos, a bizalmi emberek és a király fegyveresei azonnal lecsaptak azokra, akik nem elég határozottan állították, hogy „Borics” fattyú, vagy éppen az ellenkezőjét sugallták, mondották. Nyilván előre megkapták a szükséges utasításokat, mert ott a királyi sátorban nekifogtak leöldösnia nem kellően határozott urakat. Hogy ott milyen vérengzés tört ki ismét, csak sejthetjük és elképzelhetjük. A szűkszavú krónikák ezt csak halványan érzékeltetik - legtöbbször azért, mert azokat nem szemtanúk és kortársak írták, hanem sokszor századokkal később vetették pergamenre olyanok, akik természetesen nem lehettek jelen és nem érezhették azt a hangulatot, feszültséget... Az őrség nem habozhatott, félő volt, hogy a Borics-párti urak kitörnek, és csapatosan átvágtatnak a Borisz fattyú táborába, embereik pedig követik őket és máris alaposan megváltoztatják az erőviszonyokat. Hát határozottan és gyorsan kellett végezni velük. Volt, hogy emiatt testvérek estek egymásnak ott a sátorban. „Zendülés támadt, nyomban megfogták Lampért ispánt, és amikor kivonszolták a királytól, édestestvére székkel hasította szét a fejét, úgyhogy agyveleje kiloccsant. Fiát, Miklós ispánt ugyanott fejezték le. Megölték az Ákos nembeli Majnoltot és másokat. A megmaradt árulók félrevonultak és egyesült erővel akartak a királyra támadni - a hívek azonban elébük vágtak. Dsiménd nembeli Tivadar volt az árulók feje, meg Folkus és Titus, de kiváltképpen Sámson...” És a névsor folytatódik. Más kérdés, hogy ezek után akadt-e bárki is, aki hajlandó volt elmenni a király bármilyen gyűlésére? Hiszen eddig kétszer csődítették oda az urakat és mindkét alkalommal nagy vérontás lett a dolog vége...



g
Talán nem árt megjegyezni, hogy a táborban ott volt Ilona királyné is. Ez az asszony a Bélával töltött tizenegy-tizenkét év alatt sohasem hagyta magára az urát - lám, még a háborúba is elkísérte. Más kérdés, hogy a fenti véres terv kiagyalásában is biztosan részt vett, ha ugyan nem tőle származott az egész ötlet. Ilona különben nem volt szép nő, és feltesszük: ha férje nem fogyatékos, sohasem jut olyan szerephez, amilyenhez végül is Magyarországon jutott. Ugyanakkor okos nő volt, aki becsülte az információk erejét. Akkor is, ha nyilvánvalóan sohasem hallotta ezt a szót, hisz az lényegében még nem is létezett. De gyűjtötte a híreket bel- és külföldön, egyszerre két udvarban volt otthon. A szerb királyi udvar pedig sokat tudott Bizáncról, Velencéről, a normannokról, és a hírek folyton jártak a két udvar között. Mégsem akart a fénybe kerülni. Eltekintve az aradi beszédétől, később már nem tolakodott előre - férje elé semmiképpen. De felismerhetjük a „keze nyomát” a király számos döntésében. Arra sajnos nem volt befolyása, hogy Béla ne igyon annyit - élete vége felé a fiatal király mindenképpen tömény alkoholista lett, akire nyugodtan rámondható, hogy „elitta az eszét”. De ez nem Ilona bűne volt. Ám ne rohanjunk annyira előre. Ott szakítottuk meg a történetet, hogy Béla jó érzékkel legyőzte az esetleges ellenpártiakat, majd ügyes követeket menesztett a lengyel és orosz királyokhoz, akik Boriszt kísérték. Ezek aztán bebizonyították az uralkodóknak, hogy rossz ügy mellé álltak, mert egyrészt Borisz egy fattyú, egy szélhámos, akinek nem lévén egyebe csak a bizonytalan származása, abból igyekszik nagy hasznot húzni és ebbe nem restell belevonni más országokat, más királyokat is. Másrészt pedig Béla nagy egyetértésben uralkodik Szent István földjén, az ország népe őt akarja királynak, nem egy orosz kalandort. A krónikás szerint ennyi elég is volt, néhány bővített mondattal máris sikerült az ellenséges királyokat Béla mellé állítani a valóságban ez nyilván nem ment ilyen könnyen. Még az sem zárható ki, hogy némi „ajándékokkal” sikerült már korábban megenyhíteni a királyi tanácsadók és hadvezérek szívét - magyarul megvesztegették őket. És talán ezek a királyok is kaptak valamit, nem is kevés aranyat annak fejében, hogy elhagyják a „bajkeverő Boricsot”. Aki viszont nem adta fel. A lengyelek és oroszok csak kisebb létszámú segélyhadat képviseltek seregében, még így is maradt éppen



g y g g gy elég embere ahhoz, hogy csatába induljon a vak király hadai ellen. „A király azonban Isten segítségével Borics minden erejét megtörte a csatában és karddal elszalasztottá... és nagy diadallal tért haza”. Béla később nyilván elgondolkozott a dolgok hátterén, mélységén is. Mert hiszen ő minden kétséget kizáróan Árpád-házi ivadék volt. De lám, az a Borisz vagy csaló fattyú volt, vagy csakugyan Kálmán fia. Fele-fele arányban lehetett igaz, amit mond, avagy hazugság, mit állít. De lám, sok magyar úr - túl sokan voltak! - állította, hogy Borisz „Könyves” Kálmán törvényes fia. Ez azt jelentette - fogta fel a vak király - hogy ennyi sok nemes magyarnak nem olyan fontos már az Árpád-háziak vére, nem nélkülözhetetlen uralma. Tehát ezek az emberek - és háza népük, rokonaik, barátaik és mindazok, kik általában egyetértenek velük: a kisnemesi vazallusaik, szolgáik, katonáik - bizony egészen jól meglennének Árpád-házi királyok nélkül. Az talán magától értetődik, hogy ez a két gyilkosságsorozat, az aradi és a Sajó partján történt „királyi gyűlés” véres eseményei (egészen komoly történeti munkában találni olyan passzust, ahol kiderül: a szerző azt hitte, ez egyazon esemény volt és az egy évvel későbbi Sajóparti, vérengzést összemosta az egyetlennek hitt aradival) nem szereztek kiugró népszerűséget a királynak. Sőt, éppen ellenkezőleg, nagyon elrontották a hírét. Talán csak az addigi sok háború (II. István alatt) tette, hogy az embereknek már nem volt kedvük újabb fegyveres konfliktust kezdeni - ezért nem lázadtak fel Béla ellen. De ő érezte - éreznie kellett! - hogy az emberek elfordultak tőle. Ez is oka lehetett annak, hogy az italba menekült. A vakok finom „hatodik” érzékével felfogta a feléje áramló hullámokat. Azokat is, amiket még a hívei is öntudatlanul árasztottak magukból. Kevesen dicsérték meg őt a két vérengzésért, kevesen voltak, akik egyetértettek az efféle módszerekkel. Ha emlékszünk még - Orseolo Péter, a velencei, és Aba Sámuel alatt voltak szokásban efféle vad dolgok, no és azokat a királyokat sem dicsérte meg ezért a nép (Péterre is megvakítás várt). Biztosan akadtak, akik úgy vélték: Béla így utólag tett meg minden rosszat azért, hogy előzetes megvakíttatásáért „megdolgozzon”, arra okot szolgáltasson.



Ugyanakkor ne feledjük, hogy a kisfiúnak szörnyű traumát kellett átélnie akkor, amikor ismeretlen, vad emberek törtek a családjára és előbb apjának szeme világát vették el. Ezt végignézte - aztán ő következett... Ez mindenképpen rettenetes élmény lehetett, amit ennyi idő alatt sem tudott feldolgozni. Uralkodása további idejében azonban már nem volt olyan kegyetlen. Mintha ez a tulajdonsága azonnal kiveszett volna belőle, amikor véget vetett a Borisz-ügynek és többé nem kellett félnie belső lázadástól. Bár lehet, hogy ettől azért folyamatosan rettegett, csak nem mutatta. De bizalmas kettesben alighanem erről is beszélt, vallott a szeretett asszonynak, Ilonának. Béla különben hazahozatta apja földi maradványait Bizáncból. A sokat szenvedett Álmos testét a nagy elődök, Szent István és Szent László mellé temették a fehérvári királysírokba. Közben sorra születtek még a gyerekek. Az elsőszülött Gézát követte István, aztán jött egy lány, Zsófia és a sor végén még egy fiú, akit nagyapja után szintén Álmosnak neveztek el. Voltak nagyzoló lépései is - élete vége felé felvett olyan királyi címeket is, amelyekhez jogi alapot akkor és ott aligha lehetett találni. Mélyen érzelmes ember volt, legalábbis amikor éppen nem ivott. Ám ha ivott, akkor felelőtlen ígéreteket tett, nemegyszer birtokokat osztogatott írásban is. Ilyenkor a lelkiismeretlen udvaroncok, kik hamar felfogták ezt a kedvező lehetőséget, hol nagy birtokokra tettek szert tőle, hol meg ellenségeiket vádolták be előtte és a király részegen halálos ítéleteket is aláírt. Bizony megesett, hogy teljesen ártatlan embereket végeztetett ki, mert amikor kijózanodott, már vagy késő volt - az ítéleteket végrehajtották - vagy adományozási ügyekben szégyellt volna visszatáncolni. Hisz akkor nyilvánosan be kellett volna vallania, hogy az előző utasításokat részegen adta ki - erre pedig nem volt hajlandó. Élete utolsó éveiben emiatt sok botrányos eset történt az udvarnál. Mind többen voltak azok, akik keserű szájízzel, rossz emlékekkel eltelve gondoltak a még élő királyra. Talán az sem volt véletlen és csak valami betegségnek köszönhető, hogy olyan fiatalon, harminchárom évesen kellett meghalnia. Nem hiányoznak az ilyenkor szinte menetrendszerűen felbukkanó



összeesküvés-elméletek, valamint a sanda célzások holmi orgyilkosokra, mérgekre, stb. Tény, hogy II. (Vak) Béla királyunk bizony elég rövid ideig élt. A neki jutó harminchárom évből körülbelül húszat rejtőzködve töltött, a maradék tizenkettő-tizenhármat már mások szeme előtt, igazi személyazonosságát vállalva, kilétét nem tagadva. Tíz évig ült a magyar trónon. Vajon csakugyan az alkohol taszította a halálba ilyen rövid idő alatt? Azon már sokan töprengtek, miért tűrte el férje italozását az az Ilona, akiről amúgy tudott dolog, hogy nagyon is „kardos menyecske”, kemény asszony volt. Látnia kellett volna, hogy ez hová vezet. Béla uralmának vége az ő hatalmának hanyatlását is jelentette. Ha férje túl korán hal meg - mielőtt felnevelné a gyerekeket - a trónöröklés veszélybe kerülhet. Mint arra már ezt megelőzően is oly sok példa volt nemcsak a magyar, de éppenséggel a szerb és más európai népek történetében is. Így aztán egyesek már azzal is meggyanúsították Ilonát, hogy nem csak nem tiltotta vagy akadályozta, hanem egyenesen elősegítette férje italozásait. A genetikáról, az öröklődés szabályairól és buktatóiról akkor még szerfölött keveset tudtak, így hát fel sem merült, hogy italozó férfinak génhibás gyermekei születhetnek. Vagy Ilona csak az elsőszülött fiú megszületése után hagyta, hogy férje az italozás területén „elkanászodjon”? Az sem feledhető, hogy a hatvannyolc főúr aradi legyilkolása Ilona ötlete volt - de Béla maga is jeleskedett e téren és bár Ilona rajtakapható, hogy minden kegyetlen esetnél ott volt a háttérben (vagy éppenséggel az „előtérben”) - Béla maga is kegyetlen természetű ember volt. így aztán rengeteg ellenséget szerzett magának, akik között szép számmal lehettek hozzá hasonlóan kegyetlenek és elszántak is. Akik szívesen bosszút álltak volna rajta. Akadtak olyan - talán amatőr - történészek is, akik azt hozták fel Ilona védelmében, hogy ő bizony visszatartotta a férjét az italozástól, de korábban meghalt, mint Béla, így aztán a szomorú haláleset a királynak élete utolsó éveiben még egy ürügyet szolgáltatott a mértéktelen ivásra. Csak egy baj van ezzel e szépen hangzó, sőt könnyfacsaró teóriával: nem igaz. Ilona túlélte a férjét.



y gj Akadnak más önjelölt vészmadarak, akik szintén e történeti kérdést boncolgatják, de nem jutnak semmire. Soha senkinek nem sikerült bebizonyítania - mindeddig - hogy Vak Béla királyunkat bárki is eltette volna láb alól. Az orgyilkosságnak, merényletnek a fellelhető dokumentumokban és egyéb forrásokban nincs semmi nyoma. A Képes Krónika a király életének végét ezzel a két mondattal zárja: „Vak Béla kilenc évig, tizenegy hónapig és tizenkét napig uralkodott. Az Úr 1141. évének február idusán (13-án) csütörtöki napon költözött az Úrhoz, teste Fehérváron nyugszik”. Szó szerint ugyanez áll - mint oly sokszor különben - a Thuróczy János által szerzett „A magyarok krónikája” lapjain is. „Az Úr letekintett Magyarországra és adott neki oltalmazót, aki járt erejének nagy voltában. Mert az Úr a királyságot Béla fiának, Gézának adta, akit szűz Szent Cecília napján koronáztak meg, és akinek megfogta kezét, megerősítette, sok népet rendelt alája, és kardja előtt a királyok hátát futamodásra fordította...” Ilyen cirkalmasnak tetsző, de akkor a mindennapi beszédet jelentő módon rögzítette a krónikás azt a tényt, hogy Béla korai halála nem okozott zűrzavart az országban. Nem törtek ki lázadások, trónkövetelők nem rohamoztak minden oldalról és az ország népe nyugodtan fogadta úgy a haláleset, mint a királyfi megkoronázásának hírét. II. Géza királyunk, Álmos unokája 1130-ban Tolnán született. Emlékezzünk csak: akkortájt Könyves Kálmán fia, István már megtudta, hogy unokatestvére él és visszavette őt az ismeretlenségből. A vak Bélának hercegi címet, szép nagy birtokot adományozott és Ilona személyében feleséget szerzett neki. A házaspár abban a tudatban élt, hogy Béla hamarosan Magyarország törvényes királya lesz (amint a beteges István elhalálozik). Két kisgyermekük is született azon két év alatt, amit - talán - felhőtlen boldogságnak nevezhetünk. Nos, az első gyermek mindjárt fiú volt (akit még négy követett) és Gézának keresztelték. Géza viszont apja 1141-es halála idején még mindössze csak tizenegy éves volt. Érdemes felfigyelni arra a tényre, hogy akkortájt a magyar királyok jelentős része fiatalon halt meg - volt, aki a harmincat sem érte meg, ritkán a negyvenet és még ritkábban éltek ennél tovább.



g gy g Szükségszerűen tehát kiskorú trónörökösöket hagytak maguk után, akik koruknál fogva az önálló uralkodásra, országvezetésre képeink voltak. Tág teret adott ez a különféle gyámoknak, a nedűkkel foglalkozó papoknak és uraknak, no meg mindazoknak, akiknek ilyenkor sikerült a hatalom közelébe férkőzniük és a gyermek nevében uralkodni. Nem volt ez másképpen ebben az esetben sem. Gézát, a kisfiút három nappal apja halála után, 1141. február 16-án - vagyis gyakorlatilag Béla temetését követe azonnal - megkoronázták Magyarország királyává. Persze nem ő uralkodott, a kormány gyeplője annak a férfinak a kezébe került, akit eddig csak futólag említettünk. Ilona fivére, Belos (a magyar források írják Belusnak is) szerb herceg Géza nagybátyja - finoman szólva erős egyéniség volt és mintegy tizenhat) évre ragadta magához a hatalmat. Bár Géza már 15 évesen megkezdte közszerepléseit, inkább bábu vagy még drasztikusabban fogalmazva: egy senki volt még a nagyhatalmú, nagybácsi kezében, mintsem igazi király. Belos hamarosan nádor lett, vagyis a király után a legnagyobb közjogi méltóságot viselte. Okos ember volt, és érdekes módon ugyanazt tapasztalta a kisfiúnál is. Hajlékony lelkű, értelmes gyerek volt Géza, maga is belátta, hogy egyelőre sem kellő esze, sem tapasztalata, sem tekintélye nincsen. Belos, vagy később magyarosan Bél nádor örömmel érzékelte, hogy koronás unokaöccse hallgat az okos szóra, „lehet vele beszélni”. Talán éppen Belos-Bél érdeme, hogy nem akadt senki akkortájt, aki ellenezte volna Géza megkoronázását. Az embereknek gyaníthatóan elegük volt már a sok háborúból, amibe az előző királyok vitték bele az embereket. Azt remélték, most egy ideig - talán, míg Géza felnőtté serdül - nem kell hadba vonulniuk és az ő birtokaikat, házaikat sem dúlja fel semmiféle betörő ellenség. Perszer ez nem adatott meg neki! Borisz-„Borics”, Könyves Kálmán király, állítólagos fia csak nem nyugodott és 1146-ban német zsoldosokkal elfoglalta Pozsony várát. Persze a magyarok hamarosan visszafoglalták a várat, de a dolog azt jelzi, hogy az orosz trónkövetelő igencsak komolyan vette önmagát és még mindig nem adta fel a harcot. Persze lehet - ennyi idő biztonságos távolából már nem jelent kockázatot kijelenteni - hogy talán igaza volt. Kálmán királyunk sem



ij gy g y vetette meg az alkoholt akkoriban és bizony megeshet, hogy betegségek okozta fájdalmaiban és az alkohol gőzében mégiscsak felkereste egyszer-egyszer a felesége ágyasházát és együtt hált asszonyával, csak éppen később erre már nem emlékezett. Így tehát nem zárható ki, hogy Borisz mégiscsak joggal állította magáról, amit állított és így - törvényes gyermek és fiú lévén - csakugyan elnyerhette volna a magyar trónt. Persze ez nem történt meg, de lám, „Borics” csak nem mondott le tervéről és ezzel virtuális jogairól sem. Magyarország külföldi hírnevét persze nem az efféle botrányos esetek vagy kisebb csetepaték után ítélték meg. Akkortájt, a 12. század közepén egyre több idegen, főleg nyugat-európai írástudó ember látogatóit el eme a földre, majd tért haza és vitte magával a magyarok leírását, véleményét az országról és lakóiról. Számos úr itt is maradt, letelepedési engedélyt kért és kapott Gézától (illetve jóidéig még Bél nádortól). Ezek főképpen németek voltak, kik otthon nem jutottak semmire, vagy birtokaikból kisemmizett, rangjukat vesztett másod- és harmadszülött fiúk. Fiatalok voltak, egészségesek és tettvágytól reszketők - az ilyeneket szívesen befogadták, kaptak néhány falut valamelyik megyében a jobbágyokkal együtt, és gazdálkodhattak. Sok munkát Szerveztek, templomokat építettek, mesterembereket hozattak, szakmákat tanítottak a parasztoknak - egyszóval általában hasznára voltak az országnak. Ha pedig hadba kellett vonulni, hát pár tucat fegyverest is hoztak magukkal, gyarapították a király sereget. Jó vagy rossz hírünk terjedt odakünn. Ismeretes például egy német püspök-író magyarországi élménybeszámolója, amely olykor még pozitívumokat tartalmaz rólunk - igaz, ilyen szövegkörnyezetben: „Csak csodálni lehet az isteni béketűrést, hogy a magyaroknak ezeknek a csúnya, beesett szemű embereknek, voltaképpen emberi szörnyeknek oly gyönyörű országot adott!” - és hasonló cirkalmas fordulatokat olvashatott hazánkról az a pár száz ember, aki akkortájt arrafelé ismerte a betűket és el is jutott hozzá az említett iromány. Akik itthon békés korszak eljövetelében reménykedtek, most szomorúan látták: Borisz miatt ismét kitört egy háború. A Boriszt támogató németek (osztrákok) ellen vonultak fel, Gáza állt a sereg élén, de csak névleg. Azt valójában Belos-Bél vezette. 1146-ban győzelmet is arattak osztrák földön és mindenki azt remélte, most



gy végre nyugalom lesz. De hát Európának ezen a táján mikor volt hosszantartó nyugalom és béke? A nyugtalanság oka ismét Borisz volt, aki miután látta, hogy a németektől nem sokat remélhet, a Magyarországon átvonuló francia keresztes haddal együtt bukkant fel. Ezt Géza kémei jelentették, aki Belos nádorral megtanácskozta a dolgot. Egy nappal korábban már szövetséget kötött VII. Lajos francia királlyal, ki maga vezette több tízezer fős csapatát a Szentföld felé és igen jóba lett Gézával (hogy milyen nyelven értettek szót, nem tudni). Amikor viszont kiderült, hogy Borisz álruhában, igazi kilétét eltitkolva a francia seregben rejtőzik és így áll a magyar határon - átküldte a hírt a francia táborba. Ott csakugyan keresni kezdték Boriszt, aki - akár egy modern kalandfilmben - egy szál nadrágban ugrott ki sátrából, felkapott az első útjába kerülő lóra (azt beszélték később, hogy magának a francia királynak a lova volt az...) és a Duna felé vágtatott. Ám egy éber lovász elkapta őt, a férfi úszva menekült volna a folyón át, de még az onnansó parton elérték. Lótolvajnak hitték és ellátták a baját. Akkor jött a parancsolat, hogy éppen ezt az embert keresteti a király - így hát azonmód csatakosan, sárosan és véresen vitték VII. Lajos elé. Aki tanácskozott főembereivel és arra a belátásra jutott, hogy egyfelől meg kell őrizni a szövetséges barátságot a magyar királlyal, hiszen engedélyt kapott az országán való áthaladásra, de Boriszt sem adhatja ki, mert az oroszt akkor a magyarok nyilván halálra ítélik. Géza tizenhatodik évében volt és ez volt első nemzetközi szereplése. Ahol is felsült, mert végül a franciák nem szolgáltatták ki Boriszt, ő viszont nemesemberként és lovagként nem vonhatta vissza szavát. A francia keresztes sereg tehát bajtalanul, udvariasan viselkedve átvonult az országon, Géza viszont duzzogott - míg a franciák az országban voltak, ő valami ürüggyel elvonult távolabbi vármegyékbe és nem is jött elő, míg az utolsó francia el nem hagyta a déli határt. Velük távozott Borisz is, aki előbb már két háborút is provokált az ország ellen, de most így, idegen védelemmel végigmehetett Magyarországon anélkül, hogy a magyarok egy újjal is hozzányúlhattak volna. Kevés vigaszt jelentett, hogy a törökök alaposan helybenhagyták mind az első német, mind a második francia sereget, és ezeknek csak töredékei vánszorogtak vissza Európába - olykor Magyarországon keresztül,



g y gy g mindenüket elveszítve, sebesülten és betegen. Talán mondani sem kell, hogy Borisz akkor már nem volt velük...
Aki azt hiszi, hogy Belos idegen létére nem értette a dolgát és a magyarok ellenében dolgozott, az téved. Nagyon jó irányító és szervező ember, mai szóval „menedzser” volt a nádor. Erre azért is szükség volt, mert bizony - az előbb említett „írói” véleményeken túllépve - a politikai légkör Magyarország körül már nem volt olyan jó, mint akárcsak tíz évvel korábban. A Béla idején békekötésekkel és házasságokkal kialakított jóindulat-láncolat megszakadt. Nem hiába gyűjthetett Borisz zsoldosokat német földön, sőt komoly és erős szövetségeseket tudott toborozni a magyarok ellen. Ezek mind-mind figyelmeztető jelek voltak, amelyekre oda kellett figyelni. És Belos bán, majd nádor nem is vesztette őket szem elől. Mivel II. Gézának mindössze hét év valódi uralkodás adatott meg még annyi időt sem tölthetett a földön, mint apja, aki 33 évet élt - hát sűrítenünk kell az eseményeket. Ahogyan azok a fiatalember életében is sűrűsödtek. Géza nem viaskodott fivéreivel, ellenkezőleg, két fiútestvérének hercegi címet és birtokokat adományozott és velük soha össze nem különbözött. Tizenhat alig múlott Géza, amikor - szintén Belos nádor kezdeményezésére - leánykérő követséget küldtek Esztergomból Kijevbe. A Kijevi Rusz, vagyis orosz nagyfejedelemség vezetése elegánsan megfeledkezett arról, hogy az előző magyar királyok mily gyakran vezettek hadat a földjükre, hogy egyik vagy másik aktuális trónkövetelőt támogassák (nem sokkal később Géza hat alkalommal tette ugyanezt...) az ottani zavaros viszonyok közepette. De most nem erről volt szó. A magyar király követei feleségnek kérték Eufrozina (Eufroszina) kezét. A hölgy a nagyfejedelem húga volt. Kijevben a leánykérést a béke jelének és egyben nagy megtiszteltetésnek vették legalábbis ezt mondták a követeknek és egy csöppet sem ellenezték a házasság ötletét. Eufrozina véleményét természetesen senki sem kérdezte. Mivel Géza akkor már öt éve hivatalosan Magyarország koronás királya volt, hát Eufrozinát nem koronázhatták meg vele együtt. Így külön koronázták királynővé, természetesen a férje jelenlétében. A



szertartásra Veszprémben, a királynék városában került sor. A várkápolna „trónszékébe” igen nagy pompa mellett ültették az orosz hercegnőt, aki abból negyedórával később már, mint magyar királyné állt fel. Régebbi szokást követve Eufrozina tagja lett a királyi tanácsnak, ahol az egyetlen nő volt. Ilona, Géza anyja ekkortájt élt még, legalábbis fennmaradt egy levele, amit lányának írt Németországba éppen abban az évben. De politikai szerepét még a fivére, Belos vette át. Az orosz származású magyar királynénak lényeges szerepe lehetett (volna) az ország irányításában, ha Gézát baj éri. Ha betegségbe esik, vagy csatában elfogja az ellenség, avagy egyéb módon akadályozzák uralkodását. Most egyelőre fiatal kora volt az akadály, de persze nem felesége, hanem Belos helyettesítette. Eufrozinát különben a magyarok egyszerűen Fruzsinának nevezték. Aki hallgatott női és papi, magyar és orosz tanácsadóira és a maga finom női módszereivel azért csak befolyásolni tudta Gézát. Erre leginkább az esti, vagy éjszakaiórák voltak a legalkalmasabbak... „Fruzsinát” dicsérik az akkori magyar krónikák, mert nem ártotta bele magát a politikába - legalábbis nem volt nyoma ilyesminek. Viszont azonnal teherbe esett, pedig a házasságkötés idején ő is csak tizenhat éves volt. Aztán abba sem hagyta az áldott állapotot - egyes források szerint hét, mások szerint nyolc gyereket szült férjének! 1147 nyarán megszülte az első fiút, István. A fentebb leírt eset VII. Lajos francia királlyal és Borisszal éppen akkortájt történt - Géza tizenhét évesen férj és apa lett! - és megkérte Lajost, legyen első gyermeke keresztapja, amit az persze el is vállalt. Ekkor Géza egy időre félretette sértődöttségét a Borisz- ügy miatt, majd a keresztelő után elvonult duzzogni. Érdekes, hogy Lajossal viszont a barátság később is fennm a ra dt. A második fiút Bélának keresztelték. Még csak sejteni sem lehetett, hogy milyen nagyra törő és tehetséges király lesz belőle. Minden évben született valaki. 1149-ben Margit. Ő alig lett nyolc éves, amikor már névleges házasságot kötött a cseh fejedelemmel. Margitról okvetlenül meg kell említeni, hogy a század vége felé, harmincöt éves korában maga ragadott kardot, mert férje távollétében a trónjára törtek holmi népségek. A magyar feleség vezette a cseh



j g gy g királypárti csapatokat a lázadók ellen és sikerült is levernie a lázadást, mire férje hazaért. Mindehhez tegyük hozzá, hogy előzőleg hat gyereket is szült ugyanezen koronás férjnek... A három gyors szülés után Fruzsina két évet kihagyott - vagy így hozta a véletlen, avagy férje vezetett éppen hosszú hadjáratokat távoli földeken? - és a negyedik gyermek csak 1151-ben látta meg a napvilágot. Ez is fiú volt, és bármily meglepő is, a Géza nevet kapta... Valami okból, mint később kiderült ez lett az asszony kedvence. Aztán ismét kisfiú, Árpád következett, de ő hamar meghalt. Hatodikra ismét egy lány született, akinek az idegenül hangzó (és az óta sem ismételt) Odola nevet adták. Ő meg a cseh trónörököshöz ment férjhez az 1190-es években. A hetedik is lány lett, neki az anyós tiszteletére az Ilona nevet adták (amit korabeli krónikások gyakorta Helénának, vagy Helene-nek írtak). A nyolcadik és egyben utolsó is lány lett, aki akkori szokás szerint egy már létező gyermek nevét kapta, így ő is Margit lett (a hivatalos névjegyzékekben, „királyok könyveiben” és más lexikális iratokban érdekes módon egyik Margitról sem esik szó, helyettük van Erzsébet a névsorban, aki viszont legjobb tudásunk szerint nem is létezett). Ahhoz képest, ahogyan akkoriban a nők éltek és amilyen körülmények között ezek a szülések lezajlottak, önmagában is csoda, hogy Fruzsina túlélt nyolc szülést, és az is, hogy a nyolc gyerekből csak egy halt meg korán. A király és a királynő ettől függetlenül elég kevés időt töltött együtt. Géza Esztergomban vezette az országot, de a legtöbbször külföldön bolyongott különféle hadi vállalkozásokat vezetve. A feleség Veszprémben töltötte ideje javát, ahol ennyi gyerek mellett - a népes szolgasereg, dadák, nevelőnők ellenére - is éppen elég dolga akadhatott. Akkortájt a feudális országokban az volt a szokás szerte Európában, hogy a földek termésének egy részét a birtokosok a királynak adták. Ám mivel akkortájt ilyen tömegű élelmiszert nem lehetett szállítani, hát a királyi udvar ment az élelemért, így az udvar szinte folyton úton volt és az akkori magyar hetvenkét vármegye területén bolyongott. Mindenütt eltöltött egy-két hetet, felélte a rendelkezésére bocsátott készleteket, aztán továbbállt a szomszédos megyébe, hogy az ottani



gy gy királyi készleteket is felélje. Ha meg ellenséggel kellett küzdeni, mert az betört az országba vagy valahol a határon gyülekezett - hát ennek helye határozta meg a célba veendő vármegyét. Csak ilyenkor a király a seregével együtt utazott, így a készleteket sokkal hamarabb elfogyasztotta. Mindez nem kedvezett a hosszantartó együttléteknek. De mint látjuk, azért a gyermekáldás „előkészítésére” valahogy mindig jutott idő és alkalom... Géza kezdettől mániákusan félt Borisztól. Az egész ügynek nagyobb volt a füstje, mint a lángja, messze nem volt akkora jelentősége, amekkorát ö tulajdonított neki, de azt akkor még nem lehetett tisztán látni. A későbbi orosz hadjáratok egy része azért következett be, mert Géza mindig pártját fogta valamelyik ottani trónkövetelőnek, aki, aztán ha sikerrel járt és csakugyan megszerezte a hatalmat, hálából Géza felé arra kötelezte magát, hogy a jövőben semmilyen segítséget nem nyújt a trónkövetelő Borisznak. Ez a taktika működött is, de a jelek szerint Géza alaposan túldimenzionálta az ügyet. Fruzsina békességben élt, talán boldog is volt - míg férje meg nem halt. Mert sajnos Géza halálát követően a gyerekek, elsősorban persze a fiúk összekaptak és mindenki mindent magának akart. Olyannyira, hogy Fruzsinát, a saját anyjukat is börtönbe vetették előbb, majd később száműzték a... Szentföldre. Ilyesmi sem fordult még elő a magyar történelemben, hogy egy koronás főt, lényegében uralkodó személyt egy másik világrészbe küldjenek kényszerrel! Az asszonyt a legkisebb lánya, a második Margit kísérte el, aki akkor már férjes asszony volt, egy ispán felesége, egy gyermek anyja. Jeruzsálem közelében egy ott épített keresztény kolostorban lett Fruzsina apáca és állítólag hatvan évesen ott is halt meg. Rettenetes lehetett neki ott idegenben, lényegében egyedül - azzal a tudattal, hogy ami vele történt, kizárólag saját gyermekeinek a műve. Lehet, nem az uralkodást, a gazdagságot, a pompát, a királynői létet sajnálta - mint anya bukott meg és ez mérhetetlenül szomorúvá tette őt. Géza hosszantartó és sok felvonásos háborúba bonyolódott a bizánci császárral is. Akkortájt Bizánc szemet vetett Szicíliára és Fél-Itáliára holmi régi iratok alapján még azt is vélhették éppenséggel, hogy ha az ókorban egy ideig az a tájék görög fennhatóság alá tartozott, akkor



gy g j g g g most is könnyen a kelet-római birodalom utódjához, Bizánchoz lehetne csatolni. A Szicíliát uraló normannok észlelték a veszélyt, ezért szövetségeseket kerestek a Balkánon és azon túl is. Stratégiájuk egyszerű volt: ha Bizáncnak harcolnia kell a Balkánon, nem lesz ereje partra szállni Szicíliában vagy a dél-itáliai partokon. Géza hajlott erre a megoldásra, mert szerb rokonait és az ottani fejedelemséget is folyton fenyegették a bizánciak. Ma már nekünk nem könnyű elképzelni, hogy Belgrád környékén magyar-bizánci határ húzódott, ráadásul századokon keresztül, és ott gyakorta fegyveres konfliktusok zajlottak. Géza uralkodása alatt szinte nem is volt olyan év, sőt hónap, amikor össze ne ugrottak volna a határ menti csapatok, vagy éppen nem folytak volna ideiglenes béketárgyalások. Amelyeket alig kötöttek meg, máris kitörtek az újabb csetepaték, mert valamelyik fél mindig megszegte az egyezséget. Mondjuk ki kereken: a legtöbbször nem Bizánc, hanem Magyarország volt az esküszegő. Mivel akkor a szerbeket Belos testvérbátyja vezette, illendő volt segítséget nyújtani a szerbeknek. Géza még rá is hajtott a dologra, így legalább nem egyedül a magyaroknak kellett szembenézniük Bizánccal. Mindeközben pedig szinte évről évre folytak az oroszországi hadjáratok is, ezek is sok pénzbe kerültek és sok emberáldozattal jártak. Akik tehát annak idején abban reménykedtek, hogy a gyermekkirály jó ideig nem fog hadakozni és békés korszak köszönt az országra - már régen látták, mekkorát tévedtek. Ezek a háborúk nemegyszer filmekbe illő fortélyokkal, nagy tömegjelenetekkel, izgalmas csatákkal zajlottak. A magyar történelem ismerői is keveset tudnak minderről, pedig régi könyvekben és krónikákban - ha eléggé vázlatosan is - de fellelhetők az események. Bonyolult szövetségek keletkeztek, családi és baráti kapcsolatok szövődtek, majd estek szét brutális hirtelenséggel az emberi kegyetlenség vagy az események sodrása miatt. Ma már kevesen tudják azt is, hogy Géza 1148-tól kezdve hol a kijevi nagyfejedelmet támogatta a csernyigovi fejedelem ellen, hol ugyanazt a szuzdali fejedelemmel szemben, aztán maga vezetett hadjáratot a halicsi fejedelem ellen, majd a kijevi fejedelem menekült Magyarországra, amikor otthon alaposan megszorongatták... a dolog véget nem érő körforgásnak látszott. Már csak azért is, mert Gézáról hamarosan



g
elterjedt délkelet-közép-európai körökben és Bizáncban is, hogy afféle „királycsinálónak” képzeli magát. Egyik szenvedélye volt, hogy kiállt seregével valamelyik fejedelem, vagy trónkövetelő mellett és addig mesterkedett és hadakozott az illető szövetségeseként, míg azt sikerült valahol trónra ültetnie, így tett különben nemcsak az oroszoknál, de a balkáni szerbeknél is. A bizánciakkal más volt a helyzet. Ez egy komoly és erős ellenfél volt, amelynek császára, Manuel nagyon jól látta Géza terveit, ismerte szokásait, mi több, jól ismerte a magyarországi viszonyokat is. Már csak azért is, mert egyfelől a kémei mindent jelentettek neki, másfelől a széthúzásra már akkor is könnyen kapható magyar urak között a császár mindig talált önjelölt szövetségeseket, szívélyes talpnyalókat és pénzért bármire kész alakokat, akik őt szolgálták. Megesett tehát, hogy a bizánciak ellen szervezkedő magyar sereg még el sem indult, amikor pár ezer kilométerrel távolabb, Ázsia szélén Manuel császár már ismerte terveiket, hadaival megindult és mire a magyarok átlépték a határt - váratlanul ott álltak előttük a bizánciak! A csatatér, ahol többször összecsaptak a magyarok és a bizánciak, a Balkán volt. A seregeket már nem mindig a vitéz és odaadó Belos, hanem maga a fiatal, még mindig húszas éveiben járó Géza vezette. Egy idő után Géza szinte minden szomszéddal összeveszett, valamilyen szinten „hadiállapotban” volt. Velence miatt Dalmáciával, sőt a pápával is ujjat húzott. Megesett, hogy nem engedte be az országba a pápa követeit (világraszóló botrányt jelentett ez akkoriban!), mert azok számon kérték volna rajta a keresztény erkölcsök lazulását. Bizony Géza nem engedett beleszólást a pápának abba, kit nevez ki püspöknek, azon felül nem szorgalmazta eléggé a papi nőtlenséget. Bizony ma már nem is hinnénk, milyen elterjedt volt még ekkor is a papi házasság, vagy az ágyasok, szeretők tartása. Már Szent István is küzdött ez ellen, de a jelek szerint száz évvel halála után még mindig ugyanott tartottak a magyar papok, sőt püspökök is, mint akkoriban. Majdnem mindnek volt felesége, nők között éltek és gyermekeket nemzettek garmadával. Hogy Géza ezt nem eléggé ítélte el és főleg nem bűntette - már csak abból is nyilvánvaló, hogy egyik leghűségesebb bizalmas embere, tanácsadója éppenséggel közismerten egy püspök fia volt. Efféle papi gyerekek akkoriban szépen



gy gy elszaporodtak az országban. Nem is szólva egy másik dologról, ami erősen szúrta a pápa szemét. Magyarország királyi hadserege szaracén (szerecsen) íjászokat fogadott be zsoldosként, más muzulmánok pedig kereskedőként, bankárként, sőt a kincstár ügyeinek intézőiként, a király bizalmasaiként éltek itt és szinte mindegyik négy feleséget tartott - Géza pedig számukra hivatalosan is engedélyezte a többnejűséget. Éppen a papok, a püspökök szeretői miatt kezdett volna vitát a hazai egyházzal? Mintha nem lenne elég a sok külső baj és háború, az országon belül is fenekedés támadt Géza ellen. Borisz végre meghalt valahol görög földön, ő már nem jelentett veszélyt. De a sors nemegyszer gondoskodik arról, hogy onnan támadjon az ellen, ahonnan a legkevésbé várják. Bár kimondhatjuk, hogy megválasztása idején és utána is az országot vezető főurak szilárdan álltak Géza mellett - a családjáról ez nem mondható el. Hajlamosak vagyunk már megfeledkezni arról az „apróságról”, hogy hiszen Géza nem egyedüli gyermek volt. Annakidején születtek fivérei, akiknek szintén lehettek ambícióik, vágyaik, terveik. Nos, bár a hivatalos adatokban Vak Béla fiai között nem találunk László nevű fiút, a krónikák szerint Géza éppen László és István nevű öccseinek adott hercegi címet és birtokokat. Nyilván azért, hogy hűségükben maga mellett megtartsa őket. Ugyanakkor István nevű elsőszülött fiát társuralkodóként maga mellé vette és megkoronáztatta - a gyermek ekkor 5-7 éves lehetett, vagy még annyi sem volt. Ám érthető a király sietsége - sejtette, hogy az élet rövid, ellenségei pedig csak arra várnak, hol találnak rést a pajzson. Gondoskodni akart utódjáról, akinek így a fiát jelölte ki, meglehetősen egyértelműen. A két fivér kapott ugyan címeket, de Géza okulva a közelmúlt történelméből, birtokokat - vagyis gazdasági alapokat, pénzt, hadsereget - nem adott nekik. Az öccsei közül az idősebb László volt, aki erősen hasonlított hozzá - nem elsősorban külsőleg, hanem pszichés tulajdonságai alapján. Ő inkább a pompát kedvelte, a királyi hatalom külsőségeit - de hogy ezért bármit is tegyen, vagy ne adj, isten kockáztasson - no, nem, arra ő nem volt hajlandó.



Viszont a másik öcs, István meg éppen ilyen kockáztatós, veszélyeket vállaló, sokat akaró típus volt. Az 1150-es évek közepén ez az István feltehetően 20-22 éves fiatal, egészséges, erős és becsvágyó ember lehetett. Ő érdekes módon Belossal is jó viszonyt alakított ki. Nem sejtették akkor még, hogy mire képes. Végül is nem tudjuk, vajon István csakugyan szervezkedni kezdett-e bátyja, Géza király ellen - vagy erről csak suttogtak az udvarnál? Tény, hogy az emberek sokat beszélnek, olykor túl sokat pletykálnak. Géza fülébe jutottak a mendemondák, figyeltetni kezdte veszélyessé váló öccsét. Akinek meg éppen ez a folytonos figyelés volt gyanús. Arra gyanakodott, hogy Géza végezni akar vele, és egy napon úgy döntött: ezt nem várja meg. Néhány bizalmas barátjával és szolgájával egy éjszaka nyoma veszett Mint kiderült, valami ürüggyel dél felé mentek sebesen, nehogy megelőzze őket a királyi parancs. Így elfogatás és megállítás nélkül jutottak át a határon és István... Bizáncba ment. Nem kevés bátorság kellett ahhoz, hogy szakítson bátyjával egy ilyen homályos ok miatt, ami talán nem is létezett. Létezett viszont István hatalmas akarata és vágya: nem kevesebbet, mint a magyar trónt akarta megszerezni! Csak hogy tudjuk: nem kis falatot jelentett ám az akkori Magyarország. Európai viszonylatban is igen nagy volt. 330 ezer négyzetkilométert tett ki Horvátország és Dalmácia nélkül, és ebből körülbelül 220 ezer négyzetkilométer számított lakott területnek. Nem volt túl sűrű a lakosság, hiszen utólagos számítások szerint körülbelül 7 fő esett egy négyzetkilométerre. Vagyis minimum másfél millióan éltek itt akkor, és ez nem volt kevés. Száz évvel korábban csak egymillióan voltak, ami végső soron 50 százalékos gyarapodást jelent. Sokfelé virágzott a (kézműves) ipar, rengeteg hatalmas erdőség húzódott sokfelé és szerteművelték a földeket is, amelyek általában bőséges termést hoztak. A bizánciak is nemegyszer komolyan gondoltak a magyar föld elfoglalására. Onnan nézve ez is a Balkán volt, a legszívesebben úgy is bántak volna vele. De ugyanezekben az években a német-római császár, I. vagy Barbarossa Frigyes hatalomra kerülve már az első



napon felvetette, hogy a német-római birodalomnak el kéne foglalnia Magyarországot - alig tudták róla lebeszélni a hívei. Viszont amikor Manuel bizánci császárnak az jutott eszébe, hogy ismét össze kéne kötni az egykori kelet-római és nyugat-római birodalmat és szövetséget ajánlott Frigyesnek, első közös célként Magyarország elfoglalását javasolta. Nem járunk hát messze az igazságtól, ha olybá vesszük, hogy a Kárpátok íve alatt elhelyezkedő, tengeri kijárattal is rendelkező termékeny ország sok hódítót csábított. Hogyne szerette volna hát megszerezni István, Géza öccse! 1156-57-re megszűnt a magyar urak egysége. Már nem álltak oly szilárdan Géza mellett, sokféle érdek mentén oszlottak szét és a Bizáncba menekült Istvánnak is elég nagy tábora lett. Mindenki hatalmas meglepetésére Belos nádor, Géza gyermekkori mentora is István mellé állt. Valamilyen okból a nádor nagyon tisztelte a három testvér közül a legfiatalabbat. Gézától addigi feltétlen hívei is elfordultak - elegük volt a folytonos háborúkból. Ne feledjük, akkoriban a királyi hadsereg létszámát növelendő minden háború kihirdetése után megyénként 3-400 fegyverest kellett „beszolgáltatni a közösbe”, vagyis a megyékben élő urak saját pénzükön béreltek zsoldosokat vagy küldték a saját fegyverfogáshoz értő parasztjaikat, akik aztán gyakorta nem tértek vissza, mert elestek, fogságba kerültek vagy megszöktek. A következő tavasszal ismét megjelent a király küldötte a véres karddal, újabb hadjáratot hirdettek, és az urak megint elküldhették fegyvereseiket. De meddig még, és hányszor? Gézát tehát elhagyták emberei, még bizalmasai is. Ez nagy csapást jelentett számára. Maga Belos nádor is kénytelen volt külföldre menekülni, mert Géza elkezdte összefogdostatni István öccse híveit. István egyes források szerint Manuel császárhoz ment Bizáncba, mások amellett kardoskodnak, hogy I. (Barbarossa) Frigyeshez német földre - akárcsak annak idején Borisz „herceg”. Nehogy az öccse ellene hangolja a nagyhatalmú német uralkodót, Géza hirtelen politikát váltott és maga is Frigyes buzgó hívének, sőt szövetségesének mutatta magát. Ezzel sikerült - egyelőre - elhárítania a veszélyt, hogy István német segítséggel betör az országba. István később Itálián át mégis Bizáncba ment, ahol persze a Gézával folyton háborúskodó császár



y
örömmel karolta fel ügyét. Csak éppen sok egyéb ázsiai elfoglaltsága és az onnan érkező katonai fenyegetés hatására - Manuel császár most éppen nem tudta Istvánt haddal segíteni. így azért eltelt néhány év, amely alatt az öcs kénytelen volt mintegy „helyben járva” nézni, mit csinál otthon a bátyja, de egyelőre egyebet nem tehetett.
A dolgok pár évvel később kísértetiesen ismétlődtek - a Gézával elégedetlen urak most a másik öcs, László körül csoportosultak. Géza most őrá kezdett gyanakodni, őt figyeltette - amit László is rossznéven vett, majd fenyegetésként értékelt és ő is Bizáncba menekült! Géza hát abban a fura helyzetben volt, hogy míg fél életében egy megfoghatatlan fantom - Borisz - ellen küzdött, aki el akarta tőle venni a trónt - itthon két fivérének is ugyanaz az ötlete támadt. A baj nőtt, terebélyesedett. Gézáról ekkor feljegyezték, hogy „rendkívüli módon meggyűlölte testvéreit”. Ami nem is csoda. Hát még, amikor azt hallotta, hogy István elfogadta Bizáncban a neki felajánlott hercegnőt feleségnek, László viszont erről lemondott, mert - mint bizalmasai előtt kijelentette - a „jövendő magyar királynak nem tesz jót egy bizánci feleség” - hát Gézának kezdett elege lenni az egész játszmából. Túl sokan fenekedtek rá és főleg a trónjára. Bántotta a lelkiismeret, hogy a gyermekkori barát, a nádor is elment. Voltaképpen az is előle menekült el... Géza már-már valóságos szörnynek hihette magát, mindazonáltal meg volt győződve, hogy helyesen cselekszik, ha fia számára tartja meg és védelmezi a magyar trónt. Ha így álltak a dolgok, már a kisgyerekek is gyanúsak voltak. Hiszen az ő fiának, Istvánnak is voltak öccsei. Lehet, azok meg majd ettől az Istvántól akarják elvenni a koronát, ahogyan az egy nemzedékkel idősebb öccsei tőle? Géza éppen eleget töprenghetett ezeken a dolgokon. A nemzedékek túl sűrűn követték egymást, illetve az apák túl korán haltak, mielőtt gyermekeik felnőhettek volna. Ez sok bajjal járt addig és nyilván így lesz a jövőben is - tudta Géza. Ám nem tehetett ellene. Ezért kisebbik fia, Béla számára, aki akkor tán tíz éves lehetett, külön hercegséget létesített. Több horvát területet és Dalmáciát a gyereknek adott, mondván: ha majd felnő, éppen elég baja lesz a



partvidéket fenyegető, a kikötővárosokat olykor el is foglaló Velencével, addig sem fogja akarni az egész országot. Amit Géza féltékenyen őrizgetett a kis Istvánkának. Géza különben élete végén szinte minden nagyhatalommal békeszerződést kötött. Persze nem tudhatta, hogy már itt a vég. Hiszen még csak harminckét éves volt! Egy évvel fiatalabb is, mint részeges és vak apja volt, amikor meghalt. A sors azonban kegyetlen tréfát űzött vele. 1162. május végén egyszerűen meghalt. Nem ölték meg, nem támadt rá orgyilkos. Valamilyen betegség végezhetett vele, és ekkor végre szabad tér nyílott a családtagoknak, hogy összemérjék erejüket.



8. KIRÁLYOK ÉS ELLENKIRÁLYOK
(Civakodásatrónkörül)
Olyan ez, akár egy kísértetjárás. Láthatjuk magunk előtt holtsápadt arcukat. Ott mennek bolyongva a mezőn, amit Magyarországnak hívtak már akkor is. Fiatal háromkirályok, akik közül egyik sem volt boldog. Testvérek, rokonok, egyazon vérvonal szülöttei. Az első huszonöt, a második harminc, a harmadik harminckét évesen rogyott a sírba. És mindez alig tizenkét év alatt játszódott le. Ők hárman annyit küzdöttek a hatalom egyetlen kicsiny morzsájáért - az ember a legszívesebben nyolcszáz év távlatából rájuk kiáltana: hát megérte? Érdemes volt?
III. István néven léphetett trónra Géza dédelgetett és kezdettől királynak szánt fia. Fruzsina is boldog volt, bizonyosan. Ilona akkor már aligha volt az élők sorában, így nem láthatta meg, hogy elsőszülött fia után elsőszülött unokája fejére is felkerült a korona. Tizenöt éves volt István, amikor erre sor került. De már öt vagy hat éves korában megkoronázták „minden eshetőségre”. VII. Lajos francia király keresztfia egészséges gyermeknek látszott. Amikor trónra került, szintén István nevű nagybátyja, apja öccse már öt éve külföldre menekült, másik nagybátyja, László - ugyancsak apja öccse - pedig már két éve élt külföldön ugyanúgy a király elleni összeesküvés (sohasem bizonyított) vádjával. Nem mondható, hogy a kisfiú sokáig örülhetett volna új játékszerének, a koronának. Másfél hónapja sem volt az ország uralkodója, amikor híre jött, hogy István nagybátyja máris görög sereggel van útban Magyarország felé, sőt - jött rögtön az újabb hír már itt is van a határon! Bizony Géza május végi halála után a június elején megkoronázott gyermeknek már júliusban szembe kellett néznie a halálos veszéllyel. István kontra István, nagybácsi kontra unokaöcs. Egy érből valók ugyan, az egyik Vak Béla fia, a másik az unokája. Az unoka tizenöt, a nagybácsi huszonkilenc éves. Ez utóbbi persze kész férfi, nős ember Bizáncban hagyta magát rábeszélni, hogy a császár saját unokahúgát,



a szép Máriát adja hozzá feleségül. Sejtette, otthon - ha egyszer hazajut? - a magyar urak és főleg az egyház nem fog örülni, hisz ott mindenki Róma-hitű, Mária viszont a keleti szertartás szerint imádja az Urat. De ez volt a kisebbik baj. Jó ideig az volt a nagyobb baj, hogy István nem tudta meddig kell Bizáncban várakoznia. A világpolitika hónapról hónapra változott, alakult, Manuel császár európányi sakktáblán játszott Barbarossa Frigyessel, szövetségesek jöttek és mentek, politikai barátságok és érdekek alakultak meg és foszlottak semmivé. István megnősült, és várt. Tisztában volt vele, a bizánci politika azt szereti, ha mindig van a kezük ügyében egy-egy trónkövetelő, egy-egy veszélyes ember, aki valamelyik szomszédos vagy távolabbi országban bevethető, kijátszható, mint rejtett ász a pakliban. Most ő volt az ász - de kiteszike valaha is az asztalra? III. István mellett nem álltak okos tanácsadók. István, a nagybácsi mellett voltak, talán többen is, mint kellett volna. Nem tehetett semmit, szinte fogoly volt Bizáncban, akit ismeretlen hosszúságú várakozásra ítéltek. A sors különös fintora, vagy inkább pikantériája, hogy István Bizánc palotáiban gyakorta összefutott egy bizonyos „Kálmánnal”. Ki nem volt más, mint Borisz fia! Igen, azé a Boriszé, ki azt állította magáról, hogy Könyves Kálmán magyar király fia. Hisz jóval korábban ő is megnősült. Ha megérte volna az 1160-as évek elejét, akkor lett volna ötven éves. De hát elesett valahol a határvidéken, ahol bizánci katonatisztként harcolt a félvad pogány besenyők ellen. Most István számára kiderült, hogy Borisznak volt egy fia, kit - tán a magyar urak bosszantására, vagy ijesztésére? - Kálmánnak kereszteltetett, hogy ezzel is „nagyapjára” emlékeztesse őket. Nos, Bizáncban a hosszabb ideig ott tartózkodó idegenek görög nevet kaptak. Akárcsak egykor a vak Álmost, ezt a Borisz-fi Kálmánt is Konsztantinosznak hívták. A „Kálmán” nevet nem használta, és meg sem fordult a fejében, hogy a magyar trónra ácsingózzon. Kistermetű, de vitéz ember volt, ő is katonaként szolgálta Manuel császárt. Így aztán néha egyazon társaságban múlatta az időt Vak Béla fia István és Könyves Kálmán unokája, „Kálmán-Konsztantinosz”...



Itt az ideje kijelenteni, hogy az előző másfélszáz év példái és az akkor uralkodó közhangulat egyaránt lehetővé tette volna, hogy ne a király kiskorú gyermeke, hanem a király valamelyik nagykorú, felnőtt öccse foglalja el a magyar trónt. Volt már erre példa (I. Gáza halála után) és akkor ezt mindenki természetes dolognak tartotta. Most is erős tábort alkottak azok, akik függetlenül attól, hogy rokonszenveztek az elűzött Istvánnal vagy bátyjával, Lászlóval - úgy vélték, jobb egy felnőtt király, mint egy gyermek. A gyermek előbb nőjön fel, várjon a sorára, és ha a most felnőtt király kidől, akkor álljanak a helyükre. Sajnos legalább ennyien voltak viszont azok, akiket még az éppen, hogy elhunyt II. Géza kötelezett le különféle módokon - többek között azért is, hogy álljanak majd kisfia mellé, védjék annak érdekeit, és ha lehet, jó tanácsaikkal és minden erejükkel segítsék őt az uralkodásban. Ezek érthető módon a gyerek-István mellett kardoskodtak. Ráadásul úgy tűnt, hogy mire kialakult volna a vita (vagyis a nagybácsi felbukkant a déli határon), már el is dőlt a dolog, hiszen a tizenöt éves királyt beiktatták hivatalába, az esztergomi érsek felkente öt és a magyar közjog szerint most már ő a király, nem más. És más nem is lehet, amíg III. István él! Kevesebb, mint ötven év alatt immár harmadszor ismétlődött a szerencsétlen helyzet, hogy a korán elhunyt király egy kisfiút hagyott maga után és annak kellett volna vezetnie az országot. A helyzet nem látszott túl biztatónak - különösen akkor, amikor a nagybácsi serege megjelent. A bizánci császárnak elemi érdeke volt, hogy végre békét kössön „fent északon” (Bizáncból nézve...) és ott szövetségese, sőt netán hűbérese üljön a trónon. Akkor végre nem kell folyton egy hadsereget tartania készenlétben a magyar határon, hanem azt bevetheti Itáliában, sőt ha kell, pillanatnyi szövetségese, Barbarossa Frigyes ellen is. Így nem csoda, ha igazából nem is István nagybácsi, hanem Manuel császár bizánci követei érkeztek Magyarországra és ők közölték egyszerre a császár és Béla fia István követeléseit. - A trónt István számára követeljük - kezdte a követ ékes latin nyelven, amit a magyar királyi udvarban mindenkinek értenie kellett, aki ott hivatalt viselt. - Mert az a törvény szerint a király testvéreit illeti!



Egyszerű és rövid volt az üzenet. Közérthető. Hogy némi nyomatékot adjon neki, maga Manuel is eljött egy sereggel, igaz, ő csak Szófiáig ment, és ott várta az események alakulását. Nem tudni persze, mi járt István nagybácsi fejében: vajon mit gondolnak róla a magyarok, köztük a hívei is, ha egy idegen sereg élén állít be az országba és azzal próbálja elragadni a hatalmat? Vajon nem fordítja-e ezzel maga ellen azokat is, akik eddig inkább egy felnőtt, mintsem egy gyermekkirály mellett tették le a voksot? Már persze ez csak képletes beszéd - hiszen ekkor nem a magyar nemesurak választásán múlott, ki lesz a király. Minden jel szerint ezt majd a fegyverek döntik el, méghozzá hamarosan - így látták a legtöbben. A gyermek-király talán tisztában volt azzal, hogy nagyon kevés híve van. Ugyanakkor a nagybácsi is rosszul mérte fel a helyzetet. Nem volt jó hírneve otthon, mióta fivére ellen lázadt, ráadásul a görög feleséget sem tudták megemészteni az urak. Ez majdnem olyan volt számukra, mintha egy pogány, nem is keresztény nőt vett volna el. De az igazi ok persze az volt, hogy Istvánt, a nagybácsit túl sok láncszem kapcsolta már Bizánchoz. Az eddigi ott tartózkodása, Manuel császár barátsága, a görög feleség, a bizánci hadsereg, amely idáig hozta őt... Az emberek joggal tartottak attól, hogy ez az István kiszolgáltatja az országot egy idegen nagyhatalomnak. Amelyik ráadásul túl közel is van, és elemi érdeke, hogy beavatkozzon az ország ügyeibe, hogy csökkentse annak függetlenségét. Sőt, hogy azt eleve Bizánctól függő kvázi-állammá tegye! E félelmek megalapozottak, jogosak lehettek és ezt nyilván erősen átérezték az akkori emberek. Már legalábbis a nemesek, az intézményekhez és hírekhez közelebb állók, akik egyáltalán ismerték az aktuális külpolitika kérdéseket és tudták, mitől kell vagy lehet tartani. Mert a nép többsége, a parasztok és a kisszámú iparos nyilvánvalóan akkor is csak sodródott az eseményekkel. Számosan voltak itt, akik a két rossz közül inkább a gyermekkirályt és az uralkodásával járó esetleges kisebb zűrzavart választották volna, semmint az idegen befolyás alá került nagybácsit. Ez utóbbiak ugyan fennen hangoztatták, hogy a korona elsősorban a testvérek ágán öröklődik, és csak utána szállhat az elhunyt király elsőszülött fiára, ám kevesen hallgattak rájuk. A másik tábor, élén a franciás műveltségű,



gj g európai kitekintésű és szemléletű Lukács esztergomi érsekkel a gyermekkirály érveit hangoztatta. Eszerint a trón mindig is apáról fiúra szállt és hamis az ellenkező érvelés, mert a testvérek közötti öröklésre csak akkor került sor, ha a királynak nem volt saját fia. Lukács annyira komolyan vette a dolgot, hogy mindkét Bizáncban ülő vagy már hazafelé úton lévő vak Béla-fit, Istvánt és Lászlót árulással vádolta meg. Ez kemény válaszlépés volt - a „bizánciak” nem is felejtették el neki, számon tartották az érsek „bűnét”. Ami nem megy érvekkel, az megy fenyegetéssel, vagy... pénzzel gondolták a „bizánciak” és igazuk volt. Ismétlem, alig telt el hat-nyolc hét II. Géza temetésétől, 1162 nyarán a főurak többsége hirtelen mégis úgy kezdte látni, hogy mégsem a gyermekkirály mellett áll ki. Akkortájt ez persze nem népszavazás kérdése volt, mégis, valamilyen értelemben az ország erejét, gerincét adó főúri réteg döntötte el az efféle dolgokat. Ők jó esetben talán csak százan vagy százötvenen lehettek, de mindegyiknek megvolt a kis magánhadserege, a sok birtoka, parasztja, gazdasági ereje és pénze. Ha tehát valaki kívülről nyúlt ebbe a rendszerbe és sok pénzt csöpögtetett beléje, aránylag rövid idő alatt megváltoztathatta az uralkodó véleményt, akár az ellenkezőjére is fordíthatta ezt. Nos, István nagybácsi ehhez folyamodott. Manuel császár, ha nem is számolatlanul, de bőven adott neki pénzt erre a célra. Hiszen Bizánc érdeke az volt, hogy Magyarországot vagy bekebelezze, vagy legalábbis a maga oldalára állítsa. Manuel erre nem sajnálta az aranyat. A nagybácsi különben nem volt gyáva ember, alig néhány fős kísérettel át is jött a Dunán és már magyar területen osztogatta - kisebb zsákokkal, zacskókkal - az aranyat, hogy híveket, támogatókat szerezzen. Erről az Istvánról különben feljegyezték, hogy daliás termetű vitéz ember volt, aki nagyapjára, Álmosra hasonlított. Ékesszóló és hízelgő is tudott lenni és egyre szemtelenebb lett - hamarosan már szinte sereg nélkül is bátran mozgott Magyarországon. Nem telt bele egy hónap és sokan álltak melléje - olyannyira, hogy a gyermek-király és hívei Pozsony várába menekültek, mint egykoron Salamon volt kénytelen



tenni. Ezzel hallgatólagosan szinte az egész országot átengedték a törvénytelen ellenkirálynak és híveinek. Hamarosan teret nyert a nagybácsi. Huszonkilenc évével és háta mögött Bizánccal, no meg a bőven osztogatott pénzzel, ajándékokkal, ígéretekkel és hízelgéssel már majdnem mindenkit megnyert magának. Amikor aztán Belos egykori nádor is visszajött Magyarországra, mint a „bizánciak” fő pártolója - a gyermek III. István és köre úgy látta jónak, ha egyenesen külföldre menekülnek. Ekkora túlerőre nem számítottak és voltaképpen ekkor értették meg, hogy most már nem számíthatnak senkire, semmire. Ekkor érdekes helyzet alakult ki. Mivel a többség csak látszólag hagyta magát megvesztegetni István nagybácsi által - terjedni kezdett az az álláspont az urak között, hogy akkor nekik egyik István sem kell, hanem inkább Lászlóra szavaznának. Ha már ejtik a gyereket és Géza testvérei közül választhatnak, legyen akkor inkább a törvényesség látszatának is jobban megfelelő elsőszülött testvér, László a másodszülött István helyett. Aki legalább nem kötött házasságot Bizáncban - ezt az urak jelnek és üzenetnek fogták fel: László nem lesz Bizánc bábja! Amit itt fentebb írtam, az gyakorlatilag pár hét alatt játszódott le. Villámgyors futárok keringhettek a várak és főúri birtokok között, ha ilyen sebesen kialakult a (látszólagos) végeredmény. Még az István által megvásároltak is úgy csináltak, mintha azt a pénzt nem Istvántól, hanem Lászlótól kapták volna. Szándékosan összemosták a két emigráns fivért és hirtelen úgy tettek, mint akik nem is hallottak az István nevű testvérről, mintha ők mindig is László mellett álltak volna! Így aztán, sokak számára váratlanul már július közepén kijelölték a fehérvári koronázás napját. Ott volt a Bizáncból hazatért László és ott volt István, a nagybácsi is. A gyermekkirály kíséretével Ausztriába m enekü lt. Fehérvárra megérkezett Belos nádor is, aki teljes súlyával kiállt a „bizánciak” mellett. Vajon őt is megvesztegették, vagy csak elvi, politikai okokból látta alkalmasabbnak bármelyik felnőttet a trónra a gyermek és gyámjai helyett? Netán tudott már valamit arról, hogy



ezek a gyámok miképpen szeretnék uralni az országot a kis István nevében? Úgy látszott, hogy a többség megbékélt és Lászlót, mint afféle kompromisszumos, netán csak ideiglenes királyt koronázzák meg a két István közti vita vagy esetleg belháború helyett. Ám ekkor meglepő fordulat történt.
Lukács esztergomi érsek a leginkább politikus alkat volt az akkori főpapok között. Széles műveltségű ember, aki úgy vélte, hogy ő és csak ő áll a törvényesség talaján. Szent meggyőződése volt, hogy a halott Géza akaratát kell teljesíteni (aki annakidején közel állt hozzá) és ezért más királyt a kis Istvánon kívül el nem ismert és másoknak elismerni sem engedett. És bár a kiskorú István a betörő és itt bántatlanul parádézó bizánci hadak elől külhonba menekült, a legtöbb ember pedig behódolt a „bizánciaknak” - az érsek majdhogynem egyedüliként emelte fel a szavát az idegenek jogtiprása ellen. A harmincegy éves László megkoronázása következett volna tehát, amikor kiderült, hogy ez aligha fog menni erőszak vagy fortély nélkül - ugyanis az erre hivatott főpap, az érsek (prímás), a magyar főpapság és egyház feje megtagadta a közreműködést a szerinte törvénysértő aktusban! Amikor pedig László elé vezették, szemtől szembe is bitorlónak nevezte a férfit. Szemére hányta, hogy jog és erkölcs ellenében akarja megfosztani jogos örökségétől a gyermeket, ráadásul saját vérét! Ilyesmi eddig csak egyszer fordult elő: annak idején a későbbi szent, Gellért püspök tagadta meg a koronát Aba Sámueltől, no de Sámuel kétségtelenül és szinte mindenki szemében trónbitorló volt, aki még csak nem is származott királyi vérből (vagy ezt tagadták akkortájt). Itt és most érthető volt a „bizánciak” döbbeneté és elkeseredése, majd haragja, amikor az egyházfő, kertelés nélkül a szemükbe vágta, mit gondol róluk - és tette ezt nagy gyülekezet előtt. Lászlót és Istvánt gyakorlatilag nyilvánosan szégyenítette meg a pap, amit persze nem tűrhettek el. Ám ez még mind semmi ahhoz képest, ami ezután következett! László természetesen nem hátrált meg egy ilyen csekély - hitte ő akadály elől. Rábeszélte az egyik vidéki főpapot, koronázza meg ő. Ez



végül is megtörtént július közepén és attól kezdve László is magyar királynak tartotta magát. Persze sokkal, több joggal de facto, mint a külföldre menekült gyermekkirály. Ez utóbbinak semmilyen hatalma nem volt, László meg legalább részben csakugyan uralta az országot. Mindjárt ki is hasított belőle egy nagy „dukátust”, hercegséget és azt István öccsének adta. Gondolom azért, hogy egyelőre csillapítsa annak hatalmi vágyait. De István nagybácsi azért csak nem mondott le arról, hogy alkalmas pillanatban az ő fejére helyezzék a koronát. Egyelőre megelégedett ezzel a helyzettel, és kivárt. Csakhogy Lukács érsek igazságérzete nem nyugodott. Ha László mégis királynak képzeli magát, akkor erre ő is lép egyet - gondolhatta és... kiközösítette Lászlót az anyaszentegyházból! Nos, ilyesmire kevés példa akadt akkortájt, legfeljebb a korai, „sötétebb” középkorban. Az egyházi tilalom akkoriban baljós félelmet ébresztett az emberekben. Túl azon, hogy a kiközösített ember nem vehetett részt az egyházi szertartásokban, nem gyónhatott, nem áldozhatott, vagyis nem oldozták fel bűnei alól - még rengeteg egyéb negatív diszkriminációt is jelentett, amelyeket itt nem is tudnánk hamarjában felsorolni. Végső soron, drasztikus esetben az egyházból kiközösített ember de iure megszűnt létezni, semmilyen szerződést nem írhatott alá, nem rendelkezhetett vagyonával és bárki meg is ölhette büntetlenül, hiszen közjogi értelemben az illető nem is létezett... nem is osztogathatott parancsokat és senki sem volt köteles engedelmeskedni neki! Ez persze sokkolta a közvéleményt és még inkább a bizánciakat. Ilyesmire nem számítottak, ehhez fogható lépéssel nem találkoztak még. A reakció is ennek megfelelő volt - László király („király”) karddal kezében rontott be az érsek szállására és nem sok hiányzott, hogy pillanatnyi dühében lila fejjel ordítozva, mindennek elmondva az érseket, ketté ne hasítsa a fejét. A szóbeli vitában feltehetően az érseket sem kellett félteni, mert goromba és szókimondó is tudott lenni - miként a korabeliek megemlékeztek róla. László azt követelte, Lukács vonja vissza az egyházi átkot, amire a főpap persze nem volt hajlandó, ehelyett ismét lebitorlózta Lászlót. Az megint felbőszült és megparancsolta, hogy az érseket vessék tömlöcbe. Ami meg is történt.



g
No, ebből lett aztán a világraszóló botrány! Ami eddig belügy volt, az a főpap bebörtönzése révén európai ügy lett. A többi főpap természetesen azonnal értesítette a pápát a fejleményekről, aki alighanem ugyanúgy felbőszült, mint László király - csak éppen ellenkező előjellel. Dörgedelmes levelet írt Lászlónak, megparancsolta, hogy azonnal engedje el a főpapot. Persze, a korabeli közlekedési és posta-viszonyok közepette hónapok teltek el, mire a levélváltás eredménye megszületett. Lukács júliusban került börtönbe, de őseink már igencsak benne jártak a télben - Karácsony közeledett! - amikor László végre engedett a pápai kérésnek-fenyegetésnek és szabadlábra helyeztette az érseket. A pillanatnyi helyzet 1162 végén tehát a következő volt: A gyermekkirály napnyugaton, idegen földön reszketett és gyámjai próbáltak híveket szerezni, de jobbára csak vártak tétlenül. Igazából maguk sem tudták, mire? István herceg várta a sorát, olykor tán a fogát csikorgatta és szidta az urakat, akik ellenállásán bukott meg az ő királyi terve - de persze huszonkilenc éves lévén, még volt ideje és nem adta fel. Tudta, előbb- utóbb még neki is több jut a koncból. László pedig igyekezett úgy tenni, mintha valódi király lenne, nem csak egy törvénytelen bitorló. Remélte, stabilizálódik a helyzet és egy idő után elfelejtkeznek a gyermekről és az öccse sem fordul ellene. Nincs kizárva, hogy óvatosságból azért figyeltette István öccsét. Ez volt hát az „idilli” állapot, amikor a börtönből kieresztett Lukács érsek ismét alaposan meglepte a hatalmat (hogy ne használjunk ennél sokkal drasztikusabb kifejezést). Szent Karácsony napja volt éppen, és a frissen szabadult fogoly azonnal visszanyerve életkedvét és kötelességtudását, máris bevonult az esztergomi vártemplomba, ahol a nagy keresztény ünnep miatt ott volt az egész udvar Lászlóval és fő embereivel, valamint családtagjaival az élen és persze az összes palotabéli léhűtő - egyszóval mindenki, aki akkor ott számított. Ha azt hitték, hogy a börtön megtörte Lukácsot és most végre elismeri, hogy László a király - nagyot tévedtek. A pap ugyanis szenvedélyes hangon kezdett szónokolni, amit imának álcázott: - Uram Jézus, ki ma születtél, fordítsd meg e király szívét, ha még méltónak tartod arra, hogy meglátogasd! Ha pedig nem, verd meg



negyven nap alatt erős karoddal, mely a fáraót is lesújtá, hadd érezze, ki ellen vétkezett! Mondani sem kell talán, hogy László és háza népe rettentő módon felbőszült az újabb felségsértés miatt. Ráadásul itt elhangzott egy prófécia, egy jóslás is, amelyet - ha a jelenlévők jól értettek (és jól értettek...), akkor a király vagy lemond a trónról és visszaadja a koronát a gyermekkirálynak, vagy... meghal! Ráadásul Lukács - ki értheti, miféle indíttatásból? - határidőt is adott Jézusnak. Vagy egy más, transzcendentális forrásból értesült a jövőről? Mielőtt belemennénk az eset rendkívül érdekes parapszichológiái vonatkozásaiba, maradjunk annyiban: a király bosszúja nem váratott magára sokáig. Lukácsot ismét lefogták és pápai tilalom ide, kiközösítés oda, visszavitték a tömlöcbe. Amit az érsek csak aznap reggel hagyott el, és az óta is csak egy helyen járt: a templomban, ahol ilyen sajátos „misét” mondott... A történet csattanója: László csakugyan meghalt negyven nap m ú lva ! Pontosabban még le sem telt, amikor bekövetkezett a jóslat. Az 1162. december 25-én elhangzott mondat 1163. január 14-én beteljesedett. Vagyis alig három hét kellett hozzá és a halál oly váratlanul jött el a harmincegy éves Lászlóért, hogy már papot hívatni, az utolsó kenetet feladni sem maradt idő. Ezért a trónbitorló az akkori hiedelem szerint bűnbánat nélkül halálozott el és kétségtelenül a pokolra került... Máig rejtély, honnan tudta Lukács, hogy ilyen véget fog érni az egyik „bizánci”? És hogy ráadásul szoros határidőn belül? A történészek később arra is gyanakodtak, hogy egyházi tiszte, papi volta ellenére maga szervezte meg a börtönből a király elleni orvgyilkot, merényletet. Amilyen indulatos ember volt, ez elképzelhető, mégsem valószínű. A tizenkettedik század egyik titka maradt az ügy. Elfogadható magyarázat máig nem született - ha csak nem a jövőbelátás később, például a huszadik században nemegyszer valóban megtörtént és bizonyított esetével állunk szemben.
László bátyját még el sem temették Fehérváron, amikor István öccse már a helyébe lépett.



Bizony még azt sem zárhatjuk ki, hogy a királyi öcs valami módon ügyesen segített a halálnak. Nehezményezte ugyanis, hogy bátyja - bár elsőszülött volt - megelőzte őt az uralkodásban. Pedig hát István volt az, aki már öt évvel korábban elfutott Magyarországról és szervezte hazatérését. Ő volt az, aki még nősülni is hajlandó volt Bizáncban és eltűrte Manuel császár szeszélyeit, no meg a sokszor reménytelennek tűnő várakozás éveit, az emigráns lét kilátástalanságait. És mire learatta volna mindezek gyümölcsét, befutott a bátyja is, aki mindebből szinte semmit sem vállalt, nem élt át, hanem amikor ketten hazatértek, elorozta előle a trónt. Tehát nem zárhatjuk ki, hogy István keze benne volt bátyja hirtelen és megmagyarázhatatlan halálában. Ne feledjük, Bizáncban már akkor is igen magas szinten állt a méregkeverés művészete, amely aztán a reneszánsz időkben, Bizánc bukása után Itáliába költözött. Tény, hogy a harmincadik évébe lépő Istvánt, Géza második fiát 1163. január 27-én IV. István néven Fehérvárott Magyarország királyává koronázták. Szinte természetes, hogy Lukácsot ekkor kiengedték börtönéből, már csak azért is, mert István remélte, őt legalább hajlandó lesz megkoronázni. Lukács azonban ismét mondott néhány kedvesnek aligha nevezhető szót, ami egyértelművé tette, hogy Istvánról legalább olyan rossz a véleménye, mint a bátyjáról volt és hogy ne is számítson erre a szolgáltatásra. Persze most már - a nagyszerű jóslat beteljesedése után - nem mertek az érsekhez nyúlni. Talán István attól tartott, hogy a vérmes főpap az ő gyors halálát is m egjövendöli? Ugyanaz a kalocsai püspök, aki Lászlót, most megkoronázta Istvánt is. A nagy békesség és öröm - mármint István híveinek öröme - nem tartott sokáig. Pedig István, gondolom megnyugtatásul, hazaküldte a bizánci segédcsapatokat is, Azt hitte, most már biztos az uralma. De ekkor az urak fellázadtak ellene. Őt még rosszabb változatnak tartották, mint volt a bátyja. Jogosan féltek a bizánci befolyás mértéktelen erősödésétől. A bizánci sereg átlépte a déli határt, mire előbb a Dunántúlon, aztán az ország más részein is egybeszaladtak a fegyveresek, akik mind azt kiabálták, hogy „halál a bitorlóra!” - és indultak Vak Béla fia István ellen.



A másik István, a gyermekkirály is felbátorodott erre. Gyámjai azonnal visszatértek vele magyar földre és a Dunántúlon a lázadók élére álltak. Olyan elementáris erővel tört ki az ellenkezés István nagybácsi ellen, hogy ekkor már az is az unokaöccse, III. István mellé állt, aki előzőleg nemrégen hűségesküt tett IV. Istvánnak... és mivel a bitorló nem mérte fel a veszély nagyságát, túl sokáig maradt a helyén, remélve a fordulatot. Fordulat lett is, csak nem az ő javára. Mire István feleszmélt, a gyermekkirály hívei mindent elfoglaltak, beleértve az esztergomi királyi várat és az udvart is. így a férfi fogságba esett. Bizony halál várt volna rá, ha nem akad egy tekintélyes védelmezője... Lukács érsek. El kell ismernünk a főpap emberi nagyságát. Nem lihegett bosszúért, pedig a börtönben töltött hónapok alatt nyilván számos megaláztatásban volt része - ha nem is kínozták meg, mint egyik nyolcszáz évvel későbbi utódját (Mindszenty bíborost). Most nyilvánosan kiállt az elfogott bitorló védelmében. Nem mentegette a férfi bűnét, csak azt javasolta: száműzzék az országból, mondják ki a visszatérés örök tilalmát. És hívei követték szavát - gondolom, azon emlékezetes jóslata óta valóságos prófétaként ünnepelte őt a tömeg, és ha ezt javasolta, hát jobb volt vele egyetérteni. Mindenki meg volt győződve, hogy Lukács valamiféle rejtett módon bizalmas kapcsolatban áll az égi hatalmakkal, sőt tán magával az Istennel? Persze először úgy tűnt, hogy a dolog nem zajlik le ilyen könnyen és fájdalommentesen. Amikor Bizáncban értesültek a magyarországi fordulatról és arról, hogy az ország felkelt István ellen, kit be is börtönöztek - Manuel császár a maga szokásos expressz sebességével azonnal megindult. Érdekes módon az ő utazási gyorsaságával csak jóval később Napóleon, mozgási sebessége vetekedett - abban a korszakban persze, amikor még a hátasló és a lóvontatású eszközök voltak használatban. Manuel császár a katonáit is igen gyorsan volt képes mozgatni. Ám így is március-április volt már, mire közelebb érkezett. Aztán Belgrádban megtorpant és onnan nem is mozdult, várta a fejleményeket. Belos bán, a „bizánciak” nagy támogatója közben eltűnt a politikai színpadról. Lehet, meghalt? István támogatói szétfutottak, serege már



gg g nem volt, őt meg börtönbe vetették és élete csak, lám, attól a paptól függött, akivel bátyja többször is elbánt. Majdnem sikerült elmenekülnie, még amikor szabadon volt, de a mindent eldöntő csata után néhány kísérőjével a dunai révhez igyekezvén, valami paraszt vagy kisnemes felismerte, összekiáltotta barátait és elfogták a bitorlót. Most ott állt Lukács és társai ítélőszéke előtt - és meghagyták az életét. Kimondták az örök száműzetést és fegyveresek között vitték a határhoz. „IV. István” visszanézett Magyarországra, aztán átment a kompon. A túloldalon bizánci katonák várták. Nyár volt már, de Manuel parancsára ezt a sereg hónapokon át csak tétlenül várakozott. A császár jobbnak látta nem szembeszállni a felkelt magyarsággal. Említettük, hogy mindig kitűnő információi voltak arról, mi zajlik Magyarországon. így azt is tudta, hogy szinte senki sem áll már protezsáltja mellett, aki ráadásul megesküdött a Bibliára és a keresztre, hogy soha többé nem teszi lábát magyar földre. Ám az elűzött trónbitorlónak esze ágában sem volt megtartani esküjét!
Manuel kissé kedveszegetten tért haza Bizáncba. Még tartott az a nyár, amikor befutott István is. Viszont nagyot tévedett, ha azt hitte, hogy a császár még most is kedvenceként kezeli. Manuel józan politikus volt, aki az események után belátta. István nem az ő embere. Ennek a férfinak nincs hitele Magyarországon, befolyásáról nem is szólva. Egyetlen év alatt ez az ember rengeteg bizánci pénzt szórt el a hazájában - de hiába, mert bár megszerezte a hatalmat, azt megtartani nem tudta. Márpedig ki tudhatta volna jobban a bizánci császárnál, hogy a hatalmat megtartani valóságos művészet? Abban a világvárosban és abban a palotában, ahol bármelyik oszlop mögött, vagy lépcsőfordulóban, vagy ajtónál bérgyilkos rejtőzhetett, minden ételben méreg lapulhatott, ahol még a legközelebbi rokon, a testvér, a saját apja vagy fia, vagy a szeretője is bármikor ellenséggé válhatott? Mondhatjuk úgy is, hogy István leszerepelt Manuel előtt. Ezt a bitorló hamar felfogta, és ahogyan akkoriban a magyar trónkövetelők szokták, ő is a német-római császárságba utazott támogatást remélve. De Manuel - bár néhányszor még felvonult hadaival a következő években a magyar határhoz - minduntalan látnia kellett, hogy sem a



trónbitorlóval, sem nélküle nem megy sokra. A gyermekkirály maga mellé tudta állítani az ország népét és ez egységes, erős falnak bizonyult. Magyarország akkor nem volt olyan kicsi és gyenge ország, hogy ne tudott volna sikeresen és hathatósan szembeszállni Bizánccal - akár katonailag is. Ezen felül a császár nem akarta kenyértörésre vinni a dolgot. Ugyanis más vasakat is tartott a tűzben. Volt III. Istvánnak egy öccse, Béla. 1148-ban vagy 49-ben született, apja Géza király, anyja Fruzsina (Eufrozina) orosz hercegnő volt. Ekkor a fiatal herceg tehát körülbelül tizenöt éves lehetett. Nem sokkal korábban Manuel felajánlotta III. István gyámjainak: engedjék Bélát hozzá Bizáncba, feleségül adja hozzá világszép lányát, az első házasságából származó Máriát. Ha pedig neki a második házasságából sem születik fia, akkor Béla lehet Bizánc és majdan Magyarország ura! Távol álljon tőlünk a feltételezés, hogy ezt Manuel csupa jóakaratból ajánlotta volna. Nehéz elképzelni, hogy hirtelen abbahagyta politikusi pályafutását és attól kezdve a jótékonykodásnak áldozta volna idejét és energiáját... Ez is politika volt, méghozzá nagyon. A kis Istvánnak nem sok szava lehetett az ügyben, lévén még mindig csak tizenöttizenhat éves. A nádor, az országbíró, néhány ispán és főpap - ők alkották a királyi tanácsot - egyezett meg Manuel követeivel. A Béla gyereknek szintén nem volt szava, az ő véleményét sem kérték ki. De lehet, tetszett neki az ötlet. Hiszen világot láthatott, az akkori világ és civilizáció egyik legnagyobb városába költözhetett, ahol a császár veje lehetett azonnal, és szédítő perspektíva állt előtte: az akkori világ egyik ura lehet! Manuel pedig arra spekulált, hogy lesz egy túsz az udvarában. Olyan előkelő fiatalember, aki megtanul görögül, átveszi a bizánci szokásokat és gondolkodásmódokat. Azt ugyan egy percig sem gondolta komolyan, hogy majd a saját trónját hagyja erre az északi barbárra - ezt hívei sem engedték volna. De amikor Magyarországon ismét üresedés lesz a trónon, bizony jól jön ez a kabátujjból elővarázsolt adu lap, ez az ász. Akkor majd az ő bizánci szokásokat viselő, ottani gondolkodású, hozzá hű embere lesz a király Magyarországon... vagyis: Bizáncé lesz Magyarország! A magyarok még megfejelték a szerződést azzal is, hogy Béla máris megkapta Horvátországot és Dalmáciát, ezek hercege lett, és akkor



gg g elengedték Bizáncba. Ahol is Manuel császár valóban úgy bánt vele, mint jövendő vejével. Ottani szokás szerint görög nevet kapott: Alexiosznak hívták attól kezdve Bélát. Sőt, kinevezték „deszpotésznek” is, ami az ottani hierarchiában a császár uralkodótársát, helyettesét, a birodalom második emberét jelentette. Mindez tehát még az emlékezetes 1163-ban történt. Az év elején halt meg László az érsek által megjövendölt módon, aztán IV. István lett a király, aztán elűzték őt is, és visszatért a gyermekkirály, akinek öccse még az év végén „deszpotész” lett Bizáncban - gondolom, az akkor élők csak a fejüket kapkodták, máskor tíz év alatt sem történt annyi, mint akkoriban néhány hónap alatt. Túl gyorsan mentek a dolgok az ő életritmusukhoz, tempójukhoz képest. És még nem is volt vége a meglepő eseményeknek. „IV. István”, a trónbitorló nagybácsi érezve, hogy Bizáncban a szelek már nem az ő vitorláját dagasztják Barbarossa Frigyeshez hajózott. Ahol majdnem összefutott III. István, az unokaöcs Magyarhonból érkezett követeivel, akik szintén a maguk oldalára akarták hajlítani a császárt, nehogy az hadakkal támogassa meg a bitorlót. Meg kell emlékeznünk még valakiről, aki - élete szomorú utolsó szakaszát még nem is sejtve - a magyar politikai életet valósággal uralta. És ez nem más, mint Fruzsina, az anyakirályné volt. Lukács érsekkel karöltve felügyelték a fiatal István neveltetését és kezdő politikusi mozdulatait. Az anyakirálynő hívta be segítségül a cseh sereget 1164-ben, amikor Manuel még fenyegetően vonulgatott fel seregével a déli határon. Ő egyezett bele, hogy Bélát Bizáncba küldjék és ő törekedett arra is, hogy Barbarossa Frigyes német-római császárral korrekt viszonyt alakítsanak ki. Ő hozta össze elsőszülött fia házasságát is. Istvánnak az anyja eleinte a halicsi orosz fejedelem lányát szánta De váratlanul bekövetkezett politikai események - a halicsi fejedelem váratlanul átállt a bizánciak oldalára, ezzel felborította volna a Fruzsina és Lukács által olyannyira preferált egyensúlyt - miatt kútba esett a házasság. Csak egy kis baj volt: a halicsi fejedelem lányát és a hozományt szállító küldöttség nagy társzekerei már itt nyikorogtak magyar földön mire a pálfordulásra fény derült. Akkor a magyarok gátlástalanul visszafordították az egész menetet és azok - a fejedelem,



g gj sírdogáló lányával (kinek nevét sem jegyeztük fel) a Vereckei-szoroson át ismét elhagyta az országot. A halicsi menyasszony helyett most nyugati leányzóra volt szükség, ezt diktálta az aktuális politikai orientáció. Így „jött a képbe” II. Henrik, Ausztria, vagy ahogyan akkor ezt a német tartományt nevezték, Ostarrichi ura. A herceget Barbarossa küldte Szófiába tárgyalni Manuel császárral, és hazafelé jövet Magyarországon ment át, méghozzá a Dunán hajózott végig egy pompás gályán (az evezőpad „utasai” aligha örültek a hajó nagyszerűségének, gyaníthatjuk.) A hajó kikötött Esztergomban is, a követ természetesen felkereste a magyar királyi udvart is és akkor került szóba a terv. Volt neki egy akkor tizenhat éves lánya. Ágnes szerepe elsősorban az volt, hogy a magyarok jó nyugati kapcsolatait bizonyítsa, apján keresztül szinte rokoni kapcsolatok jöjjenek létre a német-római császár felé. Így aztán 1166 kora őszén meg is tartották a fényes esküvőt. A szokással ellentétben, nem Esztergomban, nem is Fehérvárott, hanem... Bécsben. Már csak azért is, mert Barbarossa Frigyes előzőleg megüzente: Magyarországra nem hajlandó eljönni (félt, vagy nagyon is barbár földnek tartotta ezt a vidéket?), de Bécsbe igen. Így hát a jó kapcsolatokra vágyó magyar urak mind felkerekedtek, élükön a királyi családdal és Bécsben tartották meg a nagy dáridót. Az akkor a szlávok által Bec-nek vagy Becs-nek, és nyomukban a magyarok által Bécsnek nevezett város még messze nem volt az a jelentős pont, ami később lett. A német császárság egyik fontos keleti őrhelye csupán. De azért Ágnesnek így is örültek a magyarok. Már az is csoda volt, hogy az esküvő után hat nyugalmas év következett. Persze, nem mindenki számára volt nyugalmas, de akkor az ország békében élhetett. Azért nem minden ment tökéletesen Ágnes például nem szült fiút Istvánnak. Illetve, egyetlen élő gyermeket hozott a világra és az fiú volt - de nem sokáig örülhettek neki. A kis Béla hamarosan meghalt. A házasság hatodik évében Ágnes ismét megfogant, de aztán semmilyen információnk nincs arról, hogy az a gyermek elvetélt-e, vagy megszületett, lány volt-e? Mert ha fiú lett volna, nyilván marad nyoma a krónikákban.



„IV. István”, a bitorló nagybácsi egyszerűen képtelen volt felfogni, hogy nem sikerült neki az uralkodás. Hogy a magyarok nagy többsége utálja őt, sőt gyűlöli. Miután sem Manuel császár, sem Barbarossa Frigyes nem segített rajta, délen a magyar határ közelében maradt és holmi szedett-vedett csapatokkal - akiknek nagy magyarországi betörést és gazdag zsákmányt ígért, de zsoldot fizetni nem sokáig tudott - nyugtalanította a határvidéket. Végül is a saját embereinek és a hozzá csapódott bizánci zsoldosoknak lett elegük belőle. 1165 áprilisában éppen Zimony várában ültek, a magyarok meg a várat ostromolták - amikor addigi cinkosai úgy látták, véget kell vetni a történetnek. Hiszen a saját életükről volt szó! Ezért rávették István orvosát, bizonyos Tamás nevezetűt, hogy ha eret vág a férfin, szórjon valami mérget a vérébe. Az orvos ezt - gondolom, jó pénzért - vállalta is. A méreg hamarosan elhatolt István testének minden részébe, nagy fájdalmai lehettek, mert messze hallhatóan jajgatott, mielőtt meghalt. Jó tudni, hogy miután a zsoldosok feladták a várat, az azt elfoglaló magyarok nyíltan kimutatták gyűlöletüket a halott iránt. A holttestnek semmi becsülete nem volt előttük - az egykori király testét leköpdösték, aztán kidobták egy toronyból a várárokba és otthagyták temetetlenül, jó ideig. Csak akkor foglalkoztak ismét a holttesttel, amikor - miként a krónikás írja - „maga a természet figyelmeztette őket, hogy el kell temetni”... Ezenközben III. István, Ágnes férje is belekeveredett néhány sötét ügybe. Nem kellett volna összetűznie az egyházzal, mert így szembekerült azzal az emberrel, aki addig mindig mellette állt és érte szenvedni is képes volt. Lukács érsek egyet nem tűrhetett: ha valaki megrövidítette az egyházát... Márpedig az egykori gyermekkirály most már felnőve, családfőként és valós uralkodóként tett ilyen lépéseket is. A pápai akarattal szemben bizony maga nevezett ki püspököket, de ki is rúgta őket, ami roppant módon felháborította az egyházi hatalmasságokat. Végül is Lukácsnak sikerült lebeszélnie a királyt erről a rossz szokásáról, az „megtért”, nyilvános bűnbocsánatot tartott és ezzel visszanyerte Lukács rokonszenvét is. Meg kell hagyni, az érsek az elvek embere volt. De a legnagyobb öröm idején a király észrevette, hogy az érsek titokban... sírva fakadt. Tanúk nélkül folyt le köztük egy rövid



y gy beszélgetés. Lukács ekkor - immár másodszor téve tanúbizonyságot parapszichológiái képességéről - bevallotta: bánatának oka az, hogy előre látja a jövendőt és az csöppet sem fényes. Ugyanis a király mondta a szemébe - már egy évet sem fog élni! Akkoriban az emberek azonnal elhitték a jóslatokat. Mondhatni válogatás nélkül. Különösen az érseknek, aki ugyebár egyszer már ország-világ előtt bizonyított. III. István hát elsápadt és bizony kedvét szegte a dolog. Ráadásul az nem maradt meg kettejük között, hamarosan elterjedt előbb az udvarban, aztán szerte az országban. Az emberek elszontyolodtak a hír hallatán. Míg Lukács Lászlónak, annak idején negyven napot sem adott, itt egy évre látta előre a bekövetkező halált. Nagy a valószínűsége, hogy III. Istvánt is megmérgezték (aminthogy ilyesmit suttogtak Lászlóval kapcsolatban is). Akkoriban itthon és külföldön csak ezt a verziót emlegették. Tudjuk éppen akkor itt áthaladó előkelő nyugati keresztes vitézek, sőt királyok és hercegek feljegyzéseiből is, hogy 1172. március 4-én István huszonöt évesen vesztette életét és mindenki azt beszélte, hogy a Bizáncban élő öccse, Béla tétette el láb alól. Persze voltak rémhírek is, mint például ez: Béla-Alexiosz ezt azért tette volna, mert István őt elűzte hazájából. Ez nem volt igaz, hisz tudjuk, hogy Béla egy nemzetközi megegyezés keretében került Bizáncba, innen senki el nem űzte. maga is örömmel távozott, még gyermekként. A tényeken azonban nem változtatott. István éppen úgy nem volt beteg, ahogyan László sem. És csak huszonöt évesen kellett elmennie... Több, mint gyanús, hogy a korszak mindhárom királya (bitorlók vagy sem) három hónap híján tíz év leforgása alatt gyanús körülmények között haltak meg. Mind huszonöt-harmincegy év között volt, és egyik sem volt előtte beteg. Mindhárom esetben vagy felmerült a mérgezés gyanúja azok között, akik ott voltak és később látták a halottat, vagy mint „IV. István” esetében - eleve bizonyított és nem is titkolt dolog volt a mérgezés. Ágnes akkortájt éppen terhes volt. Férje halála nagy döbbenetét és fájdalmat okozott neki. Szerencsére az éppen itt tartózkodó német, szász, osztrák hercegek gondoskodtak róla. Valakikben ugyan felmerült a terv, hogy Géza fia Géza - az éppen elhunyt István öccse vegye Ágnest feleségül. De hát ez ősmagyar, sőt inkább ázsiai barbár



gy g g gy szokás volt, amit akkor már senki sem akart gyakorolni. Állítólag legkevésbé maga a fiatal Géza herceg. Ágnes férje halálának pillanatában mindössze huszonhárom éves volt. Mivel a királyi családokban - hol szinte az összes feleség idegen uralkodóházakból származott - az volt a (jog) szokás, hogy a magyar férj halála esetén az idegen asszonynak haza kell mennie. No persze csak akkor, ha nem szült fiút a királynak, ha az nem volt még kiskorú, akinek szüksége volt anyára. Ebben az esetben teljesültek a negatív feltételek és Ágnes - mehetett haza. Azonban ez nem jelentette azt, hogy számára vége volt a világnak. Apja és a hercegség számára a fiatal, szülőképes özvegyasszony továbbra is politikai ütőkártyaként szolgálhatott. Gyaníthatjuk, hogy Ágnest ismét nem kérdezték meg, akar-e a karinthiai herceg felesége lenni - de az lett és annak a férfinak szült két fiút és egy lányt is. A lány később cseh királyné lett. Ágnes még tizenhárom évet, és második férjét is túlélve, kétszeres özvegyként a messzi Prágában halt meg. Addig viszont magyar földön még rengeteg izgalmas dolog történt. Történetünket itt nem szakítjuk meg - majd a második kötetben folytatjuk a bonyolult játszma leírását, amelyben felbukkannak majd az utolsó fejezet (még életben lévő) hősei, és egészen új személyek is.
(Végeazelsőkötetnek)