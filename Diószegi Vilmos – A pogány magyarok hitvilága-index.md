---
master_file: "[[@DioszegiVilmosPoganyb]]"
---
# Index for Diószegi Vilmos – A pogány magyarok hitvilága.pdf

A pogány magyar világkép
A világmindenség és a világfa
A 1800-as évek első évtizedeiből Sárrétudvari község jegyzőkönyve tanúskodik világfáról: "Pará-zsó Istvánné feljövén a helység házához, bejelentette, hogy Szeghalmon vagy Ványán lakos jövő menő Hő Balázs a múlt vasárnapi alkalommal a nagy csapszék eleibe gajdjával lakostársainkat öszvelármázta, ottan nagy csihét ütött s nevezetesen azt is mondotta, hogy lemegyen ő tudja hová és a nagy fára felmenvén, majd megtudja akkor, milyen kutya lakik a bíróban". . . Varga Mátyásné szintén "saját fülével hallotta Hő Balázs mondását, midőn azt mondotta, hogy a nagy fán, akit ő bizonyosan tud, éjtzaka is nap süt, oda ő felmegyen s a bírót kan kutyává teszi, mert huncfut és garázda, mint a harapós kutya."
A magyar mesekincs "égigérő fa" vagy "tetejetlen fa" motívuma, vagyis a világfa vagy életfa kép-zet az indoeurópai népek körében általánosan ismeretes, sőt az újabb kutatások szerint éppen náluk alakult ki ez a nézet. A magyar és az indoeurópai népek képzetében azonban találunk egy olyan lényeges különbséget, amely a két fát elválasztja egymástól. A fa csúcsán vagy ágai között elkép-zelt égitestek azok. Ezt a képzetet, illetve ábrázolást csak a magyar folklórban és díszítőművészet-ben találjuk meg, az indoeurópai népek körében ismeretlen. Ezzel szemben a magyar képzetet és ábrátolási módot találjuk meg uráli rokonaink, valamint a szibériai népek körében.
A sajátos magyar képzet (az égitestekhez felnyúla fa), vagyis a nappal, holddal díszített hatalmas fa tehát általánosan ismert a szibériai népek körében. Sőt ezek a párhuzamok segítenek megérteni a magyar képzet sajátos vonásait is. Hogy a szóban forgó fához fűződő legfontosabb hiedelmet megismerjük, elegendő az evenkik képzetét idézni: "Ami a sámánfával, a turuval kapcsolatos nézeteket illeti, mindenek előtt a fáról, mint a sámáni világfáról szóló képzet a lényeg. Az evenkik szerint ez a fa a három sámán-világgal áll kapcsolatban: a felsővel, a középsővel és az alsóval."
A föld alatti világ
A magyar táltosjelölt, miként majd később részletezzük, tudományának megkapása előtt "bejárja" az alsó világot. A valéni táltos tudománykapásáról a diószényi csángók az alábbiakat mondották: "Három nap és három éjjel csak aludt. Őt elvitték álmába, ő azt mondta, hogy őt egy öregember vitte, vaj' egy szent ember vót, ki tudja. Hosszú fehér hajú, fehér szakáll ember vót. A betegségibe hordozták meg. Ugy elvitték, hogy előbb átalvitték őt a békák országikon, aztán azt látta, hogy átalvitték a gyékek (gyíkok) országikon, akkor azt is meglátta, hogy a kégyók országa által ment. Meghordozták aztán a pokolba es, elvitték a menyországba es. Elengedték, hogy nézze meg, hogy mi van ott bent. Akkor elvitték a polgátalan (purgatórium) tüzihez, ott is megmutatták neki, hogy' szenvednek azok a lelkek, akik bűnösek."
A keresztény "alvilág" (pokol, purgatórium) mellett igen sajátságos a békák, gyíkok és kígyók országának képzete. Ez az alvilág-felfogás azonban nem áll magában. Egy dunántúli pásztorboton hasonló alvilág-képzetet látunk. (12. kép). Közismert, hogy a paradicsomi almafa a világfa kereszté



nyesített formája. Természetes tehát, hogy itt nem a keresztény pokol-purgatórium, hanem a sajátos békák-gyíkok-kígyók országa képzet őrződött meg, az nyilván annak köszönhető, hogy a paradicsomi fán amúgy is szereplő kígyó révén konzerválódott az ezeknek az állatoknak a sajátos országáról szóló hiedelem is.
A világfa alatti alsó világnak hüllők birodalmaként való elképzelését megint megtaláljuk a sámánhitű népek körében. Egy osztják-szamojéd (szelkup) világfa rajz (13. kép) magyarázatát Prokofjeva (1961, 56) adja meg: "A szelkupok egész törzse számára közös fa (tehát a világfa) lábánál a rajz az "Élet anyó" házát ábrázolja. Ez acélból készült, és acél kerítés veszi körül. Az anyóka házán kacsá-kat ábrázoltak, tehát azokat a madarakat, amelyek az anyaságot, a születést oltalmazzák; a ház körül "hétgödrű" mocsár, az itt ábrázolt folyók forrása terül el. A másik oldalon "véres vízű tenger" van. Partján "hét véres ember" él. Itt élnek a véres gyíkok is. A rajzokon gyíkokat ábrázoltak, azonban kígyóknak nevezték őket."
A világfa gyökereinél — vagyis az alsó világban — tartózkodó hüllők képzete azonban nem korlátozódik csupán a szamojédokra. Hasonló képzetet találunk a dél-szibériai népek körében is. A Minuszinszki medencében, a tubák egykori lakóhelyén (a tuba eltörökösödött déli szamojéd népcsoport) egy barlangból sámánköpeny maradványokkal együtt egy sámándob-fogantyú került elő. (15. kép.)
A kígyók, gyíkok, békák rajza – mivel képzeteik szerint a sámán gyakran megfordul birodalmuk-ban, az alvilágban – jellemző díszítménye a sámán felszerelésének. Megtaláljuk pl. a sámán ingein, kesztyűin, dobjain, dobverőin is. Hasonló rajzok, festmények díszítik az udehe sámánok ingét, köpenyét, kötényét, melltakaróját, fejviseletét, lábszárvédőjét, lábbelijét és dobverőkét is.
[RUHÁZAT!]
A pogány magyarok föld alatti világáról alkotott képzetének az urál-altaji népek hitvilágában fellelhető párhuzamait az uráli (szamojéd) népek hiedelmeinek, a világfa alatt tanyázó gyík és kígyó képzeteknek a bemutatásával kezdtük. Az altaji népek idevágó hiedelmeinek a megismerése után ismét visszatérünk az uráli népekhez, mert az ő dobverőiken is szerepelnek a sajátos hüllő-ábrázolások.
Az osztják-szamojédokról (szelkupokról) írja Prokofjeva (1943, 343.): "A dobverőnek kis nyeles evezőhöz hasonló formája van. A lapátrész belső, kissé homorú lapját enyhén kiemelkedő, hosszanti borda osztja ketté. Az így elváló két fél részt különböző színekre: kékre (vagy feketére) és pirosra festik; a kék (v. fekete) az alsó világot, a piros az égi világot jelenti. Középre a gerincre vaskígyó, gyík és vidra, azaz a 'föld alatti és a középső világ szellemeinek' az ábrázolását erősítik." A gyík rajzát a sámándobokon, vasból való ábráját pedig a sámánfejviseleten függő – s hajfonatnak nevezett irhaszalagon is megtaláljuk. "A sámán felvilágosítása szerint a hajfonat azt az utat jelké-pezi, amelyen a szellemek (lozok) mennek hozzá, alulról felfelé. Nem véletlen, hogy a hajfonaton az alsó világ szellemeit ábrázolják, hiszen csak ezek mennek a sámánhoz alulról a 'középső' földre."
[SZíNEK ÉS DESKRIPCIÓ!]
Pápai Károly osztják szójegyzéke szerint a Felső-Ob és a Vah vidékén a sámán dobverőjén és a sámándobon gyík képe létható. Ennek a gyíknak szoszel a neve. S hogy ez a gyík a föld alatti világ lakója, azt egy vogul sámánének igazolja; a szellemet (paszet pupig) idéző énekében a sámán így énekel:
Ha kóros hús kórja nem ért volna bennünket,
mi téged hogyan idéztünk volna?!



Ha sorvadó csont sorvadása nem ért volna bennünket,
most téged idéztünk volna?!
Kötél [fonásra való] kákát termő szent földemre
kákát, sást termő szent földemre
ezen Tarem rendelte igaz igézetemet
helyeztem ím;
Ezen Kworesz rendelte igaz igézetemet
helyeztem ím:
eleven júr-állattal igézetes szent földemen
eleven júr-állatod hadd ússzék tova!
eleven szoszel-álattal igézetes szent földemen
eleven szoszel-állatod hadd ússzék tova!
(Munkácsi)
Az ember és a lelkei
A megszületendő lélek
Pásztoraink sótartóit, tégelyeit díszítő világfa ábrázolások mellett állatok (szarvasmarhák, lovak) képei is helyet kapnak (1-3 kép). Hasonlóképpen állatalakokat rajzoltak a világfa mellé példáúl a ketek, burjátok, nanajok.
Azt a képzetet, hogy a világfa ágai között tartózkodnak a középső világ "lelkei," a jakutok is isme-rik. Az égben lakó Világ Ura lakásának ajtaja előtt hatalmas fa áll, amelynek nyolc ága van. Ennek a fának az ágai között laknak a fényes emberi lelkek, akik magának a felső istennek a gyermekei.
Úgy véljük, a különböző szibériai népek világfa-képei mellett helyet foglaló állatrajzok, illetve az altaji törökök, nanajok és a szamojédok ember, lábasjószág és erdei vad szaporodásához fűződő képzetei alapján feltehetjük, hogy a magyar világfa-ábrázolások mellett levő állatok rajzai hasonlóképpen nem a tényleges állatokat, hanem csak szaporulatukat biztosító "lelkeiket" jelképezik. [Ehhez előtte ld. 22-23 o. történeteit, bár ezek nem magyarok.]
A több lélek
Lélek szavunk a 'lélekzet' származéka, s nyelvünk ősi, finnugor alaprétegébe tartozik. A vogulban lel, az osztyákban lil a megfelelője, jelentése ugyancsak 'lélekzet, lélek.'
Van azonban egy másfajta magyar lélekképzet is. Közismert szólásaink közé tartozik pl. a "hálni jár belé a lélek," "csak alunni jár belé a lélek." A beteges, gyenge egészségű emberre járják ezek a



szólások. Mögöttük az a képzet lappang, hogy a lélek időről időre eltávozik a testből, véglegesen azonban még nem hagyta el, hálni, aludni még visszajár belé.
A Baranya megyei Kisherenden jegyezték fel a következőt: "egy gyermekkel együtt dolgoztunk a bányában. Elaludt. Az elméje belefutott egy száraz lófejbe. De ez csak olyan volt, mint a lehölet. Azt is láttam, mikor az elméje visszafutott belé. Akkor felébredt. Azt mondta, hogy egy szép kastélyban járt álmában. Rámondtam én: Ott ám! Egy száraz lófejbe!"
A sajátos testet elhagyó lélek képzete közismert az obiugorok körében. Csernyecov írja (1959, 1268.) a vogulokról: "Élete folyamán, amíg az ember egészséges, a második lélek nála van, és rendszerint csak az álom idején hagyja el. Ez teszi érthetővé azt, hogy az oj- 'elfutni,' 'elrepülni,' 'el-hagyni' ige különböző szenvedő szerkezetű formáit 'elaludni,' 'álomba merülni' jelentésben használ-ják. Így pl. az északi vogul ojvesz, még gyakrabban a jol-ojvesz jelentése 'álomba merült,' ami szó szerint azt jelenti: 'elhagyódott.' Ugyanígy az északi osztjákban: voijem-tlajem 'elalszom' szó sze-rint 'elhagyódtam.' Miután a test elhagyódott, a lélek különböző helyeket látogat meg és más lel-kekkel találkozik s azokkal ilyen, vagy olyan, békés vagy ellenséges kapcsolatba kerül. Előfordul, hogy a lélek, mivel ellenfele sokkal erősebb, nem mer kimenni a testből, ennek következtében az ember nem tud elaludni. – Annak a képzetnek a következtében, hogy alvás idején a lélek valahol máshol, mégpedig esetleg éppen messze van, azért vigyáznak, nehogy hirtelen ébresszék fel az embert. Ha a lélek nem tud visszatérni, akkor az ember megbetegszik. Ezért ha éjjel érkeznek va-lahová, akkor nem beszélnek hangosan és nem zajonganak, nehogy az emberek hirtelen ébredje-nek. Még jobb, ha felébresztésükig tüzet gyújtanak. Alváson kívül csak a sámánok válhatnak el a második lélektől anélkül, hogy az a maguk számára káros lenne, a sámánkodás idején hagyja el őket az isz. – Abban az esetben, ha a lélek nem tud visszarepülni a helyére és távolléte huzamossá válik, az ember halálához vezethet."
A Csernyecov említette második lelket – mint láttuk – a vogulok az isz szóval jelölik; hasonlókép-pen isznek nevezik az osztjákok is. A tudományos irodalom "szabad lélek" vagy "árnyéklélek" szó-val jelöli ezt a fogalmat. Paasonen vetette fel, hogy a vogul és osztják isz 'szabadlélek' lappang a magyar iz (isz, ísz) szóban. A magyar szó jelentése "rák, rákfekély: egy rossz betegség, ami a fog-húst támadja meg; fene, rákfene; szájpenész.
A szabadlélek legfeltűnőbben az álmok és a lélek elvesztésének különböző állapotai (ájulás, betegségek, a sámánnál pedig a transz) idején mutatkozik meg.
[...] Tehát a több lélek képzete, amely a magyar népi műveltségben testlélek (lélekzetlélek) és szabadlélek (árnyéklélek) formájában jelentkezik, általános a rokonnépek és a sámánhitű népek körében, és megelőzte a monisztikus (az egyetlen) lélek képzetét. Mindez arra utal, hogy ez a lélekhit igen régi jelenség, joggal vethető össze lélek és iz szavunk a megfelelő rokonnépi adatokkal, következésképpen tehetjük fel, hogy a pogány magyarok körében is élt a kettőslélek hite.
A pogány magyar táltos
A leendő táltos kiválasztása



A honfoglaló (pogány) magyar népnek a leendő táltos vagyis a "sámánjelölt" köré fűződő képzetei megismerésésekor a magyar népi kultúra emberfeletti erővel, "tudománnyal" rendelkező személyeihez kapcsolódó hiedelemkörök vizsgálásából kell kiindulni.
A táltos-gyerekhez, vagyis a leendő táltos, a táltos-jelölt életéhez, viselt dolgaihoz fűződő hiedel-mei alapján a már most ismert adatok alapján is a maga teljességében bontakozik ki a táltos-jelölt hiedelemköre: a táltos-jelölt hivatása felsőbb rendelés, már úgy születik, hogy majd táltossá kell lennie. Gyermekkorában a közönséges gyermekektől eltérő módon viselkedik: patológikus tünetek mutatkoznak rajta (emberkerülő, nyugtalan stb.). Később ezek a tünetek tovább fokozódnak, látomásai lesznek: természetfeletti lények jelennek meg nála, elrabolják. A jelölt is, környzete is ellene szegül a kiválasztásnak, az ellenszegülés azonban hiábavaló, a természetfeletti lények ismételten eljönnek hozzá. Ha a jelölt és hozzátartozói végleg ellenszegülnek a táltos akaratának s nem enge-dik elvinni a gyermeket, akkor a táltosok a jelöltet megnyomorítják.
Hasonló hiedelemkör fűződik egy másik emberfeletti erővel rendelkező lényünk gyermekkorához, a garabonciáséhoz is. E hiedelmek mellett egy másik emberfeletti erővel rendelkező lényünk hiedelemköre is forrásul mutatkozik: a "tudósé."
A jelölt hivatása felsőbb rendelés, már arra a hivatásra születik. A Veszprém megyei Lovászpato-nán úgy tudják, hogy a "táltossal vele született a tudománya." Békési hit szerint "a táltosságra szü-letni kell." Tiszaigaron mondották "Pézásó Pistáról," aki táltos volt, hogy a "jó isten ütet úgy terem-tette." A moldvai székely Lábnikban "a tátos az istentől kapja a tudományát. Az isten úgy adja őt." A Heves megyei Bodonyban jegyeztem fel,hogy "a tudósasszonyok az istentől kapják a tudományt." A lészpedi moldvai székelyek is úgy tudják, hogy "az ellátó (tudós) az úgy születik."
Némelyik gyermeknek már eleve emberfeletti erővel rendelkező lényként (táltosként, garabonciásként, sőt tudósként) való születése a magyar néphitben a foggal, illetve tizenegy ujjal való születésben mutatkozik meg. Mindazok a hiedelmek tehát, amelyek arról tudnak, hogy a "foggal született gyermek táltos lesz," a "foggal született gyermekből lesz a barboncás," más szavakkal ugyan, de azt mondják, amit Balási Erzsébet debreceni táltos vallott 1725-ben, hogy a leendő táltost (garabon-ciást, tudóst) "az isten anyja méhében úgy formálja."
A leendő táltos, garabonciás és tudós gyermekkorában a többi gyermektől eltérő módon viselke-dik. A Veszprém megyei Lovászpatonán azt tartják, hogy a leendő táltosnak "hét esztendeig (hét éves koráig) mindig bolyongani kell." A mezőkövesdi matyók szerint a táltos-gyerekek "mindig olyanok voltak, hogy mindig mentek." Miklós Pista, a tápai táltos gyermekkorában nagyon félt a vi-haroktól: "a gyerök mögérezte előre, hogy gyön a vihar, akkor mán üvöltött szegény, félt, hogy el-viszik."
Borsodszemerén azt tartják, hogy "ha a gyerek foggal születik, az barboncás lesz. Amék barbon-cás lesz, az megy mindig, annak sosincs nyugodalma." A csongrádi 81 éves Forgó Mihály mesélte, hogy nagyanyjának volt egy gyermeke, aki foggal született. "Mikor a gyerek 5—6 éves lett, félni kezdett a felhőktől."
A Zemplén megyei Mádon hallottam, hogy a markazi tudós-lány mielőtt még tudós lett volna, "munka közben nagy beteg lett. Az orvosok nem bírták megállapítani a baját." Az erdőbényiek szerint, mielőtt tudománya lett volna, "a bekecsi lány – egy nyomorék púpos jány volt – az beteg volt." A gyergyóditrói székelyek úgy tudják, hogy a csíkszentdomonkosi tudósasszonynak, mikor már nagyobb lány lett, "kezdett neki álmában jelenete lenni." A moldvai székelyek tudósasszonya, a pusztinai Bartók Ferenc Józsiné, mielőtt tudományát megkapta volna, "betegségbe esett, három évet. Az előbbszöri évbe (1912-ben) kezdte mondani: ő álmoggya azokat, akik meg vannak halva, – jelent



keztek a holtak. Éjjel mindig felkölt, elment a temetőbe, alutt a sírok között. A férjének mondani kezdte: mindenfélét lát álmában, angyalokat, ördögöket."
A tudósjelölt "betegségét" alkalmunk nyílott közelebbről is megismerni – a "tudósasszonyok" jóvoltából. Az egri tudósasszonyt – ifj. Magyari Ferencné Hajnal Bözsit (szül. 1921.) – gyűjtéseink során 1952 őszén több ízben is felkerestük Egerben, és ő hajlandó volt részletesen elbeszélni tudománykapása előtti betegségét: "Bántottak engem. Egyszer is a szőlőben munkán voltunk kinn, a szőlőben öltözni kezdtünk, indultunk hazafelé. És akkor jöttünk kifelé. Akkor engem bevágtak a kunyhóba. Akkor kőzápor szóródott minden felől. Engem olyan rossz érzés fogott el, mintha nyomtak volna le a földre. Ujjnyi vastagra megfogtak, a vér jött belőlem. Amikor fogdostak mindenütt, mintha kifáradtam volna. Akkor olyan álomféle jött rám. Egy darabig mindig álmos voltam. Sokáig volt ez, hogy ilyen álmok jöttek rám. Nagyon mélyen aludtam, úgy, hogy rázni kellett, hogy felébredjek. Ha leültem, már aludtam is. Telt-múlt az idő, de engem csak bántottak a szellemek, követelték, hogy legyek tudós." A töröcskei (Somogy megye) "tudós," özv. Zsifkó Mártonné Kovács Erzsébet (szül. 1880.) így mesélte tudományának megkapását: "Öreganyám az erejtőzött, a szíve dobogott. Ekkor kapta a tudományát. Öreganyám 44 évig öntött. (Messzi vidékről jártak hozzá viaszt öntetni.) Tőle a néném kapta meg, az 39 évig volt öntőasszony. Én meg 44 éve vagyok, a néném hagyta énrám. Anyám testvére volt ez a néném. Rokonról-rokonra maradt."
A jelöltnek természetfölötti lények jelennek meg. Bősárkányon mesélte az öreg id. Bencsik Illés: "A felső faluba emlegették, hogy ott egy gyerek született s foga vót. Amikor hétéves lett, akkor gyütt érte egy ló."
Az istensegítsi bukovinai székelyektől jegyeztem fel az alábbi történetet: "Édesapám mesélte, hogy az ü apjáék meséték. Ez lány volt, székely, istensegítsi. Ez foggal született, hogy hánnyal, azt nem tudom. A lány néhány éves kora után mondott mindent. Az ü lánya akkora nagy izéket mesét. Akkor mondták neki, hogy tátos lesz, vigyázzon rá, amikor hétéves lesz, akkor el akarják vinni. – Akkor a lány valóban észrevette, hogy az ablakon át hívja valaki."
Az elmondottakból kitűnik, hogy a jelöltnek természetfölötti lények jelennek meg. A táltos hiededelemkörnek megfelelően a leendő táltosnál, ill. garabonciásnál ló vagy bika alakjában, a leendő tudósnál pedig holtak (halálfej, stb.), illetve a keresztény vallásnak megfelelően Szűz Mária, angyal, ördög jelennek meg. Itt is szerepelnek azonban különböző állatok (pl. az egri tudósasszony béka-, kutya-, csirke-alakot látott).
A szomszédos népek táltoshoz, garabonciáshoz hasonló emberfeletti lényeinek (a német fahrende Schüler, a lengyel planetnik, a román solomonar, a horvát és a szerb grabancias diak, a szerb stuha, a bulgár nestinar) tudomány-elnyerése merőben eltér a magyar emberfeletti lények tudománykapásától. A magyar néphit szerint a tudomány-kapás "passzív" (a tudományelnyerés passzív módja etnikus tulajdonságunk egyébként: utalás a Balassi és Karácsony által írottakra), a szomszédos népek hiedelme szerint "aktív" módon történik: amíg a táltos-, garabonciás- és tudós-jelölt nemhogy semmit sem tesz annak érdekében, hogy táltos stb. legyen, hanem ellenszegül a hi-vatásnak és csak a természetfeletti lények erőszakoskodásának következményeként lesz emberfe-letti erejű lénnyé, addig a német, lengyel, román, bolgár, horvát, szerb emberfeletti erővel rendel-kező lény — hogy azzá lehessen — tanul, vagyis maga akar varázslóvá lenni.
Pl. a jelölt kínzásainak hiedelme ránk maradt egy 1626-os debreceni táltosperben: "Tatos Erzsébetnek sentetiájának executiója így halada el, hogy nehézkesnek találtatott lenni. Köti pennig arra magát, hogy soha azféle Tátos ördöngösségben nem élt, nem csalárdkozik olyan hazugsággal, hogy ő Tátos...és soha nem emlékezik az kínzásról." (Komáromy, 91.)



Az emberfeletti erővel rendelkező egyének kiválasztásának hasonló komplesszusa jellemzi a samanizmust is. Bogoraz (gondolom a csukcs-okról): "Eurázsiában a sámánság ihletése az inkubáció időszakával kezdődik. A szellemek álomban, hangokban, jelekben megjelennek annak az ifjúnak, akit megihletésre ítéltek s makacsul ragaszkodnak ahhoz, hogy engedelmeskedjék a meghívásnak. Az erre ítélt ellenszegül, mivel a sámánság nehéz teher, küzd a szellemekkel, egészen a véres verí-tékig és gyakran meghal a küzdelemben. Ebben az időben pedig a szellemek az erre ítéltet minden lehetséges kínzásnak alávetik."
Sternberg sámánjelöltre vonatkozó megállapításai a következők [The Gilyak]: "A sámán csoda-tevő erejében való hit alapját — mind a maga, mind környezete részéről — a kiválasztottság adja. A sámán természetfeletti ereje nem őbenne magában, hanem azokban a segítőszellemekben van, akik a rendelkezésére állanak. Ők űzik ki a betegségeket, ők vezetik a sámánt a legtávolabbi, a kö-zönséges halandó számára megközelíthetetlen helyekre, hogy felkutassa és visszakapja a beteg lel-két, ők segítik elvinni a halott lelkét a másvilágra és ők sugalmazzák a válaszokat mindazokra a kérdésekre, amelyeket a sámán tisztelői és ügyfelei a sámánnak feltesznek. A szellemek nélkül a sámán erőtlen. Az a sámán, aki elveszti szellemeit, megszűnik sámán lenni, néha meg is hal. – Ezek a segítő szellemek azonban egyáltalán nem önkéntes, örökölt szolgái a sámánnak; csupán egy má-sik, felettük uralkodó felsőbb szellem jóváhagyása révén váltak ilyenekké, aki a szükséges időpont-ban a sámán rendelkezésére bocsátja azokat. Az oltalmazó szellem (v. szellemek) jó akarata szab-ja meg a sámán erejének forrását. Azonban az ilyen oltalmazó szellem megszerzése egyáltalában nem a sámán részéről megnyilvánuló kívánság vagy erőfeszítés eredménye. – Az ember nem ön-ként válik sámánná. Nem saját akaratából szerzi meg tehetségét a sámán, általában éppen ellenke-zőleg, akarata ellenére; a tehetséget súlyos teherként, valami elkerülhetetlenként fogadja el, az ar-ra ítélt nehéz szívvel veti magát annak alá. Nem a sámán választja ki az oltalmazó szellemet, ha-nem a szellem választja ki a sámánt. A sámántehetség elnyerésekor múlhatatlanul szükséges a hívás különös mozzanata. – Váratlanul — általában az ún. átmeneti életkorban, a nemi érettség be-álltának az időszakában — a leendő sámán heveny idegbajba esik, ami hisztérikus rohamokkal, áju-lásokkal, látomásokkal és más hasonló jelenségekkel jár együtt, ami néha heteken keresztül kínoz-za, s ugyanilyen váratlanul — az egyik roham idején vagy álmában — megjelenik neki oltalmazó szelleme s bejelenti választását, megparancsolja, hogy legyen sámán, felajánlva neki vezetését és segítségét. Ez néha a halott sámán szelleme, aki átadja a neofitának saját segítő szellemeit, akik életében őt szolgálták, néha az ős oltalmazó szelleme, leggyakrabban pedig új szellem, akit soha-sem látott, ismeretlen. – Az is gyakori, hogy a felszólított kezdetben lemond a ráhelyezett teherről, makacskodik, habozik, végül azonban a kiválasztó szellem fenyegetéseitől elcsigázva, vagy ígére-teitől elcsábítva meghódol [e meghódolás jó szó – Péter sámánja is használhatná, hogy kénytelen volt beadni derekát] és kapcsolatba lép oltalmazójával; ezután általában megszűnnek a rohamok és a beteg meggyógyul. Ettől a pillanattól megkezdődik a sámánszolgálat."
A jelöltre vonatkozó magyar néphit és a samaniznus képzetei közötti egyezés nem szorítkozik csupán a jelölt köré fűződő hiedelemcsoport legfontosabb vonásaira. A táltos-jelölt többi jellemzői ugyancsak megtalálhatók a sámán-jelölthöz kapcsolódó képzetekben.
A magyar néphit szerint a jelölt és környezete ellenszegül a kiválasztásnak. "Beodrában Dudás Panna lánya foggal született, azért azt mondták, hogy tátos lesz. Mondták, hogy nagyon vigyázza-nak rá, mert azt el is viszik a többi tátosok. Olyan nagyon vigyáztak arra a kislányra, hogy semmi-ért nem engedték ki egyedül." – Tápén jegyeztem fel Tápai Pistáról, a táltosról a következőket: "S mindig őrizni kellett Pistát különösen nyáron a viharok esetén, hogy el ne vigyék a tátosok."



Hiedelmünkhöz hasonlóan rokonnépeink sámánjelöltje és családja is szembeszáll a kiválasztással. A norvégiai lappoknál a sámán-jelölt ellenállott a kiválasztásnak, ezért a szellemek szépszerivel nem is tudták rávenni a hivatás elfogadására.
A török törzsek sámánhitében — állapítja meg Direnkova — mint általában a szibériai samanizmusban, a sámán hivatás világosan magán viseli a kényszer és a kínzás határozott jellemvonásait.
Ha a táltos-jelölt végleg ellenszegül a kiválasztásnak, akkor megnyomorítják. "Él itt a faluban egy sánta ember, Boda Károlynak hívják. Azér sánta, hogy foggal született és kicsavarták a lábát. A tátosok tették így. – Annak az anyja is mondó (halottlátó) asszony vót. – Mikor Boda Károly megszületett, foggal született. Két foga vót. A tátosok mindig el akarták vinni, mert pici korában nem tudták a fogát kivenni. Mer ha foggal születik a gyerek, a bába mingyá a szájába nyúl és kiveszi a fogát, akkor nem lesz tátos, nem jönnek érte a tátosok. A tátosok mindig együttek érte. Akkó azt mondták az édesanyjának, hogy vigye el éjfélkor az érre (a Rimára). Hiába hurcolta éjfélkor a gyerekét, azoka a rosszak mégiscsak összetörték a fia csontját. Ellopták azt fiatalon a tátosok, oszt összetörték. Azok csavarták ki kezét, lábát."
A jakutok szerint a sámánjelöltet — amint erről Popov értesít — a szellemek egész életére nyomorékká teszik, vagy megölik, "felfalják," ha végleg nem fogadja el a sámánhivatást.
A magyar néphitnek a leendő táltos, stb.-hez fűződő hiedelemcsoportja és a sámánhitű népek sámán-jelöltjének képzetköre között mutatkozó azonosság kétségtelenné teszi, hogy a magyar néphit szóban forgó hiedelmei egyetlen emberfeletti erővel rendelkező személy kiválasztásához kapcsolódtak, ez a személy a magyar sámán volt. A magyar sámán kiválasztása a vogul, osztják, lapp stb. ill. altjai török, jakut sámán kiválasztásához hasonlóan történt. A kiválasztott megbetegszik, ezt a betegséget magábazárkózás, az emberek kerülése, hisztérikus rohamok, ájulások, látomások jellem-zik. Az az ún. "sámán-betegség" heteken, hónapokon, esetleg éveken át kínozza. [Valami hasonló elmesélésnél gondolja egy pillanatra Péter, hogy lehet hogy öccse is valami sámánféle, csak elnyújtottabb és másmilyen a szenvedése, aztán elhessegeti a gondolatot.] A jelölt kezdetben le akar mondani a neki rendelt hivatásról, a "sámánbetegség" azonban végül is a hivatás elfogadására kényszeríti.
Hogyan kapja a táltos a tudományát?
A jelölt huzamos alvása
Nagyszalontai hit szerint "amely gyerekből táltos lehet, az két vagy több foggal, esetleg teljes fogsorral születik — hét éves korában egy pár éjjel elrabolják az öregek s megtanítják férfi a nőt, nő a férfit a maguk ördöngős mesterségére."
Bősárkányon úgy vélik, hogy "a tátosok emberek vótak, de amikor megszülettek, vót nekik foguk. A felső faluba emlegették, hogy ott egy gyerek született, foga vót. Amikor hétéves lett, akkor gyütt érte egy ló, akkor a gyerek meghalt. Néhány nap múlva a gyerek felébredett és már tátos volt."
A valéni táltos tudománykapásáról mondták: "Három nap és három éjjel csak aludt, azt hitték, hogy halva van, de vert a szíve, szuszogott. Elrejtezett. Szuszogni szuszogott, de el volt menve az elmé-je,



elvitték az elméjét, el volt rejtőzve. – Mikor a három nap és három éjjel letelt, ő megébredett. De hát ő mindent tudott, tátos lett."
A magyar jelölt meghalását sok jelenség előzi meg (természetfeletti lények jelennek meg, megbetegszik). A táltos- stb. jelöltnek azért kell meghalnia, mert a felsőbb hatalmak táltossá stb. választották; ez tehát életmódjától független indítóok. A táltos másvilágon járásának célja: a tudomány elnyerése.
Knoll—Greiling (1950), a sámánok társadalmi-lélektani funkcióját vizsgálva az alábbiakat írja a sámánjelölt sámánná válásáról: A jelöltek mielőtt sámánná lennének, elájulnak. Kívülről nézve ezt a kivételes állapotot, rendszerint egy előfázisból, majd extázisból és röviddel utána bekövetkező letargiából áll. Az extázisos állapotot követi letargia alatt a sámán-jelölt legtöbbször mély álomba merül, amely sok órán át is eltarthat. Ekkor — lélektanilag tekintve — öntudatlan állapotban van, amelyből lassan ébred fel, belső élményekkel gazdagabban.
A csukcs sámánjelölt — írja Bogoraz (1910) — idejének legnagyobb részét átaludta. Némelyek állandóan a lakásukon maradnak, s alig jönnek ki. Mások viszont vadászat vagy a csordákról való gondoskodás ürügyével kimennek a pusztába. Az ilyeneket mindig szemmel kell tartani, mert a kiválasztott ifjú lefekszik a hóra és elalszik. Megtörténik, hogy egy-két napig is alszik az alatt a hó-bucka alatt, amelyet a hóvihar hordott össze felette. Azután felébred, anélkül, hogy sejtelme lenne az idő múlásáról. – A fiatal, leendő sámánok álomkórjáról szóló mesék term. túlzások. Azonban én is meggyőződhetten arról, hogy a csukcsok betegség vagy vmilyen bánat idején beveszik magukat valamelyik sarokba, mint az állatok és mély álomba merülnek, jobban mondva megmerevednek. – Ez a folyamat (a sámánná választás) igen fájdalmas: sokan idegösszeroppanást, epilepsziát kap-nak, vagy vért verítékeznek.
A magyar népi kultúra táltos- stb. hiedelemkörének huzamos alvásáról (elrejtőzéséről) szóló kép-zetei tehát, amelyek magyar etnikus sajátosságnak bizonyultak és igen régi előzményre nyúlnak vissza, a szibériai népek sámánhitében gyökereznek. A sámán-jelölt lelkét — amikor tudományát kapja éppen úgy elrabolják, mint a magyarok leendő emberfeletti erővel rendelkező személyéét, de éppen úgy élettelenül fekszik a sámán teste is, mégpedig ugyancsak három napon keresztül. (Vannak kivételek, eltérések, rövidebb—hosszabb időtartamok is.)
A jelölt testét szétdarabolják
Győri példa: "Öregapámnak volt egy lánya. Ennek a lánynak két sor foga volt (egymás mellett). Már kétéves korában beszélt. Azt megmondta, hogy nemsokára eljön a garabonciás diák, majd elvi-szi Törökország szélére és többé soha sem látják. Úgy is lett. Jött a garabonciás és elvitte Törökor-szág szélére. Ott aztán széjjel tépte."
A magyar néphit szerint a leendő tudóst valóban szét is szaggatják. Például az egri tudósasszonyról beszélték Borsodszemerén, hogy "Egyszer, amint hazament, végtelen sok hót ment be utána. Anynyira, hogy szét akarták őt tépni. – A férjének azt mondta, hogy menjen el hazulról, mert őt majd széjjel tépik a holtak. Egy hét múlva ment haza a férje, akkor ő már megkapta a látást."
A csallóközi Padányban jegyeztem fel a leendő tudósasszonyról: "Aludt öt-hat napig, egy hétig is aludt. Akkor felébredt, tudámánya lett neki. Az álmában szerezte meg a tudományát. A test aludt, de a lelke az másutt járt, a túlvilágon is, fönt is, lent is, mindenfelé meg tudott jelenni. A test olyan volt, mintha halott lett vona, de olyan fekete lett, mert vér borította be."



A samanizmus is jól ismeri a feldarabolás motívumát: a sámánjelölt sámánná levéséhez fűződő hiedelemben. Íme néhány példa az uráli népek köréből:
Legközelebbi rokonainknál, az osztjákoknál Pápai feljegyezte, hogy a leendő sámán három napig is aludt egyfolytában, álmában hosszú útra indult. A szóban forgó gyűjtés a sámánjelölt feldarabolásának motívumát is tartalmazza: "Álmában hosszú útra indul. Az út mentén házakat látott. Az út bal oldalán nem volt semmi, jobb oldalán négy ház állt. Ennek a végén egy vasoszlop van, ott horgok-kal leszaggatták róla a húst."
"Mikor a jurák-szamojédok országában utaztam — írja Lehtisalo —, akkor Obdorszkban megismerkedtem egy Ganyka nevű sámánnal, aki több ízben bemutatta nekem tudományát. Azt mesélte, hogy a szellemek — amikor sámán lett — darabokra szaggatták."
A viljujszki körzet jakutjai szerint a leendő sámánt feldarabolják: sámánná levése előtt sokáig be-teg, a körülötte lévők iránt érzéketlen állapotba kerül és látja, hogy sok szellem gyülekezik össze mellette, levágják a fejét, és azt vagy polcra teszik, vagy hosszú rúdra szúrják. Azok a szellemek, akik a fejét levágták, testét igen apró darabokra (némelyek elbeszélése szerint 99 részre) hasítják. Azután a test valamennyi darabocskáját visszateszik egy csomóba, majd a szellemek nyállal össze-ragasztják s a test visszanyeri korábbi alakját. Visszahelyezik a fejet is, az ember újból feléled s ekkor már sámánná vált. (Popov, 1947, 285.)
A Bulagati hosunban élő 70 éves öreg burját, Buhasejev Bulagat mesélte, hogy százötven évvel ezelőtt él egy burját. Tizenöt éven keresztül betegeskedett, megőrült, megbolondult. Egyszer előkerült uthaja (a meghalt sámán szelleme, az választja ki a leendő sámánt), s azt mondta neki, hogy legyen sámán. Beleegyezett. És tovább beszélt az utha: 'Most a húsod mind levágjuk, főzzük, hogy megfőjjél. Halottként fogsz feküdni, (mi pedig) vissza fogjuk helyezni húsodat, fel fogsz majd éled-ni és sámán leszel. Nem egyedül a te húsod fog főni, éppen ezért meg kell ismerned saját húsodat! Ha másét tesszük a te húsodhoz, akkor az csúnya lesz!' Megfőzték a húst, hozzáerősítették a csontokhoz. Sámánná lett, sámánkodott, mindenüvé vitték, mindenütt jót tett, gyógyított."
A Dzsobulgában lakó jakutok szerint aki sámán lesz, különös szertartáson, a test feldarabolásán kell keresztülmennie. Ezt az eljárást a meghalt sámánok, a sámán-jelölt őseinek szellemei hajtják vég-re. A régi sámánokat a hagyomány szerint háromszor vetették alá a szétdarabolás szertartásának.
Ha összegzésül egybevetjük az urál-ajtaji népek tudománykapási módjára vonatkozó adatokat, valamint meséink feldarabolás-motívumát, továbbá a táltos-, garabonciás-, meg a tudós hiedelemkör feldarabolásáról szóló, illetve arra utaló mozzanatait, akkor a honfoglaló magyarság korában a sámán-jelölt tudománykapásának a körvonalai így bontakoznak ki: a természetfeletti lények által kiválasztott jelölt huzamosabb ideig (általában három napig) egyfolytában alszik. Ez alatt az idő alatt a táltosok feldarabolják. Ennek az élettelen testben is tükröződik a nyoma: az eszméletlenül fekvőt vér borítja be. A szétdarabolt testet a táltosok (természetfölötti lények) ismét összerakják, a jelölt újra éled, immár tudománnyal.
A jelölt "fölös számú" csontja
A táltos gyakran nem is egy, hanem több foggal — sőt fogsorral — születik. A Tolna megyei decsi cigányok szerint pl. három vagy négy sor foggal. A Szatmár megyei Egriben úgy tudják, hogy a tál-tos



két sor foggal jön a világra. A Veszprém megyei Lovászpatonán mesélte a 90 éves vak Borbély-né: "Nálunk is járt a táltos. Fiatalasszony, egyéves asszony voltam. Begyütt hozzánk egy ember té-len, egy vastag könyv vót a kezében. Kérdeztem tőle: milyen ember maga? – Én két fogsorral szü-lettem a világra, hét esztendeje utazom, sok embert szerencséssé tettem: pénzt hagytam magam után."
A táltosra nemcsak az a jellemző, hogy foggal, vagy több foggal születik, hanem az is, hogy később is több foga van, mint a közönséges embernek.
A foggal születés hiedelmét megtaláljuk a garabonciás hiedelemkörében is. A szigetközi Ásványban Sipos Lőrinc "akkora foggal született, mint a disznó agyara; később is kilátszott a pofájábul. Mond-ták, hogy garabonciás lesz belülle." A Heves megyei Bodonyban mesélték: "Itt is volt egy ember verboncás — Bodonyban, foggal született. Mihál Miska vót."
Akárcsak a táltos, a garabonciás is több foggal, több fogsorral születik. A Somogy megyei Cserén-fán ismertek egy garabonciást: "dupla felső foga vót." Kaposváron úgy tudják, hogy a garabonciá-sok négy sor foggal jönnek a világra. Zselicszentpálon azt hiszik, hogy a garabonciás négysoros foggal születik.
A táltosra azonban nemcsak a több fog jellemző. "A kit a természet születésénél fogva megbélyegez,...ha kelleténél több testrésze, pl. hat ujja, kettőnél több keze-lába van,...azt a babonások...táltosnak hívják." Sárréten úgy tudják, hogy "az lehet tátussá, aki tizenegy ujjal jött világra." Békési hit szerint a táltosságra születni kell. Foggal születik, netán tizenegy vagy tizenkét ujjal.
"Még gyerek volt az öreg (biharnagybajomi) Nagy Lajos, mikor hozzájok is vetődött valami pásztor forma ember. Azon vették észre, hogy már ott ül a ház előtt, a nagy hamis komondor farkcsóválás-sal örvendezik neki. Az apja köcsög tejjel és kenyérrel kínálta. Adni kell ennek, fiam — azont mond-ja met tátos ez! Beaprított az öregember a tejbe, magas süvegje karimája mellől kanalat húzott ki és úgy evett. Gém csőréből volt faragva a kanál. Amint fogta a nyelét, úgy látták meg, hogy két hüvelykujja volt."
A Csík megyei Gyergyóditrón úgy tudják, hogy "a táltos mindenbe belelát, olyanokat beszél, ami még nincsen megtörténve. Aki gyerek hat ujjal született, ebből ilyen jövendő-mondó lett."
A táltos-hiedelemkör foggal, illetve ötnél több ujjal, vagyis "fölös számú" csonttal való születéshiedelmének lényege: azért kell a leendő táltosnak foggal születnie, mert csak az lehet táltos, aki rendelkezik "felesleges" csonttal.
A magyaroknál és a szomszédos népeknél csak az a gondolat közös, amelyen a hiedelem alapszik, felépül: ti. hogy a rendkívüli módon (pl. foggal) született gyermeket rendkívüli embernek tartják. Ezzel szemben a rokon-népeknél és a többi sámánhitű népnél a táltosfoggal pontosan egyező képzeteket találunk.
A leningrádi Állami Néprajzi Múzeum szibériai gyűjteménye egy sámánruháról való fémfüggőt őriz. A leírás szerint "hat ujjhoz hasonló bádoglap." (26. kép.) A sámán csontjait takarja, hogy megóvja azokat. S mivel a tárgy hat ujjat "takart," következésképpen a hiedelem a sámánnak hat ujjat tulajdonított.



A Bolsaja Zemlja tundrán lakó nyenyeceknél (jurák-szamojédoknál) gyűjtötte 1907-ben Szumaro-kov A.M. Idézzük a múzeum leírását: "Hétujjú sámánkesztyű vörös, fekete, zöld és sárga szövetből. A kézelőhöz rézláncot varrtak, amelynek másik végéhez kis irhazacskót erősítettek, valamilyen talizmán számára. Ha a sámán felhúzza a kesztyűt, megfoghatja a tüzes rőzsét és az izzó vasat." A nyenyec sámánkesztyű (27. kép.) tenyér felőli oldalán van a hetedik ujj, a hüvelykujj számára. (28. kép.)
A jakut Geraszimov Szpiridon sámán a következőket mesélte sámánná válásáról: "Meghallottam, hogy azt mondják: 'elviszünk az északiakhoz' (az északi démoni öregasszonyokhoz). Utána elvittek egy hitvány, piszkos, sötét jurtába, levágták a fejem (szőrnyű fájdalmat éreztem) és egész teste-met darabokra vagdalták s a fejjel együtt belehelyezték egy vasbölcsőbe. Megszámolták összes csontjaimat, valamint az izmok rostjait és azt mondták: 'Bebizonyosodott, hogy egy csontod és három izomrostod felesleges'." (Popov. 1947, 287.)
Az elmondottak alapján kirajzolódott előttünk a magyar sámán-jelölt tudománykapásának a hiedelemköre: a "huzamos alvás," a "szétdarabolás," és a "fölös számú csont" egykori képzetcsoportja. Ezek — és mindössze ezek — a mozzanatok jellemzik a magyar sámánjelöltet, de pontosan ezek a vonások lelhetők fel az uráli és az altaji népek sámánjelöltjeinek sámánná válásában is. A magyar hiedelemkörnek nincs olyan részlete, amely ne lenne meg az idevágó sámánképzetek között, de nem is hiányzik egyetlen olyan mozzanat sem, amely a sámánhitű népek sámán-jelölthöz fűződő képzetkörének lényeges vonását alkotja. Tehát kerek egészben is pontosan egybevág a magyarság és a sámánhitű népek jelölthöz fűződő képzetköre.
A táltos felavatása
A mai magyar nép tudásában élő táltostörténetek tanúsága szerint még korántsem zárul le a leendő "sámán" olyan sanyarú "jelöltségi" időszaka. Hiába esett rá a természetfeletti lények választása, hiába kapta meg tudományát, tevékenységét csak akkor kezdhette el, ha még bizonyos feltételt teljesített.
A táltos vizsgájának az emléke pl. így maradt fel a nagyszalontai néphitben: "Féltátos vót a vín Nímet János is a Füveskertbe. A vín Nímet Jankó bácsit azír nevezték féltátosnak, mer nem tudott levizsgázni az ördöngős mesterségbül,...leesett a kattankóró létrárul. Aszongyák, hogy mikor a kat-tankóró létrárú leesett, akkor lett sánta, mert eltörte mind a két lábát."
Sikeresebb próbálkozásról értesülünk a Szigetközből. – Messze földön híres tudománya volt az öreg Szigeti Ferencnek. Maga mesélte egyik szomszédjának, hogy "még legénykorában fel kellett mász-nia neki egy magas nyárfa tetejére, ott az ördög vérrel beszöktette, így kapta a tudományát."
Összefoglalva az elmondattakat: a megmászandó fa törzsének létra-jellege, továbbá a feljutás próba volta, valamint a mesehős fiatal életkora az égigérő fa mesetípus szóban forgó motívumát a Nagyszalontán feljegyzett táltosvizsgához kapcsolja. Ha pedig az égigérő fa megmászásának a mo



tívuma a táltos-hiedelemkör vizsgájának a mesei változata, akkor ez a táltos-vizsga korántsem elszigetelt, helyi jelenség csupán, hanem a megyar nép etnikus vonása, hiszen — amint említettük már az eddigi (rendszeresnek egyáltalán nem mondható) gyűjtések is az egész magyar nép körére kiterjedő előfordulásokról tanúskodnak.
Az égig érő fa megmászása, vagyis a fatörzsre, illetve a létrára való vizsga jellegű felkúszás — a szomszédos népek meséivel való összehasonlítás alapján — magyar sajátosságnak mutatkozott; szóban forgó képzetünk tehát nem származhat a bennünket környező népektől, mert azok ezt a motívumot nem ismerik.
Viszont a sámánhitű népek hitvilágában kimutathatunk olyan képzeteket, amelyek részint bizonyos (sámánkodást lehetővé tevő) eszközökkel, a mi "tátoslovainkkal" azonosítható fogalmakkal kapcsolatos "égigérő fákról," részint pedig bizonyos fa ill. létra megmászásával összefüggő sámánavatás-ról szólnak.
Az idevágó képzetek számbavételét a szamojédok egyik sámántörténetével kezdjük. A nganaszá-nok egyik sámánja, Djuhadie mesélte: "Sámánná avatásom akkor történt, amikor három napig mozdulatlanul feküdtem és halottnak hittek. Megtudtam a különböző emberi betegségeknek az útjait. Ekkor a sámánország helyére érkeztünk, ahol torkomat és hangomat erősítették. Kilenc tóhoz vezettek. Ennek a kilenc tónak a közepén van egy sziget. Ennek a szigetnek a közepén nő egy fa, külsőre fiatal vörösfenyőre hasonlít, de olyan magas, hogy egészen az égig ér. Ez a föld urának a fája. – Amikor fejem felemeltem, a fa csúcsán sokféle embert láttam; nganaszánokat, oroszokat, dolgánokat, nyenyeceket és evenkiket. Ekkor megszólalt egy hang: "Elhatároztatott, hogy egy do-bod (egy dob abroncsa) ebből a fából legyen." Észrevettem, hogy a tavak madaraival együtt repü-lök. Amint kezdtem a földről felemelkedni, a fa ura így kiáltott hozzám: "Az ágam leszakadt és esik lefelé, vedd magadhoz és készítsd belőle dobot, egész életedben szolgálni fog neked." Valóban lát-tam egy leeső ágat, repülés közben elkaptam. Három elágazása volt. Most a fa ura így szólt hoz-zám: "Ebből a három elágazásból készíts három dobot. Három feleséged lesz, akik ezt a három do-bot őrzik és gondozzák. Az első dobot akkor használd, amikor gyermekágyas asszonynál sámán-kodsz, a másikat betegségnél, a harmadikat pedig akkor, amikor valaki a hóviharban eltévedve elveszett." Miként nekem, a többi embernek is adott ágakat. Az utolsó ágat nem osztotta ki. Ezután emberi alakban a fa gyökereiből mellig kiemelkedett s így szólt: "Egy ágat nem sámánnak fogok adni; közönséges embernek tartom azt meg. Építsenek ebből lakást, és készítsenek belőle minden-féle szükséges holmit. Én vagyok a fa, aki minden embert életre képessé tesz." Amikor az ágat megfogva elrepültem, az úton egyetlen olyan embert, egyetlen olyan fát sem láttam, amelyiknek emberi hangja ne lett volna." (Popov, 1936, 89.)
Tehát a leendő sámán a többi sámánhitű nép képzete szerint is az égigérő fáról, vagyis a "világfá-ról" kapja sámáneszközeit. Az uráli, valamint az altaji népek hagyományai azt mutatják, hogy a sámánhitű népek hitében valóban él az általunk keresett képzet, vagyis a leendő sámán is a "világ-fáról" kapja sámáneszközeit (sámándobot, stb.), amelyek segítségével emberfeletti képességét, vagyis sámánmesterségét gyakorolja. A magyar mesemotívum és az idézett párhuzamok között még szorosabb lesz a kapcsolat akkor, ha rámutatunk arra, hogy a "táltosló" — amint majd rész-letesen kifejtjük — nem egyéb a sámándobnál. A magyar mese hőse tehát éppen úgy a sámándo-bot kapja az égigérő fáról, mint a sámánhitű népek sámánjai.



Összegezve a sámánhitű népek sámánavató szertartását, ez a rítus két mozzanatból áll: a) az ég lakóinak való bemutatkozásból b) a jelöltnek vérrel való befröcsköléséből.
A magyar táltosjelöltnek, mint láttuk, szintén fel kell másznia a "próba," a "vizsga" vagyis az avatás alkalmával a berovátkolt, vagy létrának kiképzett fatörzsön, illetve létrán az égbe; de megmaradt az emléke a vérrel való befröcskölésnek is, hiszen a Szigetközben a leendő táltosnak "még legénykorában fel kellett mászni...egy magas nyárfa tetejére, ott az ördög vérrel beszöktette, így kapta a tudományát."
A táltos felszerelése
A táltos dobja
A táltosok körében használatos volt egy különös erővel rendelkező dob, amelynek segítségével a táltos emberfeletti cselekedeteket tudott véghet vinni, pl. magához idézhette a természetfeletti lényeket.
A magyar népi kultúrában a táltoshiedelemkörtől elszakadva is megtaláljuk ennek a különös dobnak az emlékét. Arany János gyűjtéséből idézhetjük ezt a gyermekvers változatot:
Gólya, gólya gilice,
Ki lányát vetted el?
"A tengeri bokrosét."
Mivel vitted haza?
Síppal, dobbal,
Nádi hegedűvel.
Ez a vers újabb oldaláról világítja meg a különleges erejű dobot: nemcsak természetfeletti lények idézésére, hanem bizonyos személyek "szállítására" is alkalmas.
A mai magyar népi kultúra (pl. a hiedelmek, szokások, gyermekversek) dobbal kapcsolatos emlékei alapján kirajzolódik tehát egy természetfeletti erővel bíró dob körvonala. Ez a táltosok, továbbá a sámánok utódainak alakoskodók (regösök), valamint a javasok tulajdona; kétféleképpen is használhatók: vagy megidézik vele a természetfeletti lényeket, vagy pedig segítségével visznek el valakit; alkalmazásának célja hármas: betegeket gyógyítanak, ismeretlen jövendő eseményeket tudnak meg, illetnek "kötnek és oldanak" (egyfajta átkokat) segítségével (legalábbis a versikék ezt mutat-ják nálunk).
A szita és a rosta nemcsak a dob jövendőmondó, hanem gyógyító szerepét is átvette. "A bajomi öregek Mátyus Katát emlegetik, mint jeles javasasszonyt, a 70-es években gyógyítgatott. – Egy embert úgy gyógyított meg, hogy anyaszült meztelenül a ház földjére fektette, a mellére rostát tett és ebbe krajcárt dobott, azután pedig kést fogván a kezébe, balfelé megkerülte a beteget evvel a



mondással: 'Szombat, péntek, csütörtök, csont, köröm, hús, haj veleje, ördög többé ne kőcse (kösse).'"
A táltoslovat az alábbi vonások jellemzik:
1. A táltosló jövendő tulajdonosa rendkívüli módon tudja meg, hogy miként juthat a táltoslóhoz.
2. A leendő táltos hitvány, rossz gebe.
3. Nemhogy ő vinné a hátán a gazdáját, hanem ellenkezőleg: a hős cipeli; közben meg is döglik, de újjáéled.
4. A hitvány állatot a hősnek meg kell mosnia, ekkor változik át táltoslóvá.
5. Amikor a hős valamilyen vállalkozásra indul, eleven szénnel kell hogy megetesse táltoslovát.
6. A táltosló — gazdájával a hátán — elhagyja a földet, felemelkedik a levegőbe s oda megy vele, ahová gazdája akarja.
Minden sámánnak van/volt sámándobja. Ez a magyar dobhoz hasonlóan egyfenekű és fémfüggők-kel, csörgőkkel ellátott. Használatának módja — akárcsak a magyar dobé — kettős: a sámán vagy megidézi vele a szellemeket, vagy rajta megy el a szellemek birodalmába. A sámánhitű népek is hátasállatnak, a sámán hátasállatának tekintik a dobot.
A magyar népi kultúra idevágó emlékei szerint a táltos a varázsdobra ülve hagyja el a földet, a dob tehát a táltos hátasállatát, "táltoslovát" jelképezi. Hasonló képzetek élnek a sámánhitű népek körében is.
A szamojéd népek a sámándobot rénszarvasnak tekintik. A szelkupok véleménye szerint — írja Prokofjeva (1949, 350.) — a sámándob élő rénszarvas, amelyen a sámán a "felső világba" utazik. Erről a hitről tanúskodik részint a dob függőjéhez fűződő képzetcsoport, ezeket a fémfüggőket ugyanis a rénszarvas légzőcsövéhez tartják, részint a sámándob "felélesztésének" a szertartása. A dobkáva külső oldalán levő kidudorodásokat a szelkupok a dob "füleinek" nevezték, a fogantyú fölé kötött fémfüggő pedig a szarvasdob "légcsövét" ábrázolja. Az a részlet újból azt a szelkup képzetet szemlélteti, hogy a dob szarvas.
A dobot a sámánhitű török népcsoportok is a sámán hátas állatának tekintik.
A sór sámán pl. úgy beszélt a dobjához, mintha állat lenne:
Ki nem rajzolt fekete dob,
Körben befedett káva,
Hat szemű tarka marsz,
Hat szarvú tiszta dob,
Ha kőre lépsz, ne botolj meg,
Ha jégre lépsz, ne csússz el,
Ha vízben mész, ne ess bele. (Potapov, 1947, 163—4.)
A tuva sámán a következő szavakkal fordult a dobhoz:
Ó szépséges dobom!



Te megsántultál,
Ó szépségem!
A kumandi sámán a következőképpen kérleli dobját:
Ha kőre lépsz, ne botolj meg rajta,
Ha jégre lépsz, ne görbülj meg,
Ha sziklaszakadékon vezető ösvényen mész,
Ne fordulj meg. (Potapov, 1947, 178.)
Petri szerint a burjátoknál a sámán annak az állatnak a lelkén utazgat a túlvilági birodalomban, amelynek a bőrét a dobra feszítették. Az alar-burjátok úgy tudják, hogy a sámándob hátasállatként szolgál az istenek világába való lovagláshoz.
A dob, azaz a sámán-hátasállat felélesztésekor — a magyar képzetekhez hasonlóan — tejet és vizet is hintenek a dobra, nemcsak tűzzel füstölik. Az altaji török Csorton sámán pl. azt közölte, hogy a dob "felevenítésekor" nem készítenek áldozati sört, hanem pálinkát és tejet használnak a libáció-hoz.
A magyar mesekincsben — miként néhány példán bemutattuk — a hős, mielőtt valamilyen vállalkozásra indulna, eleven szénnel (parázzsal) eteti meg táltoslovát. Nem tartjuk lehetetlennek, hogy ebben a különös képzetben a sámánok egyik dobbal kapcsolatos cselekményének az emléke őrződött meg: a dobnak a sámánkodás (tehát a rajta való "lovaglás") megkezdése előtti tűz fölé tartásának az elmaradhatatlan mozzanata.
A táltos fejviselete
A mai magyar néphit azonban nemcsak a toll-fejviseletet ismeri. Szigetközi hiedelem szerint a toll mellett a szarv is előfordul.
A szarv önállóan is előfordul fejviseletként. Így például a barkók táltosának, a barboncásnak szarv van a fején: "Amelyik gyerek foggal születik — mondták Dédesen — abból lesz a varboncás. Szarva van a varboncásnak, édes tejet kér. Ment házról-házra, csak tejet kért."
A zalai Nagyradán Luca naptól karácsony estig fonják a lucaszéket, akkor kiülnek vele a keresztút-hoz, előbb a szék lábával nagy kört kerítenek. Beülnek a székre a kör közepére és akkor meglát-ják, hogy a misére menők közül kik a boszorkányok. Bikaszarv van a fejükön.
A táltos, garabonciás és a "rosszak" fejviseletével kapcsolatos magyar néphit alapján megállapíthatjuk, hogy a szóban forgó képzet etnikus jellegű: az egész magyar nép körére kiterjed, és a szomszédos népek sem ismernek hasonló hiedelmet, a lucaszék, vagy egész eszköz (viruló ág, tű foka) segítségével meglesett boszorkány, stb. tejessajtárt, köpülőt, tejszűrőt, tejmerőt, tejescsuprot, méhkast, mosogatóedényt stb. visel a fején.
Nemcsak a tollas és a teljes madarat ábrázoló fejviseletről szóló magyar hagyományok páhuzamait találjuk meg a sámánhitű népek körében. Éppen ilyen általánosan elterjedt a sámánok körében a



szarvasagancs fejviselet is. A szamojéd sámánok fejét agancsos fejviselet díszítette. A szelkup sá-mán vaskoronát viselt, amelyre agancsos rénbika-fejet erősítettek. (34.kép.)
A madzsu-tungúzok körében is széles elterjedtségű az agancs sámánfejviselet. (35.kép.) A szolon sámán fejét a szertartás végzésekor félgömb alakú textilsapka fedi, amelynek arc felőli oldaláról nyolc gyöngysor függ alá a szem elé, mindegyik végén egy-egy bojttal; a fejtetőre pedig két csavart vasból készült szarvat erősítettek, amelyről szalag lóg le.
A táltos fája
"A vín Árva Gyurka szalontaji tátos vót. Két sor foga meg nagy füle vót. Elejinte a szigeten lakott. Olyan erős volt, hogy a szigeten a nagy sárban elakadt nagy szekereket egymaga kihúzta...Nem-igen járt bé a tanyárul. Hét esztendeig se látták eccer a városba. Vagy két esztendeig lakott Vásári-ba is. Tanyája nagy diófákkal volt körülvetve. Hallám olyanoktúl, akik abba az erdőbe ott jártak el a tanyája előtt, hogy látták, amint a vín Gyurka bácsi a nagy testivel ott ugált egyik fáról a másikra, mint a madár."
A táltosoknak a táltosfára való felkúszásának, ott tartózkodásának okát, célját is megőrizte a ma-gyar néphagyomány.
[...] Egyszer az öreg Somogyi Antal idesapja két révészkedő társával a fa alá húzódott be egy nagy felhőszakadás elől. Amint ott beszélgettek a fa tövén, valami éneklést hallanak. Ilyen formán valahogy:
"Eső bugyborékoljék,
Szél lenn, fenn nyugodjék,
Ember szűre, jószág szőre
Hadd ázzék..."
Akkor veszik észre, hogy a vén Vicsak tanyázik felettük az ágon. Hiába szólongatták, rájuk se hederített mondta a magáét tovább a szűre alatt. Nem jött le.
A táltos tehát az emberi erőt fölülmúló, a közönséges halandó képességét meghaladó feladatok elvégzése céljából kúszik fel a táltosfára. A vén Vicsak pl. esőt imádkozott, Köteles táltos ismeretlen ember múltját tudta ki, Gali Bálint pedig az elveszett jószág (a nádban elbitangolt marha) tartózkodási helyét fedte fel, továbbá az elhalt pásztorokkal beszélt.
A szamojéd sámánoknak ugyancsak van sámánfájuk. Az Obdorszk északi részén lakó tundrai jurákszamojédoknál a sámán szent helyén állt a sámánfa. Két embernagyságú bálványt támaszta-nak hozzá, azok őrzik a fát. Ha valaki a sámán fáját kivágná, a sámán meghalna. Ez azonban nem sikerülhet, mert aki belevág a fába, fejszéjével a saját lábát sebzi meg. Az a fa sámán halála után egy éven belül elszárad. Castrén útleírásából azt is megtudjuk, hogy a sámán az égbe jut fel a sá-mánfán. Az egyik szamojéd énekben ugyanis a sámán az égig érő nyírfa törzsén felkúszik az ötödik égbe, ahol a nap és a hold tanyázik.
A sámánfát használják többek közt a jakut sámánok is. Egy jakut monda szerint a kilencedik égben lakó Világ Ura teremtette az első sámánt. Ennek emlékére lakásának ajtajával szemben szent fát növesztett: a tüszper turut, amelynek nyolc ága van. Ennek emlékére a földön minden sámánnak van



saját turuja, sámánfája, amely akkor kezd nőni, amikor elhivatott lesz a sámánságra és csak a sámán halálával pusztul el.
A jakut sámánfák keresztrudakkal ellátott magas póznák, olyanok, mint az alföldi magyarság egy-kori látófája. A jakut sámánfára emlékeztet, amit egy sárréti táltos-pásztorról beszéltek: kunyhója előtt fa volt leszúrva, azon egy madár kuporgott; azt gazdája mindenhova elküldte maga helyett.
Az itt bemutatott jakut sámánfa (37. kép) függőleges törzsének csúcsán kétfejű madár ül. A négy keresztrúd, amely a törzs két oldalán nyolc ágat képez, a szent fa nyolc ágát jelképezi.
Priklonszkij ugyancsak megemlékezik a jakut sámánok rovátkolt fájáról: gyógyításkor a sámán áldozatot kell, hogy bemutasson a betegbe költözött szellemnek. Mielőtt a szertartáshoz hozzá kezdene, tíz kis vörösfenyőt és egy nyírfát hoznak, hogy a jurta mellett felállítsák. Az első fenyőbe kilenc rovátkát vésnek, emellé állítják a nyírfát, a többi kilenc fenyő e két fa köré kerül. A déli oldalról valamennyit körülkerítik lenkötéllel, amelyet tarka rongyokkal és lószőrrel aggatnak tele. A rovátlás fa mellé kötik a feláldozandó állatot. Ezután a sámán a mennybe lendül és a Világ Urához könyörög irgalomért.
A nanajok, az olcsák és az evenkik a turura (vagyis sámánfára) vonatkozó kérdezősködéseimkor mindig azt válaszolták, hogy ez "utat" jelent; azt akarták ezzel kifejezni, hogy ez az az út, amelyen a sámán vagy imádsága az égbe megy. {Minden nyelvterületen turu?}
A táltos tevékenysége
A táltos révülése
A táltosok a sárrétiek szerint olyan emberek voltak, akik "mikor rájok jött a révületjek, olyankor elindultak bolyongani."
Más vidékeken rejtezésnek mondják a táltosok révületét. A moldvai csángóknál például a táltos, ha közönséges emberek számára titkos dolgokat akartak megtudni tőle, "mint ki meg volt halva, úgy elaludt, akkor úgy elrejtezett. Mikor felébredt, akkor mondott," ti. választ a feltett kérdésre. A Szatmár megyei magyarság azt hiszi: "úgy elrejtőzik, hogy nem tud önmagáról semmit. Az elméje nincs meg, olyan, mint egy hótt. Egy óra hosszát vagy másfél órát rejtőzik el. Attól függ, hogy sok hóttal van-e ügye vagy kevesebbel. (Rejtezése alatt ugyanis a halottokkal beszél.) Ha sokkal van, akkor egy kicsit tovább van elrejtőzve."
Kérdéses szavunk és fogalmunk felbukkan irodalmunkban is. Arany János Toldijából:
Mondd meg ezt, jó Bence, az édes anyámnak,
Gyászba borult mostan csillaga fiának:
Egykorig nem látja, még nem is hall róla,
Eltemetik hírét, mintha meghalt volna.
De azért nem hal meg, csak olyaténképpen,
Mint midőn az ember elrejtezik mélyen,
És midőn fölébred bizonyos időre,



Csodálatos dolgot hallani felőle.
A déli és keleti palócok, a matyók és a bodrogköziek a természetfeletti lényekkel való tetszés sze-rinti és közvetlen érintkezés módját az elragadtatódik szóval jelölik. A galgamácsiak szerint a tudó-sok "mindenről tudnak. Akkor tud jósolni, amikor elragadtatása van neki. Mikor az elragadtatás közeledett, akkor elvetette magát, ott fetrengett a földön." (39. kép)
A magyar népi kultúra a természetfeletti lényekkel való érintkezés kétféle típusát ismeri: vagy a szellem jelenik meg a révülőnek, vagy a révülő lelke megy el a másvilágra a szellemek közé.
Torontál megyei hiedelem szerint a tudósasszony "el volt rejtőzve. Egy fél óráig beszélt nekünk, akkor felébredt. Akkor más ment hozzá, akkor megin elrejtőzött. – Úgy a székre leült, vonaglott, mozgásba volt, mint mikor valaki úgy haldoklik; aztán elcsendesedett, nyugalomba helyezkedett, mint-ha aludt volna – elrejtőzik. Akkor jönnek a hangok őrajta körösztül; az a lélek beszélget, azok az hívja elő, azokat a lelkeket."
Az őrhalmi palócok mesélték: "Az nem tud magáról semmit, az nem is a saját hangján beszél, az ördög bújt belé. Akkor teljesen öntudatlan. Azt mondják, hogy el van ragadtatva; egy fél órát, negyed órát, sokszor még egy óráig is. Ha akar valaki kérdezősködni a jelenre, jövőre, akkor lesz olyan. Ül egy kanapé-székben; borzasztó nézni, úgy hörög benne az a lélek, az az idegen lélek."
Emberfeletti erővel rendelkező személyeink extázisának a megismerés után önkéntelenül is felvetődik a kérdés; mi volt a célja a révülésnek? A fenti példákból is kitűnik már, hogy a közönséges halandók által meg nem ismerhető dolgok megtudakolása végett révül, rejtezik a táltos, tudós, halottlátó. Közelebbről vizsgálva meg a kérdést: az extázis révén a mai néphit szerint részint a természetfeletti lényekről (szellemekről), részint pedig a természeletfeletti lényektől (szellemektől) tud meg dolgokat.
Az első csoportba a halottakról való mondás tartozik. "Recsken vót egy ember, ahhó járogattak. Gazda Kelének hítták. A halottakról, meg mindenről tudott mondani. Meg ha valakit megrontottak, arról is tudott."
A moldvai Lábnikban úgy tudják, hogy "az ellátóné a hóttakról szokott mondani."
Révülő személyeink az extázis révén nemcsak halottakról (szellemekről), hanem a szellemektől is megtudnak bizonyos dolgokat. Voltaképpen ez a jellegzetes sámán-extázis, éppen ez az alapvonása a természetfeletti lényekkel való tetszés szerinti és közvetlen érintkezésnek.
Néphitünk szerint a természetfeletti lényekkel való érintkezés következtében a térben távoli eseményekről is értesülnek az emberfeletti erővel rendelkező lényeink. Így felvilágosítást tudnak adni pl. arra, hogy hol van az elveszett vagy ellopott tárgy és állat, hol található meg az eltűnt ember stb.
"A baktai [Szarvaskő, Borsod m.] tudósasszony azt is megmondta, hogy hol az elveszett disznó. Megmondta, hogy melyik szakadékban van a disznó, már meg is fiadzott. Tényleg, amikor odamentek, már a malacok kint sütkéreztek."
Szintén Szarvaskőről: "Gyenge Maris megzavarodott, elment az erdőbe. Tíz emberrel kereste az ura, nem találta: három napig mindig keresték. A férje meg a menyecske anyja elment a tudósasszonyhoz. Az azt mondta: 'Éjjel a fa tetején hált, nappal megint kóborgott tovább. Csak menje-nek Bátorba, ott lesz egy ház [a község háza], csak kérdezzék, hogy fogták el azt a nagy magas asszonyt.' Meg is találták."



A magyar emberfeletti erővel rendelkezők rejtezése, révülése, elragadtatása bizonyos ideig tartó eszméletlenségből áll. Ugyanezt tapasztaljuk a sámánoknál is.
Osztjákok sámánextázisa: a sámán a sátorban égő hatalmas tűz mellett érthetetlen szavakat mor-mol és várja az "ördög" érkezését. Úgy tartják ugyanis, hogy a tőle feltett kérdések alapján az "ör-dög" megmondja a jövendőt és megmutatja neki azt a helyet, ahol a legjobb vadászterületek van-nak. Ha baj éri őket, megmutatja, milyen módon menekülhetnek meg. A feleletre türelmetlenül várók folyton-folyvást kiáltoznak, üstöket és deszkadarabokat vernek és egyáéb módon éktelen nagy zajt csapnak kötülötte egészen addig, amíg kék köd vagy füst nem jelenik meg fölötte. – Ekkor a sámán hol ide, hol oda ugrik, mint a megszállott. A sámánok ennek folytán több, mint egy óra hosszáig eszméletlenek és érzéketlenek szoktak lenni. Amikor felocsudnak, a feltett kérdésekre ravasz feleleteket adnak, vagy azt mondják ami éppen eszükbe jut, vagy éppen félrebeszélnek. Tö-virőlhegyire elmondják, hogy hogyan látták meg az ördögöt és hogy mi történt velük. (Zujev, 45.)
A sámán lelkének eltávozásáról Sirelius (osztjákok köréből): "Késő júniusi estén történt egy sámán szobájában. Hogy teljesen sötét legyen, az ablakokat vastag függönnyel fedték be. A padlóra, aho-vá a sámán leült jósolni, vadrénszarvasbőrt terítettek, kezét-lábát erősen összekötötték egy kötél-lel. A bőrre néhány rézpénzt verettek és egy osztják odaült és citerázni kezdett. Mikor minden elő-készület befejeződött, a tűzhelyen kioltották a tüzet. Pillanatnyi csend következett, amelyet csak a citera egyhangú zenéje szakított meg; aztán mély sóhajtások hangzottak a szoba közepéről s néhány perc múlva megcsördültek a rézpénzek a sámán kezében, jeléül annak, hogy keze-lába már kiszabadult a kötelékből. Erre énekelni kezdett és lábával topogott a bőrön. A zene hallgatott, de mihelyt a sámán abbahagyta énekét, ismét felzendült. Nekem, aki felkértem a sámánkodásra, most kérdést kellett hozzá intéznem. Finnország helyzetéről kérdezősködtem. Ismét csend követ-kezett; azt mondták, hogy a sámán most kirepül a szobából. Szótlanul várakoztunk, egy-két perc múlva mintegy távolból közeledő hang hallatszott; a hang egyre közelebb ér, recsegés és erős suhogás a légben—jelentvén, hogy a sámán megérkezett. Elbeszéli: mit tudott meg a kérdésről; csöndes, bágyadt, mintegy nyöszörgő hangon mondja, hogy Finnországban minden rendben van. (Ez háromszor ismétlődik.) Végre kifárad a hosszas úttól, s pihenni vágyik... Egy idő múlva a sámán közönséges módon kezd beszélni, parancsolja, hogy a tüzet gyújtsák meg."
A szamojéd sámánok extázisának részletes leírása Donnertől (1926): "Az ünnepélyes szertartás mindig este, a sötétség beálltával kezdődik s rendszerint egész éjjel tart. Azzal kzdődik, hogy a sá-mán magához szólítja segédeit, (egyet vagy kettőt), akik legtöbbször tanítványai; ezek előkerítik dobját s lassan a tűz fölött átmelegítik, hogy a bőr jól megfeszüljön rajta. – A sámán még állva át-veszi dobját a tűz előtt, aztán leül; dobja fölé hajol és hangos ásítással jelzi, hogy most mély álom-ba merül. El fogja hagyni a földi világot. Sapkán fel-felemelgeti s ha eleget ásított, kis időre el is al-szik. Amint ébredezik, mintha kicserélték volna, mozdulatai öntudatlanoknak látszanak; kábultan, félálomban hever, nem ügyel környezetére és egészen más hangot vált. Eleinte halkan dobol, valami szöveg nélküli dallamot dünnyög, olyan szavakat ejt, amiket a hallgatóság nem ért. Így hívja magához összes segítő szellemét – a lelkeket, állatokat – a levegőből és az állatvilágból. A dobolás egyre inkább hangosabb és ütemesebb lesz, a sámán énekelni kezd. Az ének és a dobszó egyszer-re erősebbé, szenvedélyesebbé válik; a jelenlevők izgatott feszültsége növekszik, nem is annyira a sámán szavai miatt, hanem azért, mert lelkileg maguk is részt vesznek az aktusban. A sámán igéző énekeiben leírja vándorlásait a szellemek lakásaihoz, elmondja az út gyötrelmeit, azokat a veszé-lyeket, amiket a magános puszták, az égő erdők, a viharzó tengerek, a viaskodásra kényszerítő ellenségek, cselek és árulások, mérgezett vizek, betegségdémonok stb. jelentenek számára; min-dezek végtelen



sokaságúnak látszanak. Mikor mindezt az ezerféle veszedelmet diadallal túléli, végre eljut a szellemhez, akit meg akart látogatni."
A magyar táltos révülése, valamint a sámánhitű népek extázisa között a fenti alapvető vonások mellett más részletekben is szigorú egyezést találunk. Csak két ilyen mozzanatra szeretnénk rámutatni: a révüléssel kapcsolatos ásításra és a melegségre.
A nanaj (gold) samanizmust tanulmányozó Lopatyin a sámán sajátságos sóhajtásának, ásításának okaára is rámutatott: amikor a sámán révülése kezdetén "segítő szellemeit magához hívja, kitátja a száját, hogy lenyelhesse azokat." Anyiszimov szerint is: "A dob pergése váratlanul megszakadt. A sámán nagyon ásított – így bocsátotta magába a megérkező szellemet – majd a dobverővel ismét ráütött a dobra."
A manysik (vogulok) és osztjákok szerint a révülő sámánt melegség, hőség lepi el. A manysik ezért a révülés tényét így írják körül: "isten heve, bálvány heve szállja meg," "a bálványnak nagy heve, istennek nagy heve jött reája," "a bálvány vagy isten hőt bocsátott reája."
Az osztjákoknál is hasonló kifejezéseket használnak a sámán révülésére; pl. "íme, a varázsló em-berre a bálvány heve jön," "Kaltesz istennő heve jön rá," stb.
A sámánextázissal kapcsolatos ásítás és melegség emléke a magyar néphitben:
A Torontál megyei Kiszombor tudósasszonya "imádkozással" gyógyított: "Úgy emlékszem, mintha most lenne. Nálunk vót egy asszony, Mári néninek hívták. Vidékrű is, meg abbul a falubul is hordták hozzá a gyerekeket ráimádkozni. Szemverést gyógyított, nyakfoga vót a gyereknek, azt is elnyom-ta közben imádkozot; kelésre is imádkozott – Keresztet vetett az asszony előbb magára, osztán a gyerekre vagy felnőttre, mert felnőttek is mentek hozzá. Akkor a gyereket végig tapogatta keresztalakba, végig az egész testyit, azután három Miatyánkot mondott. Ezeket magába mondta, seppögve, olyan hangfoszlányokat hallottunk belőle. Ahogy imádkozott, mindig ásítozott, akkor úgy eltakarta az arcát. Ima közben folyton ásítozott, és akkor olyan melege lett neki, még a homlokát is kiverte a veríték. Amint az a kicsi szenved, azt ő is átszenvedi; a szenvedést átveszi, akkor elmúlik az a szenvedés az illetőről."
Mezőkövesden Elek Borcsa meg tudta mondani, hogy hol vannak az elveszett állatok, tárgyak stb. Amint unokája, Gari Margit meséli: "Elő vette az Arany Korona könyvet (imakönyvet). Ha meglett, ami elveszett, akkor nem tudta elvégezni az imát, pedig már könyv nélkül is tudta, mert valami melegség neki ment; kendőt, mindent lehányt magáról... Akkor mondotta, hogy hol az elveszett ló, bugyelláris, liba, gúnár."
A táltos viaskodása
A Csongrád megyei kistelekiek szerint "amék tátos lett, az foggal született. Mikor hét éves vót, akkor már e'tűnt az olyan. A gyerekbe már benne vót az a természet. – A tátosmesterség az abbul állt, hogy e'rejtőzött ez. Mer ezek a tátosok vótak azok, akik e vótak rejtődve, ezeknél vót az erej-tődzés. Ilyenkor oda vót két-három nap, egy hétig is oda vót. Ezek olyanok vótak akkor valaho-gyan, mint az állatok...állat-alakban vótak, no! Egyik a másikával vívott. Akkor mondták: de tátor-jányos üdő van; nagy szél volt.
A Moson megyei Dunaremetén jegyeztem fel az alábbi viaskodás történetet: "A bátyámtól hallottam, hogy járt itt nálunk egy tátos, és hítt ki egy illetőt, mer valahol az érben pénz van, hogy pénzt lehet ott fölvenni, mert ott van eltéve és neki akarja a pénzt felugratni a határba. Azt mondta, hogy



éjjel, mikor ők kint vínak, akkor ő bika képében lesz és akkor ő menjen ki, és ha segít neki legyőz-ni azt a másik bikát, akkor sikerült azt a pénzt fölugrasztani. Csatlóval (ütni való durunggal) rá kellett volna ütnie a másik bikára. A tátos megmondta; vörös lángszínűbe lesz ő a vívásnál. Hogy a másik bika milyen színben lesz, azt nem jegyezte meg. – De mikor megkezdődött a vívás, akkor az illető nem ment ki, örült, hogy bent maradhatott, mert olyan nagy bömböléssel voltak az udvaron azzal az ellenfelivel. Úgy ordítottak a bikák hogy azt hitte, hogy a ház dől el. Így az eredményt nem érték el, mert akkor őneki is kellett volna segíteni a vívásba."
Legközelebbi rokonainknál, a manysiknál (voguloknál), amikor a sámán a megrontott beteg felett sámánkodik, elmondja a "megrontás ellen való isten idézetet." Közben "az istenidéző férfira (sámánra) az isten heve, bálvány heve jön rá," vagyis elrévül, ezután pedig, amint a manysi szöveg mondja: "a megrontó, vagy bosszúságot okozó ember bálványalakja ím az ő bálványalakjához jött. Amint megjött, egymásnak neki mentek. Miközben a folyó alvidéke felől valami 'pockos kántor' (medve) termett elő, a folyó felvidéke felől egy vas jávorbika termett elő. – Ugyan mi fog ezután történni? (A sámán úgy megijedt, hogy) im a szánja alá bújt el. A szán alól, amint előjött, a vas jávorbika és a medve öreg im birokra kelve összefogódzkodtak. Hosszú ideig ügyeskedtek, vagy rövid ideig ügyeskedtek, a vas jávorbikának két homlokszarva letört, a medve öregnek egyik első foga kitört. Azután im kétfelé válva távoztak (a két sámán). Hazaérkeztek két (különböző) vidéken lévő falujokba. (...) A megrontó ember (...) elpusztult (megdöglött), a pocakja fölpukkadt. (...) Az istenigézés dolga im ilyesnemű."
A jakutok "anyaállatnak" nevezik azt az állatot, amelynek alakjában a sámánok viaskodnak. Mitahiban valamikor élt egy Mongkurdah nevezetű sámán. Ugyanebben az időben élt a Viljuj mentén egy elöljáró (egy ulusz feje), aki egyidejűleg sámán is volt. Ez az elöljáró vitába keveredett egy híres viljuji sámánnal afelől, hogy Mongkurdah sámán sokkal erősebb, mint az a sámán, ls hogy az nem tudja őt fölfalni. A viljuji sámán ezt mondta: "Nem, én legyőzöm őt és fölfalom!" Veszekedni kezdtek és fogadtak egy lóban. Annak a viljuji sámánnak a gonosz szelleme Mitahiba indult. A sámánszellem felzavarta Mongkurdah anyaállatát, egy jávorszarvast, és üldözni kezdte. Mindkét jávorszarvas átgázolt a Léna folyón. Itt öklelőzött, viaskodott a két jávorszarvas. Mongkurdah jávorszarvasa halál-ra döfte ellenfelét. Éppen ezért a viljuji sámán állítólag meg is halt szülőföldjén."
A bika alakú anyaállatot nemcsak a nami ulusz jakutjai ismerik; pl. a felső-viljuji uluszbeli jakutok is úgy tudják, hogy a jakut sámánok anyaállata bika, a marhini ulusz jakutjai szerint pedig a jakut sámán anyaállata kékes-tarka bika. A nami ulusz jakutjai a bikát éppen "ördögi harcosnak és viaskodónak" nevezik; ez a cím a leghízelgőbb a sámánra nézve.
Ismét egy jakut sztori, annak is a vége/lényege: (...) Öklelőzni kezdtek. Attól a reggeltől kezdve egészen a következő nap reggeléig öklelőztek, mindaddig, amíg a nap teljesen meg nem jelent a látóhatár felett. A küzdelem közepette hirtelen felhangzott a sámán hangja: "Akinek győzni kellett, az győzött, akinek le kellett győzetnie, az legyőzetett; gyorsan az ágyamra, a heverőmre!" Ahogy a lo-vat szokták megölni – felszakítva a fő ütőerét – úgy végzett vele ellenfele, nyögések és nehéz só-hajtások közepette. – Amikor a tehenek esti fejésének idején kinéztek az emberek a veremből, az öreg már holtan feküdt az ágyán.
A magyar néphit táltosai a bikán kívül – bár ritkábban – csődöralakot is öltenek viaskodásuk alkalmával.
Közismert táltos hiedelemkörünknek az az eleme, hogy a viaskodásra készülő táltos nem bízik saját erejében, ezért megkéri ismerőseit, hogy segítsenek neki. Gyakran csak segítségükkel tud győzedelmeskedni. Pl. a csanádapátfalvi táltos azt mondta viaskodása előtt gazdájának: "Abból a felleg-ből majd jön egy bika, ha erősebb lesz, mint én, akkor gazduram – lesz oly szíves! – segít." Ő is bi-ka lett,



a két bika összement. Mikor látták, hogy nem győz táltosuk, akkor körülfogták az erős bikát, s vasvillával, ásóval – ki mivel tudta – szúrták, ütötték. Az erős bika eltűnt, a gyengébb em-berré vált vissza. Akkor mondta a táltos: "Hála Istenek – megszabadultam."
A táltos a viaskodás után gyakran összetört, fáradt, beteg. Pl. Mátészalkán egy öregasszonyhoz beállított egy 18 év körüli leány. Szállás kért éjszakára. Édes lányom, adok neked vacsorát, kínálta a leányt, de az nem fogadta el, csak két tojást kért. – Az öregasszony maga mellé fektette a lányt az ágyba, amely éppen a holdvilágban állott az ablak mellett. Látta, hogy a lány teste tele van tépett hasított sebbel, nem álhatta meg, hogy meg ne kérdezze, mi lett vele. A lány elmondta, hogy ő tál-tos gyerek.
A mezőkövesdiek úgy tudják, hogy a "táltosok nagyon fáradtak voltak, mert nagyon küzködtek, viaskodtak együtt. Betegek lettek azok, akik vesztesek lettek. Csak egymást püfölték ám."
A táltosok viaskodása néha halálos kimenetelű. Pl. a Karcag vidékén lévő Csehsziget nevéhez az a monda fűződik, hogy "Cseh és Bolygó Szabó foggal született táltosok útjok közben ott találkoztak egymással s annyira összevesztek, hogy tusakodásuk közben Szabó megölte vetélytársát, Csehet."
A Hajdúságban azt mondta az egyik táltos, miután megvívott már a bikával: elmegyek majd a hegyek közé, ott is meg kell birkóznom evvel a fekete bikával, de ott már nem igen fogok győzni, lehet, hogy többet nem is látnak ebben az életben."
A sámánok viaskodása is gyakran halállal végződik. Pl. a vogul sámánok fentebbi viaskodása után "a megrontó ember (a sámán) elpusztult, a pocakja fölpukkant." A lappoknál "ha két varázsló 'rénszarvasát' egymás ellen harcra küldte, akkor amilyen mértékben győz, vagy vereséget szenved a ciaskodó 'rénszarvas,' olyan mértékben győz/veszt a varázsló is; ha ez egyik 'rénszarvas' megöli a másikat, akkor a varázsló, akinek a 'rénszarvasa' elpusztult, meghal."
A táltos éneke
A táltos éneke szempontjából a 'haj regő rejtem' (visszatérő) sor köré kapcsolódó kérdések tisztázésa fontos, mindenekelőtt a ma már érthetetlen kifejezés értelme. Sebestyén (1902) szerint szóbanforgó sorunk azt jelentené, hogy "haj ének: bűvölöm, idézem t.i. azt, amit az énekben elmon-dok, vagy akiről az énekben előhozakodom." Vikár (1906) a következő magyarázatot javasolja: "haj regül (énekbe) varázslom." Róheim szerint pedig: "haj extázisban vagyok." Ezeknek a magya-rázatoknak az alapját az a felismerés szolgáltatta, hogy a 'rejtem' szó a révülést jelentő rejt- tőhöz tartozik, tehát ugyanahhoz a tőhöz, amelyikből – miként a magyar sámán extázisával kapcsolatban bemutattuk – a rejtezik ige is származik.
A megfejtési javaslatokban mutatkozó különbségek azonban arra utalnak, hogy a ma már homá-lyos értelmű 'regö' szó értelmezése korántsem nyugodott minden ízében szilárd alapokon. Ebben a kérdésben Pais (1949) vizsgálódásai tettek döntő lépést, mert tisztázták a reg szóhoz és családjá-hoz fűződő kérdéseket. Kutatásai alapján a 'haj! regő rejtem' sort – amelynek a korábbi alapja 'haj! regöl rejtem' volt – így értelmezi: "varázzsá, vagy varázzsá varázsolom," illetve "varázzsal vará-zsolom." A kettős értelmezés onnan adódik, hogy a 'regö(l)' egyaránt lehet lativusi ragos forma, de módhatározó is.
A 'haj! regö rejtem' formula jelentése akkor válik a maga egészében nyilvánvalóvá, ha a 'reg' és a 'rejt' szavak elsődleges, (tehát a pogány magyarok által még úgy értett) 'révülés' és 'révül' szava-kat helyezzük a nyilvánvalóan már általánosabb 'varázs' és 'varázsol' helyébe. A mai regősök 'haj! regö



rejtem' elavult szavaival ugyanis ezt mondják: "Haj! Révüléssel révülök." Regöseink tehát a refrénben olyan cselekményről beszélnek, ami a pogány magyarság sámánjainak volt a feladata.
De miféle samanisztikus szöveghez tartozott eredetileg a 'haj! regö rejtem?' A választ a refrén "Haj! révüléssel révülök" jelentése rejti magában. Ha a szöveg elmondója ugyanis révülésről, mégpedig saját révüléséről szól, akkor feltehetően a révülésbe eső személy énekelte, mégpedig akkor, ami-kor éppen elrévült. S az ilyen szerepet betöltő énekek jól ismertek a sámánhitű népek körében: a sámánok extázist előidéző sámánénekeiként.
A sámánénekek alapján az alábbi tanulságokat szűrhetjük le: az ének szövege változó, attól függő-en, hogy milyen célból végzi szertartását a sámán; az ének jellege azonban állandó: felszólítja a természetfeletti lényeket, hogy segítsenek neki, jöjjenek hozzá, mert bármilyen feladatot is kell elvégeznie, csak segítő szelleme vagy szellemei révén teheti; a szövegnek van azonban állandó része is, a szellemeket megához idéző, hívó szó: ez helyet kaphat a szöveg elején vagy közepén is, azon-ban kötelezően ott kell lennie a végén is; a szellemektől való megszállottság mindig a hívó szó után következik be; akár egy, akár több szellemet hív a sámán, a szöveget záró hívó szó után extázisba jut: a megjelenő szellem beszél belőle.
A sámánok azonban nemcsak a mindennapi beszéd megfelelő igéjével (pl. szökkenj alá, jöjj ide) igyekeznek elérni a szellemek megjelenését, hanem sajátságos indulatszóval is. Az indulatszót gyakran nem is kíséri "jöjj"-féle felkiáltás.
Rítushoz fűződő énekeikben legközelebbi rokonaink képzeteivel teljesen párhuzamos jelenségeket találunk. A magyar énekekben is következetesen ismétlődnek bizonyos sorok, ezekre a refrénekre indulatszó, a haj! a jellemző; ez a haj! annyira rányomja bélyegét az énekekre, hogy azokat éppen róluk nevezik el: hajgatásnak, hejgetésnek; az ilyen énekeket éneklők is az indulatszóról kapták nevüket: hajgató, hejgető; az az ige, ami ezeknek az énekeknek az éneklését jelöli, ugyancsak a haj! hej! szóból alakult: hajgatni, hejgetni.