---
master_file: "[[@BalazsiJozsefAttila]]"
---
# Index for Balázsi József Attila – Élőhalott = eleven holt.pdf

Balázsi József Attila: Élőhalott = eleven holt? 419
TÓTH VALÉRIA 2007. A templomcímből alakult településnevek változásáról. In: HOFFMANN ISTVÁN TÓTH VALÉRIA szerk., Helynévtörténeti tanulmányok 2. Debrecen. 31–46. VMFN. 4. = BALOGH LAJOS – ÖRDÖG FERENC – VARGA MÁRIA szerk., Veszprém megye földrajzi nevei IV. A veszprémi járás. Bp., 2000. TÓTH VALÉRIA
On names of settlements based on patrocinia
It has been known since the publication of MEZŐ (1996) that this seemingly peripheral type of names (cases where a settlement is named after the patron saint of its church) was rather widespread in a particular period of the history of Hungary. The present paper intends to find out what types of factors might underlie its popularity in that period. Considering the circumstances of the emergence of names of settlements based on patrocinia, all the factors discussed suggest that this type of names was not created by natural linguistic development but rather enforced „from above”, by church authorities. Since, however, such names were not at all unfamiliar, in a typological sense, within the system of Hungarian names, there was no systematic obstacle for the spread of that naming habit. Eventually it escaped from its church-directed origins and, using the existing names as models, new names of the same type started emerging „spontaneously”. It is from that point onwards that patrocinium-based names can be considered an established type in Hungary, too. The Hungarian system of geographical names eventually adopted this procedure of naming, with so much success that these names did not only serve as bases of analogy in the creation of new names of the type Szentpéter ‘St Peter’, Szentmárton ‘St Martin’, Szentgyörgy ‘St George’, not initiated by the church any more, but even in the transformation of existing names, as well.
VALÉRIA TÓTH
Élőhalott = eleven holt?∗∗∗∗ Ellentét és ekvivalencia a jelentésben
„Halál a létben van, nemlétben nincsen: a halál ellen gyógyszer a halál. Sírás a sír körül van, sírban nincsen, Ott a nyüveket nyűvi a halál.”
(Weöres: Ami az Orbis Pictusból kimaradt)
1. B e v e z e t é s . – Az idézett mű négy sora két szinonimára, két homonimára és
négy antonimára épül: halál = nemlét; nyű1 (fn) ’féreg’ : nyű2 (ige) ’fogyaszt’, sírás (< sír1
[ige] ’könnyezik’) : sír2 (fn) ’sírverem’; halál : lét, nemlét : lét, van : nincsen, sír körül : sír
ban. Elemzésem tárgyául a halál : lét ellentétpárhoz szorosan kapcsolódó holt : élő, illetve halott : eleven mellék- és főneveket választottam. Helyszűke miatt csak a melléknév alapjelentéseit igyekszem fölvázolni. Nyelvtörténetileg az eleven „az élő melléknévi igenév
*ëleβe-, *eleβe-, illetve *ëleγe-, *eleγe- előzményének -n határozóragos alakja”, azaz élőn
(TESz. 1: 745), a holt pedig „a hal igéből alakult a -t befejezett melléknévi igenévképzővel”
∗ Jelen cikk a 2001 októberében az ELTE Általános és Alkalmazott Nyelvészeti Tanszékén ren
dezett „Ellentét és ekvivalencia a jelentésben” című konferencián elhangzott előadás lényegesen bővített változata.



420 Balázsi József Attila
(TESz. 2: 136). Tehát mindkettő két-két tőre (hal-/hol-, él-/elev-) vezethető vissza. Első pillantásra is bizonyos, hogy e négy szó egymással különféleképpen párokba rendezve hol rokon-, hol ellentétes értelmű.
Az élő : halott oppozíció a bináris taxonómiák közé tartozik, ahol az ellentét tagjai egymástól abszolút határokkal különülnek el, az egyik kizárja a másikat. LEECH osztályozása, noha nyelvészeti szakmunkában jelent meg, szinte kizárólag logikai szempontú. Az
alábbi oppozíciókat különbözteti meg: 1. bináris taxonómia: + élő (’eleven’), – élő (’halott’); 2. többszörös taxonómia: *fém (’arany’), †fém (’réz’), §fém (’vas’), fém (’higany’) stb.; 3. polaritás: ↑méret (’nagy’), ↓méret (’kicsi’); 4. reláció: →szülő (’szülő’), ←szülő (’gyer
mek’); 5. hierarchia: hosszúság1 (’hüvelyk’), hosszúság2 (’láb’), hosszúság3 (’yard’); 6. inverz oppozíció: ∆lehetséges (’lehetséges’), ∇lehetséges (’szükséges’) (LEECH 1997: 118).
Eszerint valami vagy élő, vagy holt, tertium non datur. Azonban a világ – az élővilág – és a
nyelv ennél jóval sokszínűbb, árnyaltabb, s ezért a következő kijelentés nem tűnik ostobaságnak: „Buttler pedig nem volt ezalatt se eleven, se holt, mintha a saját temetésén venne részt” (Mikszáth: Különös házasság). A halál akkor következik be, amikor az ember szíve
megszűnik dobogni. Ugyanakkor élet és halál mezsgyéjén van az a kómába zuhant személy, akinek még dobog a szíve, ám környezetét már nem érzékeli, akaratlagos mozgásra képtelen, infúzióval tartják életben. Erre az állapotra tökéletesen ráillik a se eleven, se holt kifejezés.
Az emberi gondolkodásra, a nyelvre jellemző a kételeműség: bal–jobb, itt–ott, feketefehér... Bármiről lett légyen is szó, ellentétek segítségével sikerül róla fogalmat alkotnunk. A szó legszorosabb értelmében: fogalmat alkotnunk, azaz létrehoznunk. A nyelvtörténeti
kutatások szerint már az indoeurópai alapnyelvben fontos szerepet játszottak a következő bináris oppozíciók: aktív : passzív, isteni : emberi, szent : profán, költői : mindennapi, s korán kialakultak a mai nyelvekre jellemző szembenállások (СPK. 283). Kölcsönösen kizárják
egymást, együttesen azonban rendszert alkotnak, melyben az egyikük jelentése a másikhoz képest határozódik meg. Természetesen többféle kapcsolatban is részt vehetnek, és jelentésük az elfoglalt helyüktől függően módosul. Az indoeurópaiak a szelíd élőlények osztályát
az alábbi oppozíciókban fejezték ki (ГАМКРЕЛИДЗЕ–ИВАНОВ 1984: 481, a kikövetkeztetett alapnyelvi formák nélkül):
[– beszélő]
[– értelmes] [rab]
[– vad] [földi] [halandó]
[+ beszélő] [szabad] [+ értelmes]
[égi] [halhatatlan]
2. A) É l ő : e l e v e n , h a l o t t : h o l t . – Lássuk, miről tanúskodnak a források.
Az él ’táplálkozik vmivel’ már a Halotti beszédben föllelhető (1195 k.: EÐ mend paradiÐum
ben uolov gimilcíctul munda nekí elnie); az eleven csak jóval később, a Königsbergi szó
jegyzékben (1380 k.: ellewen ember); az élő pedig a Müncheni Kódexben (1466: Élx istennec fia). Az ÉrtSz.-ban az élő jelentésének számos meghatározásában szerepel az eleven, s
az eleven jelentéseinek magyarázataként is nemegyszer találkozunk az élő-vel (ÉrtSz. 2: 147,



Élőhalott = eleven holt? 421
249–50). Ahogyan a költő mondja: „Egyszerű ez. / Él az, aki eleven” (József A.: Egyszerű ez). A hal ’megszűnik élni’ ugyancsak a HB.-ben fordul elő figura etymologicaként: „halalnec halaláál holz”. Halott és holt mellék-, illetve főnevünk jóval később bukkan fel: haloth
(1456 k.: SermDom.), holth (1380 k.: KönSzj.). Hogyne élne az eleven, mikor a holt is mo
zog?, Hogynë mozogna az eleven, mikor a döglött is mozog?1 – mondják a Dunántúlon, ha egy máskülönben csöndes ember fölélénkül (ÚMTsz. 2: 88).
B) É l ő e m b e r , é l ő n ö v é n y , é l ő á l l a t . – Élővé, elevenné az élettelen a mítoszokban úgy válik, ha lelket lehelnek belé: „Az ördög elment a műhelyébe és megcsinálta Évát, olyan szépre, amilyenre csak tudta és megmondta Istennek, hogy leheljen belé
lelket, mert nem volt még eleven” (NAGY 1987: 81). Emberek, állatok, növények és termőföld esetében mindkét jelző használható: az élő és eleven ember ugyanaz, élő hal helyett mondhatunk eleven hal-at, s az élő gyepű/élőgyepű (SzT. 2: 1108; ÚMTsz. 2: 134) sem más,
mint eleven gyepű/kert, azaz bokrokból álló kerítés, másképp élősövény, élő/eleven sövény (SzT. 2: 1108), élőgát (ÚMTsz. 133), élőlésza (ÚMTsz. 135), eleven garád, eleven keritis (ÚMTsz. 2: 88): „A parthoz halászcsónak volt láncolva, amelynek ládájában mindig akadt
eleven hal” (Krúdy: Bródy Sándor avagy a nap lovagja), „Az édesanyjáról azután eszébe jutott minden [...], a csendes alacsony házikó... meg az a magas eleven sövény is a szomszéd kertjén” (Mikszáth: Ami a lelket megmérgezi). Az erdélyi eleven barázda ’élő-bokros mes
gye’ (SzT. 2: 885), az elevensövény azonban már korántsem palánk, hanem az ördögcérnát (Lycium halimifolium) vagy a fagyalt (Ligustrum vulgare) jelentő növény (ÚMTsz. 2: 89). A zöldellő, nyers fű, mely nem aszott ki, az élőfű (CzF. 2: 505), de a Kiskunságban jelenthet
varjúhájfajtát (Sedum acre vagy Sedum repens) is (ÚMTsz. 2: 133). Virág is lehet élő vagy eleven: „A gazdagok fájdalma drága eleven virágokból van fonva, a szegényeké papirosból” (Mikszáth: Halottak napja). Ha alaposabban belegondo
lunk, itt a virág már egyáltalán nem élő, hiszen megfosztották tápláló gyökérzetétől, letépték. De egy darabig még nem hervad el, mert életnedvei táplálják. Csak elfonnyadva lesz halott virág. Étlapjainkon néha olvasható az élő halból készült halászlé kifejezés. A sza
kácsnak a friss lehetne néhány napja kifogott is, ezért igyekszik pontosabban megfogalmazni a vendég kedvéért, így „szemében a hal még kimúlása után is élő egy ideig” (F[ERENCZY] 1965: 265–6). Élő a természet is: „Dalolj hát kis madár! mondd ki hangos szóval: / Az élő
természet amit némán érez” (Tompa: Kikeletkor). C) H a l o t t n ö v é n y , h a l o t t á l l a t . – A halott/holt szinonimapár alapjelentése ’meghalt, már nem élő’, ellentéte lehet az élő/eleven élőlényeknek és növényeknek: „Kelj
fel, Pali, most csak holt virágok előtt térdelsz, szüleid lelkei e percben az emberek álmaiban jelennek meg” (Mikszáth: Egy árva története), „Elég volt húsz tavasz, virágveszejtő, / Elég halott virág szállt szerteszét” (Lányi S.: Menekülés a közelítő tél elől). Stiláris különbség is
van közöttük: a holt választékosabb a halott-nál, s elpusztult állat esetében – hacsak nem kedvencünk – inkább a döglött jelzőt használjuk: „Törött lába alatt sokszor török zászló, / Hevert ő alatta sok török, sok holt ló” (Zrínyi: Szigeti veszedelem). Itt a paripa nyilvánvalóan
nem egyszerűen kimúlt végelgyengülésben, hanem lelőtték a csatában, ezért a holt jelző. Néhol a döglött veszi át a halott/holt tisztét: a tövén kiszáradt fát döglött fá-nak is szokták hívni (ÚMTsz. 1: 1013), s a Kiskunságban holttuskó az ’évekig a földben maradt fatuskó’
(ÚMTsz. 2: 983); ’tönkrement’ jelentése is gyakori: döglött kút ’bedőlt, beszakadt kútgödör’. D) E l e v e n l á n c , é l ő l a p , e l e v e n c é l p o n t . – Az emberek sora az eleven lánc/élőlánc: „Eleven láncot állítunk az erdőbe, minden reggel; száz lépésnyire egy-egy em
bert, míg csak a lánc Osgyánt nem éri az erdő végén” (Mikszáth: A fekete város). Az ’élő,
1 Mindenütt megtartottam a források helyesírását. A Nyugatban közölt prózai műveket a mai szabályok szerint írom. (B. J. A.)



422 Balázsi József Attila
de mozdulatlan és néma szereplőkből művészien összeállított, képszerű és rendszerint vmit jelképesen ábrázoló csoport’ (ÉrtSz. 2: 262) az élőkép: „Igen jeles élőképeket tárított elénk a színpad” (Ady: Kun László).
2000. október 6-án a Vendégség Csoport estje ezt az alcímet viselte: Élő irodalmi folyóirat. Kell-e magyarázni, hogy a szerzők személyesen adták elő legújabb alkotásaikat? A nagy ritkán megjelenő sajtóterméket élő lap-nak nevezik.
Élő/eleven célpont az az ’ember, aki olyan helyzetben van, hogy fegyverrel könnyen eltalálható’ (ÉrtSz. 2: 250). E) É l ő f ö l d : h o l t f ö l d . – Érdekes az élőföld – eleven föld megkülönböztetése.
Élőföld a neve a termő-, illetve szántóföldnek (SzT. 2: 1117): „örök rengéssel alattam / Ingjon az élő föld” (Vörösmarty: A két szomszédvár), míg az eleven föld vagy röviden eleven az ’emberi kéztől, eszköztől érintetlen föld (ellentétben a megmunkálttal)’ (ÉrtSz. 2: 147;
ÚMTsz. 2: 89). Újfehértón az eleven föld a ’mélyebben fekvő, nedves földréteg’ (ÚMTsz. 2: 88), a Nagykunságban pedig élőföld a ’lápos területen található kemény talajú sziget’ neve (ÚMTsz. 2: 133). „Háromszékből két olyan XVI. századi okleveles adatot is ismerünk,
amely élőföld-ről beszél” (SZABÓ T. 1985: 394–5). A élőföld ellentéte a holt föld/holtföld ’terméketlen földterület’ (ÚMTsz. 2: 981): „A hó, a holt föld téli szemfedője, / Az éjen át / A temetőre / Leszállt” (Petőfi: A hó, a holt föld téli
szemfedője). Hasonlóképp kihalhat a természet is: „Még gyász-füzér sem ékesíti / A holt természetet” (Tompa: Meleg forrás). Az élőerdő alakilag hasonlónak tűnik, azonban a látszat csal: „élőerdőnek az erdélyi
régiségben a falu olyan közös erdejét nevezték, amelyet egyéni szükséglete szerint a falusiak közül bárki szabadon irthatott, használhatott” (eredeti kiemelés; SZABÓ T. 1945: 262). 1814: „a’ hellységűnk Határán vagynak kôzŏnségesen elŏ erdők vagynak (így!), de ugy el
pusztittattak, hogy már haszon vehetetleneké lettenek” (SzT. 2: 1115). Itt az élő igenév nem a cselekvő személyre mutat rá, hanem a cselekvés tárgyát jelöli: ’olyan erdő, melyet élnek,
használnak’ (ÁRVAY 1946: 87). Vö. „élő-föld, éltető-föld: fundus, ager. »Az varasnak belxl
nagy elx fxlde vala«” (Ilosvaitól id. NySz. 1: 985). A földközösség ősi formáinak eltűntével e szakkifejezések kivesztek a népi szókincsből. F) É l ő s z é n : h o l t s z é n . – A régi magyar nyelvben a szén egyaránt lehetett
’1. tűz, 2. parázs, 3. szén’ (NySz. 3: 178; SzlavSz.2 506–7; TESz. 3: 720): „Meg nėė ÐerteÐ
Ðem [...] wyztxl zenthxl” (PeerK. 255), „Ú féil tűle, mind TM széintü” (SzlavSz.2 507), „Szenet ruha-befedéssel rejteni nehéz” (Csáktornyai M.: Gróbián). A jelentéseket jelzővel különböz
tették meg: élő/eleven szén/élőszén (ÚMTsz. 2: 138), holt szén/holtszén/aludt szén/megaludt szén (NySz. 3: 171, SzamSz. 209; SzT. 5: 239–40; ÚMTsz. 2: 982). „A szlávból átvett parázsol és a belőle elvont parázs a szén-nek ezt a széles körű jelentését megbontotta” (HADRO
VICS 1992: 105). A kifejezést ismerik az orosz nyelvjárások is: живой уголь/уголёк ’élő szén’ (CPHГ. 9: 154); a kihűlt, már nem tűzforró szamovárra mondják: мёртвый самовар ’holt szamovár’ (CPHГ. 18: 123). Az eleven szén ’parázs’ egy 1558 körüli nagyszebeni re
ceptben: „A purgalasa [az ezüstnek] penig Ig lezen, Rp veres rezet es ted eleven Zenre es ves az rezre kenkoueth” (SzT. 2: 886). Somogyban az élőtűz ’parázs’ jelentésű (ÚMTsz. 2: 139). Az eleven parázs ’még tüzes, nem hamvadó’ értelemben járja, ellentéte a döglött pa
rázs/izzó ’elhamvadt parázs’ (ÚMTsz. 2: 1013). G) É l ő v í z : h o l t v í z . – A z élővíz ’folyóvíz, ellentéte az állóvíz’ (RévaiLex. 6: 426), s az élő/eleven forrás másként ’élő vizű forrás’ (SzT. 2: 885): „Ott, hol egy dom
bocska fejjebb emelkedik, / Melly diszességében szinte kevélkedik, / Két eleven forrás csergedez tövében, / Kastalust képeznéd folynia képében” (Ányos: Gadótzi Rőth Klárának), „1640-ben Nagybánya vízvezetéket csináltat, hogy tiszta »élő vizet« kaphasson” (Réti I.:
Egy város jellemképe. Nagybánya). Metaforikus jelentésben: „Mert a Bárány, a ki a királyi



Élőhalott = eleven holt? 423
széknek közepette van, legelteti őket, és a vizeknek élő forrásaira viszi őket; és eltöröl Isten az ő szemeikről minden könyet” (Jel 7,17 – Károli 1980). Eleven kút/élőkút az, ’melyből folytonosan friss víz szivárog vagy buzog’ (CzF. 2: 505). 1681: „Vagyo(n) ezen Pitvarban
egi eleven kút, a kő sziklabol ki vághva és kerekdeden köböl vagyon meg csinalva” (SzT. 2: 886). Átvitt értelemben is: „S tartsd meg végig köztünk / Christusunk felkölt napját. / Csak ő az élő kút, / Hozzád vezérlő út” (Rimay: Más). Ide tartozik a termékenységre utaló népies
bagzóvíz ’kezdő áradása a pataknak’ is (ÚMTsz. 1: 307). A vízhez mint alkotó és romboló, pozitív és negatív princípiumhoz hihetetlen gazdag vallási jelentéstartalom kapcsolódik világszerte, s így a görög–római és zsidó világban is, az
élő víz (más fordításokban az élet vize) kifejezésnek számos értelmezése lehetséges. Már a qumráni iratokban megtalálható: „Még gyökeret sem eresztettek, már virágba borultak [...]; és törzsük megnyílt az élő vizeknek, és örök forrássá lett” (FRÖHLICH 1998: 376–7). Az Újszö
vetségben az ’élő víz’ (gör. Ÿäùñ æ§í) rituális értelemben a ’keresztvíz’, keresztény szóhasználatban maga a Szentlélek (VANYÓ 1997: 161–8). Leglényegesebb a víznek a tisztítással, megtisztulással kapcsolatos szimbolikája; az élő víz Isten, az élet forrása: „Kertekben
levő kút, élő víz forrása, mely a Libánonról csörgedezik” (Énekek 4,15 – ÚjFord. 1997). A Károlinál meglévő élő víz szószerkezetet az új fordítás némely esetben folyó- (Jer 2,13; Zak 14,8) vagy forrásvíz-nek (4Móz 19,17) magyarítja.
Az orosz népköltészetben az élő víz (живая вода) ugyancsak folyó- vagy forrásvíz, szemben a halott vízzel (мёртвая вода); a nyelvjárási живой песок ’élő homok’ pedig a forrásvíz fövenye (CPHГ. 154). Az ukrán folklórban „a víz, a végtelen és halhatatlan, kez
dete és vége mindennek a földön” (ГРИЦИК 1999. 1: 124–6). Kitüntetett szerepet játszik a buddhizmusban is, a jelenségvilág folytonos változását testesítve meg: a rajta való átkelés a megvilágosodásba történő áthaladást jelképezi. Koreában legtisztább áldozat a vízáldozat,
különösen gyermek születésekor. A maja mitológiában az esőnek (a mozgékonynak, aktívnak) istene van, az állóvíznek (a mozdulatlannak, passzívnak) pedig istennője (MILLER 1993: 184). Az indoeurópai alapnyelvben a ’víz’ jelentésű főnevet ugyancsak két tővel, egy
aktívval (ie. *Hap[h]- > hett. hapa ’folyó’, szkr. Aap [āpa] ’víz’, lat. amnis ’széles és mély
folyóvíz’, litv. ùpė ’folyó’) és egy passzívval (ie. *2et’-/*út’- > szkr. %da [ud.] ’vizek’, gör.
Ÿäùñ ’víz’, alb. újë ’víz’) fejezték ki (ГАМКРЕЛИДЗЕ–ИВАНОВ 1984: 670–1).
A ’folyóvízmederben felduzzadt, megrekedt álló víz’ a holt víz, s a holtvíz pedig nem más, mint a ’holtág, holtmeder’, szláv jövevényszóval morotva, mortva, morotvány (SzlJsz. 1: 343; SZTRIPSZKY 1943: 326), akár a Felső-Tisza vidékén használatos halvány (ÚMTsz. 2:
829). Valószínű, hogy „a ’holt folyóág’ jelentésű magyar halvány létrejöttében közrejátszhattak a magyarral érintkező szláv nyelvek” szavai is (SzlTüksz. 77). A Bodrog környéki szláv Netecse jelentése ’nem folyó’ (SZTRIPSZKY 1943: 326). A kiszáradt árkot holt
árok/holtárok-nak nevezzük (SzT. 5: 235; ÚMTsz. 2: 981), s hasonlóképp holt jég/holtjég (ÚMTsz. 2: 982) az, amely alatt nem folyik víz: „Bennem a kicsiny magyar Tisza habja / Lüktet csüggedten s tett nélkül sóvárog, / Nálunk szörnyű a tavasz áradása – / S aztán le
szünk kizökkent víz, holt árok” (Bodor A.: Az új Tisza). Erdélyben van holt fok ’száraz ér’, holt patak ’aszúpatak’ (SzT. 5: 235), holt tó ’kiszáradt tó’ (SzT. 5: 236) is. Nyelvjárásokban a ’kiszáradt láp’ döglött láp, s a holt- előtag helyett előfordul a dög- is: dögág ’a Tisza holtága’
(ÚMTsz. 1: 1012–3), s dögvíz ’a Tiszának vagy Marosnak valamelyik holtága’ (SzegSz. 1: 296). Ellentéte az eleventisza (ÚMTsz. 2: 88). H) É l ő r é s z . – A hajózásban élő rész a ’hajó víz alatti része’. Közrejátszhatott
a kifejezés jelentésének kialakulásában az is, hogy ezt sűrűn beborítják a növények, algák és egyéb tengeri élőlények. Ugyanakkor a hajó a vízben él, mozog, ezért az abból kiemelkedő, a vízvonal feletti része nem lehet élő, csak holt rész (RévaiLex. 6: 422).



424 Balázsi József Attila
I) É l ő m a l o m . – A működésben lévő, járó malomra mondják, hogy élő malom. 1793: „vagy az élő Malmoknak Taxáját mind fell nem vette, vagy pedig a’ Malmokban esett pusztulás ebben az Esztendőben” (SzT. 2: 1110). A „Vas Laci” című mesében a hős útját
forgó beretvákkal kirakott, eleven híd keresztezi (JANKOVICS 1987: 134). J) E l e v e n e z ü s t . – A műszók körében is találkozhatunk az élő/eleven-nel. Higanyra az eleven ezüst/kéneső a régiségben gyakran előfordult: „Az a csinos jószág ott, aki
kenyérgolyókkal pajzánkodik a férfinéppel, Csapodyné asszonyom... olyan, akár az eleven ezüst” (Mikszáth: Nemzetes uraimék), „Itt ugrált a kéneső elevenségű Shakespeare Jóska (Székely József), kinek világverő tervei örökké tervek maradtak” (Mikszáth: Jókai Mór élete
és kora). Az eleven ezüst a középkori lat. argentum vivum ’kéneső, könöső, higany [tkp. ’eleven ezüst’]’ (BARTAL 1901: 48) tükörfordítása, más nyelvek is átvették, vö. ol., sp. argento vivo ’ua.’ (OlMSz. 117; SpMKsz. 88), kat. argent viu (DCH. 85), fr. argent vif ’ua.’
(FrMSz.3 1: 109), or. живое серебро ’ua.’ (CPHГ. 154), szh. živo srebro ’ua.’ (SzhMKsz. 636), cs. živé střibro ’ua.’ (ČRFS. 503), ang. quicksilver ’gyors ezüst’ (AngMNsz. 1197), blg. живак ’az élő’ (BolgMSz. 382). Irinyi János ugyanígy az él- tövet használta 1839-ben,
amikor az oxigént éleny-nek keresztelte el (NyÚSz. 60). A mozgási energia hajdani neve eleven energia/erő. Átvitt jelentésben: „Az ösztön általában nem egyéb, mint azon titkos, a léleknek mint eleven erőnek természetében gyökeredző törekvés vagy irányzat, melynek cél
ja nem más, mint éppen az, hogy munkásságot fejtsünk ki” (Mikszáth: Az ösztön). K) E l e v e n h ú s , é l ő s e b . – É l ő / e leven hús ’az élő emberi v. állati test izomzata, védő bőrréteg nélkül’ (ÉrtSz. 2: 147). Innét metaforikus jelentése: ’fák törzse háncs
nélkül’. „A karcsú fák eleven húsa fölsírt / s hallottam, hogy a szél ajtómon zörget” (Somlyó Z.: Délutáni zivatar), „[R]endre hámozván a forma dús / hócsipkéit, hogy csipkékből égjen elő az élő hús, / szellem-igazságok vak alján a Valóság teste, a Lét” (Babits: Egy filozófus
halálára). Az eleven hús jelentheti a nőt is mint a szexuális vágy tárgyát: „kedvesem teste, kire szívem éhes: / hús, hús, eleven hús!” (Babits: Hús-sziget a kőtengerben), „És intett is a gyönyörű karjával, mint az opál fényrezgése az éjben, amint kibújt és kinyúlott a prémtöme
gek, a bő ujjak alól, az eleven hús üdeségével” (Szomory: A pékné). Ezt a jelentést az ÉrtSz. nem közli. Gyakori az eleven ’eleven hús’ a következő kifejezésekben: vkinek az elevenje ’érzé
keny pontja’, az eleven(j)ébe vág vkinek ’mélyen érint’, vkinek az eleven(j)ére tapint/talál/hág (rég), elevenig hat ’szóval v. tettel érzékeny pontot, kényes ügyet érint’: „Ez a pletyka, amit most belecsaptak az arcába, elevenére talált” (Bíró L.: Ilka. Történet egy vidéki városból),
„akció és agitáció, mely a művészet elevenébe s a művészek eleven bőribe vág” (Ignotus: Irodalmi céhrendszer), „És sohase hatott így elevenig bennem az emberi szó” (Kaffka: Hajnali ritmusok). Miként a bőr alatti rész eleven, ugyanúgy a szántásnak az ekétől föl nem for
gatott része is az lehet: Tiszta elevembe vëtötte TM mágot (SzlavSz.2 109). Debrecenben a nyers húst nevezik eleven hús-nak: „[A] szalonna teljesen jól kisüljön, elevenen ne maradjon” (ÚMTsz. 2: 88).
Az élő/eleven seb a ’nyitott, begyógyulatlan’ seb: „Csu.pa eggy e.levS seb. a há:ta” (SzamSz. 209), „Pirulva kell bevallani, hogy e betűkkel itt-ott eleven sebeinkre tapintott, melyek mind fölvérzenek” (Mikszáth: A csehek Magyarországról).
3. A) É l ő k ő . – Az Újszövetségben találkozhatunk az élő kő kifejezéssel: „Járuljatok őhozzá, mint élő kőhöz, amelyet az emberek ugyan megvetettek, amely azonban Isten
előtt »kiválasztott és drága«” (1Pt 2,4). A feltámadt Krisztus neve ez, amelyre Isten a lelki házat, a Jézus Krisztus gyülekezetét felépíti; vö. „A Sionra egy követ teszek le alapul, szilárd követ, drága sarokkövet alapul” (Ézs 28,16, ÚjFord. 1997). Ugyanakkor az újjászületet
teket is élő kövek-nek hívja, akiknek a Krisztus által megeleveníttetve oda kell járulniuk,



Élőhalott = eleven holt? 425
hogy beleillesztessenek a templomába. Egy példa Móricztól: „Mindig újra és újra feltenni a már megoldottnak hitt kérdéseket és mindig újra megkeresni rájuk a feleletet, hogy ezáltal részesei lehessünk a valóságos életnek, munkatársai a folyton teremtő és alkotó Úrnak, szol
gák és harcosok, építők és eszközök az élő kövek faragásában és beillesztésében a jövő, az isten országa épületébe” (Magunk revíziója). B) É l ő n a p t á r , é l ő l e l k i i s m e r e t , é l ő p é l d a . – Ha valaki az ünnep- és név
napokat fejben tartja, azt mondjuk rá, hogy élő naptár, eleven kalendárium vagy (Erdélyben) élő káptalan: „Minden ember körülöttem egy eleven kalendárium” (Krúdy: N. N. Egy szerelemgyermek regénye), 1853: „Méltoztasson édes Néni az Ujfalvi, Mátéh és Kispál csa
ládok genealogiájokrol annyit, a’ mi eszibe jut leirni s nékem el küldeni. Üdvezült bátyám ezeket jól tudta, s valóságos elő kaptalan volt, utánna Néni tudgya legjobban” (SzT. 2: 1109). Diáknyelvi kifejezés az élő húskonzerv ’kövér ember’ (KARDOS–SZŰTS 1995: 56).
Azt, ’akinek puszta jelenléte más(ok) lelkiismeretére hat, azt felébreszti’ (ÉrtSz. 2: 250), élő/eleven lelkiismeret-nek nevezzük: „[A diák] Jókainál az élő lelkiismeret: Jávorka, aki Ocskayt megbosszulja és kézre keríti...” (Babits: Jókai lelke), „Lelkiismeret, eleven lelkiis
merete az irodalomnak, ki közöttünk jár” (Kosztolányi: O. E.). Egyezik a két jelző használata a bizonyság és tanúság főnévvel is: élő/eleven bizonyság a ’tanú’. 1560: „Azert ezek mynd Jgy leuen az mynt megy monttwk [...] kyket myn
deneket megy byzonytwnk leueleinkel es elew byzonsaginkal” (SzT. 1108), „[Náday Ferenc] eleven tanúságot tesz arról minden újabb szerepében, hogy művészetének varázsa örökifjúvá teszi őt” (Ady: A titok), „Ilyen itt a világ [...], élő tanúság arra, hogy nemcsak a
borral, de a kedélyeskedéssel is lehet politikát csinálni” (Mikszáth: Czirok Mátyás és Szomor Miska). Nem különbözik egymástól az élő és az eleven cáfolat sem: „Andrássy a külügyi hivatal élén ennek a téves és ránk nézve káros hitnek élő cáfolata volt egész Európa előtt”
(Halász I.: Egy letűnt nemzedék), „Schöpflin egész pályája eleven cáfolata e formuláknak” (Gyergyai: Schöpflin Aladár), „Így ezt a pártsemleges szakmai véleményt önmagában is a többség álláspontja szakmai alátámasztásaként, a politikai szándékokkal való vádaskodás
élő cáfolataként értékelhetjük” (Salamon L., 1999. december 7.). Ha valakit mintaképül állítunk magunk elé, azt mondjuk rá, eleven oszlopa, élő/eleven példája vminek: „Az »Alkotmány« huncut bácsinak, vén svindlernek kereszteli el Tolsztoj
Leó grófot. Az Istennek és a krisztiánizmusnak ezt a legnagyszerűbb ma élő eleven oszlopát” (Ady: „A vén svindler”). Elavult nézeteket valló, korunkba beilleszkedni képtelen kortársunkat nevezhetjük élő anakronizmus-nak: „Látni, nézni ezeket az élő anakronizmusokat
oktalan dölyfükkel, léha, tartalmatlan, improduktív életükkel” (Ady: A hétről. 1902. febr. 9.). C) É l ő e m l é k : h o l t e m l é k . – Könnyű a helyzetünk az élő/eleven emlék és
élő/eleven emlékezet esetében is. Az előbbi kézzelfoghatóbb ez utóbbinál: élő emlék nem csupán az elhunyt alakjának, cselekedeteinek bennünk megőrzött képe, hanem olyasmi is, amit ő hagyott reánk. „Ó, hogy e tréfa áldozata éppen csak én vagyok, az ő nyomorgó,
küszködő szerelmének nyomorult élő emléke” (Kuncz: Corniquet és fia), XIX. sz. eleje: „Eleven emlékezettbe vagyon még Mélgŏs Groff Urnak ezen Nemes anya Székben valo előll űlésének Sűkerres nyoma” (SzT. 2: 886). Néha az élő szellem kifejezés is használatos: „Le
gyen áldott az átszúrt szívű mártír, ki az ő szívét soha meg nem értett nép templomában nyugszik, s örökre élő szelleme súgja meg azoknak, kikre rájuk fér: érdemes a magyart szeretni!” (Ady: Erzsébet). Ugyanilyen friss az eleven élmény.
Akiről elfeledkeznek, annak már csak halott/holt emléke marad: „Valamikor talán egyenesen e dicső és nemes ember emléke ellen lesz muszáj harcolni, mert ez a halott emlék útjában fog állhatni az ő eleven szándékainak” (Ady: Távol a csatatértől), „S mi harcok any
ja volt / nemrég, / ma csak egy lanyha holt / emlék” (Babits: Kép egy falusi csárdában).



426 Balázsi József Attila
D) É l ő s z o k á s . – Élő/eleven egy szokás vagy hagyomány, amíg nem vész a feledés homályába: „most nem titok, hogy miért fejlődik tovább és újhodik egyre a holnap felé a ma művészete az eleven hagyomány árját új mederbe kényszerítve” (Feleky G.: Velencei ki
állítások. Klimt), „[Mátyás] alakja azóta is inkább csak történelmi emlék, s korántsem életet formáló, élő hagyomány” (Tolnai G.: Mátyás és birodalma). E) E l e v e n h í r . – Erdélyben dívik az eleven hír kifejezés, a ’vki életben létéről
szóló hír(adás)’. 1669: „uagion megh Nehaj Czutak Istua(nna)k ket fia [...] ha ezek felol eleuen hir ne(m) hallat(ne)k, auagy sine semine deficiálnának abbeli iussat Kászoni Pál Deak Ur(amna)k, és posteritasinak Csutak Pete(r) Uram [...] kezibe boczassak” (SzT. 2:
886). A ’vki halálhíre’ jelentésű holt hír/holthír, főleg a halott (ritk)/holt hírét költik vkinek kifejezésből ismert: „Még élt, amikor már halott hírét költötték” (Turóczi J.: A fiatal Hofmannstahl prózája).
F) É l ő s z ó : h a l o t t s z ó . – Az írással szemben a szóbeli közlés élőszó/eleven szó: „Elküldtük tehát Júdást és Szilászt, hogy ők tudtotokra adják ugyanazt élőszóval” (ApCsel 15,27 – ÚjFord. 1997), „Írással, eleven szóval, jelekkel, mindenképpen, ahogy le
het, belé kellene égetni a köztudat láthatatlan testébe, hogy Lechner Ödön nagy ember volt” (Bálint A.: Lechner Ödön). A kifejezés erdélyi változatai: élő nyelvével/szavával/szájával/szájából. 1608: „my eleöttwnk az eő zabad akarattiok zerint, es eleő nyeluekkel teőnek
illyen vallast, veghezest es testamentumot” (SzT. 2: 1109). Ugyanígy eleven ima az állandóan hangzó fohász: „Amit nem őriztek meg krónikák, holt betűk, följegyzések, kolostorok aranykönyvei, megőrizték a szájról szájra vándorló eleven imák” (ERDÉLYI 2000: 59).
A halott/holt szó jelentése viszont már ’értelmetlen, tartalmatlan szó’: „Halott szó s üres mondathalmaz marad csupán” (Illés E.: Anyám! Bibó Lajos regénye), „Ha te nem volnál, mi lenne velem? / Holt szó volna tavasz és szerelem” (Pásztor Á.: Új énekek éneke).
Érdekes az ellentétek viszonya: a pusztába kiáltott szó írott képe – szinonimája – a halott/holt betű: „Az írás ereje nem a holt betű, de az élő szó” (Székely B.: Ösztön, kultúra, illúziók). Az élő szó hatékony, az írott betű meddő: „Goethe Faustja is halott betűk gyűjtemé
nye, raktára, kriptája volna, ha ezer és ezer hivatásos vagy hívatlan kritikus hozzá nem tette volna a saját lelkét” (Ady: Hogyan csinálódnak az események?). G) É l ő n y e l v : h o l t n y e l v . – Ameddig egy közösség utolsó tagja él, nyelvét
élő/eleven nyelv-nek nevezzük. „Hanem, hogy ti méritek rám, kedves barátim, a legérzékenyebb csapást, ti, akik jól tudjátok, hogy semmiféle eleven nyelvet nem tudok a magyaron kívül” (Mikszáth: Levél a szerkesztőség összes tagjaihoz). Ha kihal a közösség, a nyelve ha
lott/holt nyelv-vé válik: „Így született ez a mi modern, soknyelvű »világirodalmunk«: egy egynyelvű irodalomból, egy halott nyelv irodalmából” (Babits: Bevezetés „Az európai irodalom történeté”-hez).
H) É l ő d í j : h o l t d í j . – Középkori bírság súlyos bántalmazásért az élődíj/elevendíj, melynek „összege attól függően, hogy azonos rendi állású vagy pedig egyik fél n[eme]s, a másik j[o]b[bágy] volt, változott: az alacsonyabb rendi állású magasabb fájdalomdíjat fi
zetett a kiváltságos rendűnek, mint fordítva, illetőleg az azonos rendűek egymásnak” (SzT. 2: 886). Az elítélt önmagát váltotta meg a súlyos testi büntetéstől. Bár a holtdíj szótári magyarázatában azt találjuk: ’élődíj, elevendíj, fájdalomdíj’, a két
szó jelentésében csupán annyi a közös, hogy a büntetés megváltásaként lerótt összeget jelenti. Ez utóbbit az elkövető eleven embertársa bántalmazásáért fizette a sértettnek, míg az előbbit bírói közvetítéssel az áldozat hozzátartozóinak, hogy megszabaduljon vérbosszújuk
tól (SzT. 5: 238). I) É l ő s z e r z ő d é s . – Az élő szerződés ’hatályos, érvényes’. 1770: „Erdŏnket
vágták s élték mind addig míg nékunk tuttunkra lŏtt mely Erd%nek meg vásárlásárol bizo
nyos métáiról [határjeleiről] élo Contractust elŏ mutatni készek vagyunk” (SzT. 2: 1110).



Élőhalott = eleven holt? 427
J) É l ő á t o k . – A még beteljesülhető rossz kívánság az élő átok: „Az a sír a honszeretet élete lesz addig, míg Debrecen a nagy Debrecen marad, s élő átok, ha valaha magyarságát, hazáját feledné!” (Ady: 1849. aug. 2.).
K) É l ő a d á s . – A rádiózásban, televíziózásban élő adás a ’helyszíni, egyenes’ közvetítés neve. Az ÉrtSz. eleven adás-sal magyarázza (2: 250), de ez a tévések, rádiósok körében egyáltalán nem terjedt el (Wiegmann Alfréd szíves közlése).
L) H o l t ú t , h o l t t ő k e , h o l t i d é n y . – Holt út a ’használaton kívül levő, elhagyott út’ (SzT. 5: 236), akár a holt akna ’elhagyott, felhagyott sóakna’. Ugyanígy holtgödör/holtverem az ’elhagyott, már kiaknázott agyagbánya’ (ÚMTsz. 2: 981, 983). A ’vágány
záró földhányással, ütközőbakkal végződő (rövid) vágány’ a holtvágány (ÉKsz.2 531). A holt tőke/vagyon ’jövedelmet nem hajtó tőke/vagyon’ metaforikus, ’kihasználatlan
szellemi érték’ (ÉKsz.2 531) értelemben is gyakori: „Mi tudjuk, hogy mennyi mindent te
remtett volna ez az igazán kultúrvárossá predestinált város, ha csak félig megvolnának azok az anyagi tőkék, mely holt vagyon például Debrecenben” (Ady: A jövő Nagyvárad), „Higgyük el tehát, a holt tőke életre kel az értő gazda kezében!” (Vona F., 1991. március 4.).
A holt idény v. halott/holt szezon ’olyan időszak amelyben vmely tevékenység (természetes) feltételek híján szünetel, és a szóban forgó helyen semmilyen jelentős esemény nem történik’: „Színházban, bálban, sétatéren / Nem fog ragyogni annyi fény, / Állandó lesz nyá
ron, mint télen / A szomorú, a holt idény...” (Ady: Fogynak a lányok), „Az időt szidja, a halott szezont, a késlekedő esőt” (Ady: A Riviéra ősszel).
4. A) N y o m a t é k o s í t á s : e l e v e n , é l ő , h o l t . – Gyakoriak a vizsgált mel
léknevek emfatikus szerkezetekben is. „Egerben, a várhegy oldalában vannak mindenféle girbegurba kis utcák, ahonnan még nem jött le eleven ember anélkül, hogy kalapját félre ne
csapta volna” (Krúdy: Festett király). Hasonlatokban gyakran az összehasonlítás alapja: eleven, mint a bolha/a (hal)csík/a gyík/a kéneső/a madár/a motolla/az orsó/az ördög/a sajtkukac/a tűz: „Mr. Clark apró töpörödött arcú férfiú, izgékony és eleven, mint a halcsík”
(Mikszáth: A diplomata levele). Az él igének önállóan nincsen ’fürgén szalad’ jelentése, itt az élő nem lehet szinonimája az eleven-nek: *élő, mint a bolha/a (hal)csík/a gyík/a kéneső/ a madár/a motolla/az orsó/az ördög/a sajtkukac/a tűz. Az örökmozgó gyermek másképpen
eleven ördög. E kifejezést ’maga az ördög’ értelemben is használjuk: „Bizony, bizony, eleven ördög volt a te apád s most valahol a pokol katlanjában sütögetik le róla a sok gazságot, a sok hamisságot!” (Kassák: Misilló királysága).
Máskor az élő jelző csupán nagyobb nyomatékot ad a kifejezésnek, mely nélküle is csorbítatlan volna: esküszik az (élő) Istenre: „Esküszöm én néktek az élő Istenre, / Mi fényes hódunkra s éles fegyveremre, / Az éjjel Mahumet én atyám képébe / Ezeket mind nékem
okossan beszélé” (Zrínyi: Szigeti veszedelem), ëgy élő sár vót ’merő sár volt’, milyen élőcsúf ’rendkívüli mértékben csúf’, az élő életben olyant még nem láttam ’soha az életben olyat még nem láttam’ (ÚMTsz. 2: 132).
A holt is gyakori fokozó értelemben, azonban míg az eleven esetében a melléknév a hasonlat szerves része, az összehasonlítás alapja, a holt az összetett melléknevek erősítő eleme, s a többi összetételtől eltérően nem bontható ki hasonlító mellékmondattá, mint
a makkegészséges ’majd kicsattan az egészségtől’ típusú összetételek. Mondhatom: makkegészséges → egészséges, mint a makk, tejfehér → fehér, mint a tej, de azt nem, hogy holtfáradt → *fáradt, mint a holt. Itt csak a ’halálosan fáradt’-tal írható körül az összetett melléknév
jelentése. A holtbiztos típusú kompozitumok nagy számmal fordulnak elő a népnyelvben, kivált Hevesben, Abaújban és az Alföldön (LEHR 1906: 121–2). A nyelvművelő szakirodalom szerint kizárólag német példára jöttek létre hibás tükörfordítás eredményeként (ugyanis
a ném. Tod ’halál’, s nem ’holt’), mégis jól megférnek a magyaros szemléletmóddal – gon



428 Balázsi József Attila
doljunk csak a halálra, halálosan nyomatékosító határozószókra –, ezért stilisztáink ma már
nem hibáztatják őket (NyKk.2 1: 883). LEHR 29 összetételt említ tanulmányában. A mai német köznyelv lexikáját feldolgozó KÜPPER-féle szótárban a tod-dal 19 kifejezés található
(ILDU. 2866). A többi germán nyelvben is akadnak ’holt’-tal alkotott erősítő szerkezetek: ang. dead ripe ’egészen érett’, dead right ’tökéletesen igaz(a van)’, dead certain ’holtbiztos’, dead tired ’holtfáradt’, dead drunk ’hullarészeg’ (BOLINGER 1972: 54); holl. doodenkel
’egyes-egyedül’, doodenvoudig ’pofonegyszerű’, doodop ’halálosan fáradt’, doodgewoon ’átlagos’ (HРK. 178). Klasszikusainktól néhány példa: „Eszembe jut Peru s hazám: / Mért mindenik oly holt
szegény, / Pedig aranyja sok van ám” (Arany: Aranyaimhoz), „Klári arra gondolt, hogy holtéhes, finom kis pecsenyét hoznak neki mindjárt, és az asztalon vaj, hónapos retek” (Kaffka: Süppedő talajon). Néha itt is felválthatja a holt-at a dög-: „Hidd el, mindez / így együtt tök
és dögmindegy nekem” (Faludy: Levél Lukács Györgyhöz).
A mai bizalmas stílusban előfordul a holtrészeg (vö. holtrészegre/hullára issza magát) vagy a holtmák ’nagyon v. teljesen részeg’, a holtziher pedig ’holtbiztos’ jelentésben
(MSzleng. 126). Az ÚMTsz. a holthideg, holtmocskos, holtsáros, holtsovány, holtszegény összetételeket közli (2: 982). A már említett irodalmi esten felolvasott verseit az egyik költő holtfrissek-nek minősítette.
Nyelvjárásokban találkozunk ikerszavakkal is: holt-halálos ’szörnyű, rettenetes’, holtig-halálig ’élete fogytáig, a sírig’ (SzamSz. 393). B) E l l e n t é t e k : é l ő h a l o t t ; s e e l e v e n , s e h o l t ; é l ő h a l ó - b u r j á n .
– Az élő/eleven : halott/holt ellentétpár számos kifejezés alkotóeleme. Gazdag jelentésű az eleven halott/holt, élő halott, élőhalott ’1. hosszabb ideje súlyosan beteg személy; 2. (szépítő) őrült; 3. a világtól elzárkózó, másokkal nem érintkező, önmagával, a világgal meghason
lott ember’: „Óh, én, világ eleven halottja, / Csúfja, gyávája, elveszettje, / Mindenkinek bús odaadottja” (Ady: A szerelmetlenség Istenéhez), „Tücsök zeng őszi csillagfény alatt / És hallgatja sok élő-halott rög” (Reményik: Végállomás). Előfordul eleven-holt és holteleven
(ÚMTsz. 2: 981) alakban is: „Holt-eleven vagyok, mint kór, csak tántorgok, / majd elválom éltemtűl” (Balassi: Tizenhetedik), „Piroska azonban nem örült, és nem szólt, / Hagyta magát vinni mint egy eleven-holt, / Sohajtva csak ennyit rebeg a hintóban: / »Oh, miért nem hagy
tak csendes koporsómban!«” (Arany: Toldi szerelme). Hangrendi illeszkedés szempontjából a holteleven eltér a szabálytól, mely szerint ikerszavakban elöl a magas, utána a mély hangrendű szó áll.
Tagadó kifejezésben használjuk a se(m) eleven, se(m) holt/(ritk) halott kifejezést ’1. félelemtől elgyötört, 2. nagyon elcsigázott’ jelentésben: „De nem Palkó felelt (nem volt az se holt, se eleven most), maga Kártyi Pista ugratott melléje, ő világosította föl” (Mik
száth: Nagy kutya a vicebíró), „Csak egy július végi nap emlékét őrizgetjük konokul véges memóriánkban, amely napnak a lehanyatlása után nem látta őt többé senki, sem eleven, sem
holt állapotban” (Krúdy: Ál-Petőfi. Lehullt csillag fénye). Nëm vó2t së hót, së eleven ’szinte
eszméletlen volt’ (SzlavSz.2 109).
Népmesékből ismerős az élőhaló-burján, illetve élőhalóvíz/élet- és halálvize ’csodás, életre keltő erővel bíró növény vagy víz’; a vele befecskendezett halott szebb alakban, meg
fiatalodva támad fel (NéprLex. 1: 666; ÚMTsz. 2: 134). Hasonló csodaszer, az élő-haló (forrasztó) fű/élesztő-forrasztó fű segítségével keltik életre a hálás állatok a sárkányölő vitézt (NéprLex. 1: 666; ÚMTsz. 2: 85, 134). A kifejezés igenevei azok közé tartoznak, me
lyek cselekvő formában is műveltető jelentésűek, ugyanis alakjuk „szabályosan” éltetőhaltató fű volna (CSEFKÓ 1930: 392) – vö. élő kenyér ’a megélhetéshez szükséges kenyér’ (ÚMTsz. 2: 132).



Élőhalott = eleven holt? 429
5. T e o l ó g i a i k i t e k i n t é s . – „A bibliai kor emberének nagyon szegényes
a túlvilági hite. Ez annál is érdekesebb, mivel mind Egyiptomban, mind pedig Mezopotámiában a halott halál utáni élete hangsúlyozott jelentőségű, mitologikus tartalma gazdag. Az
Ószövetség: mitológiátlanít. [...] Mivel a test és lélek elválaszthatatlan egység, elképzelhetetlen a testtől független lélek boldog, halál utáni továbbélése” (SZIGETI 2001: 75). A bibliai törvények éles határt vonnak az élet és a halál között: a levágott állat vérét tilos megenni,
mert a vér hordozza az életet (vö. 5Móz 12,16); tilos megfőzni a gödölyét az anyja tejében, amely valaha táplálta (vö. 2Móz 23,19). A tisztátalan, fogyasztásra nem ajánlott madarak szinte mind ragadozók vagy dögevők (sas, keselyű, halászsas, sólyom, héja, kánya, dögkese
lyű, holló, karvaly, sirály – vö. 3Móz 11,13–19; 5Móz 14,12–18; CARMICHAEL 1976: 2–5). Valaki tisztátalanná válhat az elhullott állatok érintésétől is, függetlenül attól, hogy az állat tisztátalan vagy sem (vö. 3Móz 11,39).
A keresztény mindennapokban az élet és a halál ugyan szembeállítódik egymással, de teológiai szempontból homlokegyenest ellenkező a helyzet. A mulandó élet egyenlő a halállal (élet = halál), hiszen véget ér, s a túlvilági lét ígéri az örök életet: a földi itt-tartózkodás
készülődés a mennyországra (élet = túlvilági lét). Katolikus halotti búcsúztatóink hatásos stíluseszköze az ellentét: 1. a temetőbe jutó halott (test) : örök életbe jutó lélek; 2. az ítéletre rászolgáló ember : Jézus végtelen irgalma; 3. gyarló elme : örök valóság (BARNA 2001:
398). Mellékesen megjegyezhetjük, hogy a szanszkrit xatu [dhātu] terminus jelentése egy
aránt lehet ’mag’ és ’halott szerzetes csontja’: ez a fajta élet-halál felfogás szépen példázza a
lélekvándorlásról alkotott elképzelést (SED.2 513).
6. Ö s s z e g z é s . – Az elmondottakból megállapítható, hogy az élő melléknévi igenévnek három alapjelentése van (két cselekvő és egy szenvedő): 1. ’olyan, amely él’ (intran
zitív); 2. ’olyan, amely éltet’ (tranzitív); 3. ’olyan, amelyet élnek’ (passzív). A 4., ’fenntartja magát, táplálkozik vmivel’ jelentés felfogható az 1. alfajának, hiszen nincs tárgya, ám tekinthető önálló csoportnak is. Az eleven és a halott/holt szemantikailag sokkal egyneműbb.
Az itt fölvázolt ellentétpárok is ékesen bizonyítják, hogy az esetek többségében az antonimákat sokkal szövevényesebb szálak kapcsolják egybe, mint amelyek egyszerű fekete-fehér viszonyokkal értelmezhetők. Mivel az ember számára a lét élet-halál kérdés, a je
lentésekbe óhatatlanul beszüremlik sok másféle (erkölcsi, teológiai) szempont is. Élő és halott, élet és halál szembeállítása, mint az idézett példák bizonyítják, szépen tükröződik a nyelvi adatokban. Más indíttatású és célú vizsgálatok tekervényesebb oppozíciórendszere
ket tárhatnak fel. Végezetül hadd idézzük DAVID LOYt, a szingapúri születésű, Japánban tanító filozófiaprofesszort: „Szembeállítjuk egymással az életet és a halált, az egyiket állítjuk, a másikat tagadjuk, de mint láttuk, tragédiánk éppen az, hogy ez az ellentétpár nem szakítha
tó szét: nincs élet halál nélkül, és – amiről gyakran elfelejtkezünk – nincs halál sem élet nélkül. Ebből viszont az következik, hogy nem a halál, hanem az élet-és-a-halál a problémánk” (LOY 1994: 41).
A hivatkozott irodalom
Ady Endre 1999. Összes művei. CD-ROM. Arcanum Adatbázis Kft., Bp. AngMNsz. = ORSZÁGH LÁSZLÓ – MAGAY TAMÁS 1998. Angol–magyar nagyszótár. Akadémiai Kiadó, Bp. ÁRVAY JÓZSEF 1946. Élőerdő, élőföld, közélőerdő, közélőföld. Erdélyi Múzeum 51: 87–90 BARNA GÁBOR 2001. „Örök valoságba mentem átal...” A halál és a túlvilág Ökrös József halottas énekeiben. In: PÓCS 2001: 396–415. BARTAL, ANTONIUS 1901. Glossarium Mediae et Infimae Latinitatis Regni Hungariae. Teubner–Franklin, Lipsiae.



430 Balázsi József Attila
BolgMSz. = BÖDEY JÓZSEF 1956. Bolgár–magyar szótár. Terra, Bp. BOLINGER, DWIGHT 1972. Degree words. Mouton, The Hague–Paris. CARMICHAEL, CALUM M. 1976. On separating life and death: an explanation of some biblical laws. Harvard Theological Review 69: 1–7. Csáktornyai Mátyás 1999. Gróbián. Balassi Kiadó, Bp. CSEFKÓ GYULA 1930. Papramorgó. Szó- és szólásmagyarázatok. Magyar Nyelv 391–2. ČRFS. = MOKIENKO, VALERIJ – WURM, ALFRÉD 2002. Česko–ruský frazeologický slovník. Univerzita Palackého v Olomouci, Olomouc. DCH. = FALUBA, KÁROLY – MORVAY, KÁROLY 1990. Diccionari Català–Hongarès. Enciclopèdia Catalana, Barcelona. ERDÉLYI ZSUZSANNA 2000. „Hegyet hágék, lőtőt lépék...” In: HOPPÁL 2001: 55–70. F[ERENCZY] G[ÉZA] 1965. A Nyelvőr postája. Gyógyult beteg – Élő halból készült halászlé. Magyar Nyelvőr 265–6.
FrMSz.3 = ECKHARDT SÁNDOR 1973. Francia–magyar szótár. 1–2. kötet. 3. kiadás. Akadémiai Kiadó, Bp. FRÖHLICH IDA 1998. A qumráni szövegek magyarul. Pázmány Péter Katolikus Egyetem Bölcsészettudományi Kar, Piliscsaba. HADROVICS LÁSZLÓ 1992. Magyar történeti jelentéstan. Rendszeres gyakorlati szókincsvizsgálat. Akadémiai Kiadó, Bp.
ГАМКРЕЛИДЗЕ, ТАМАЗ BАЛЕРИАНОВИЧ – ИВАНОВ, ВЯЧЕСЛАВ ВСЕВОЛОДОВИЧ 1984. Индоевропейс
кий язык и индоевропейцы. Реконструкция и историко-типологический анализ праязыка и протокультуры. 1–2. Издательство Тбилисского университета, Тбилиси. ГРИЦИК, И. 1999. Символіка образу води в українських народних баладах. Народна творчість та етнографія 1: 124–6.
HOPPÁL MIHÁLY szerk. 2001. Elbeszélés és emlékezet. Tanulmányok Ivánovits Márton emlékezetére. Európai Folklór Intézet – Osiris Kiadó, Bp. HOPPÁL MIHÁLY – SZEPESI ERIKA szerk. 1987. Erósz a folklórban. Erotikus jelképek a néphagyományban. Szépirodalmi Kiadó, Bp. ILDU. = KÜPPER, HEINZ 1984. Illustriertes Lexikon der deutschen Umgangssprache. Bd. 8. SusigZypresse. Ernst Klett Verlage Gmbh u. Co. KG, Stuttgart. JANKOVICS MARCELL 1987. Erósz és Eróé. Kasztrációs komplexus a tündérmesékben. In: HOPPÁLSZEPES 1987: 127–45. KARDOS TAMÁS – SZŰTS LÁSZLÓ 1995. Diáksóder. Hogyan beszél a mai ifjúság? Bp. Károli 1980 = Szent Biblia azaz Istennek Ó és Új Testamentomában foglaltatott egész Szent Írás. Magyar nyelvre fordította Károli Gáspár. Magyar Biblia-Tanács, Bp. KönSzj. = MELICH JÁNOS 1916. A Königsbergi szójegyzék. Magyar Nyelv 147–9, 263–5. Krúdy Gyula 2005. Munkái. CD-ROM. Arcanum Adatbázis Kft., Bp. LEECH, GEOFFREY 1977. Semantics. Penguin Books Ltd., Hardmonsworth. LEHR ALBERT 1906. Arany-magyarázatok. Magyar Nyelv 119–22. LOY, DAVID 1994. Az élet és a halál nemkettőssége. Ford. Balázsi József Attila és Koppány Márton. (Kagyló könyvek.) In: „2014. Megszülettél-e már?” Kalligram, Bratislava. Mikszáth Kálmán 1998. Összes művei. CD-ROM. Arcanum Adatbázis Kft., Bp. MILLER, MARY – TAUBE, KARL 1993. An Illustrated Dictionary of The Gods and Symbols of Ancient Mexico and the Maya. Thames and Hudson, London. MSzleng. = KÖVECSES ZOLTÁN 1998. Magyar szlengszótár. Akadémiai Kiadó, Bp. MünchK. = NYÍRI ANTAL szerk. 1971. A Müncheni kódex. 1446-ból. Kritikai szövegkiadás a latin megfelelőjével együtt. Codices Hungarici 7. Akadémiai Kiadó, Bp. NAGY ILONA 1987. Ádám és Éva. Az erósz keletkezésének mondái. In: HOPPÁL–SZEPESI 1987: 64–94. NéprLex. = ORTUTAY GYULA főszerk 1977–1982. Magyar Néprajzi Lexikon. 1–5. kötet. Akadémiai Kiadó, Bp.



Élőhalott = eleven holt? 431
HРK. = MИPOНOВ, СЕРГЕЙ AЛЕКСАНДРОВИЧ 1987. Hидepлaндcкo–pyccкий cлoвapь. Русский язык, Москва.
NyKk.2 = GRÉTSY LÁSZLÓ – KOVALOVSZKY MIKLÓS 1980–85. Nyelvművelő kézikönyv. 1–2. kötet. Akadémiai Kiadó, Bp. Nyugat. Egy irodalmi legenda. CD-ROM. Arcanum Adatbázis Kft. 2000., Bp. OlMSz. = HERCZEG GYULA 1967. Olasz–magyar szótár. Akadémiai Kiadó, Bp. Országgyűlési Napló. 1990–2006. CD-ROM. Arcanum Adatbázis Kft. 2007., Bp. PeerK. = KOZOCSA SÁNDOR GÉZA szerk. 2000. Peer-kódex. 1518. körül. Régi magyar kódexek 25. Argumentum Kiadó – Magyar Nyelvtudományi Társaság, Bp. PÓCS ÉVA 2001. Lélek, halál, túlvilág. Vallásetnológiai fogalmak tudományközi megközelítésben. (Tanulmányok a transzcendensről 2.) Balassi Kiadó, Bp. RévaiLex. = Révai Nagy Lexikona. Az ismeretek enciklopédiája. 1–21. kötet. 1912–35,. Bp.
SED.2 = MONIER-WILLIAMS, MONIER 2002: A Sanskrit–English Dictionary. Etymologically and Philologically Arranged with special reference to Cognate Indo-European Languages. Corrected [2nd] Edition. Motilal Banarsidass Publishers Private Limited, Delhi. SermDom. = SZILÁDY ÁRON szerk. 1910. Sermones Dominicales. 1–2. kötet. Magyar Tudományos Akadémia, Bp. SpMKsz. = DOROGMAN GYÖRGY 1992. Spanyol–magyar kéziszótár. Akadémiai Kiadó, Bp. SZABÓ T. ATTILA 1945. Élőerdő. Erdélyi Múzeum 50: 262. SZABÓ T. ATTILA 1985. Élő erdő, élő föld, élő ok. In: UŐ, Tallózás a múltban. Válogatott tanulmányok és cikkek 6. Kriterion Könyvkiadó, Bukarest. 394–5.
SzhMKsz.2 = LEVASICS ELEMÉR – SURÁNYI MAGDA 1967. Szerbhorvát–magyar kéziszótár. 2. kiadás. Akadémiai Kiadó, Bp. SZIGETI JENŐ 2001. Az Ószövetség felfogása a halál utáni életről. In: PÓCS 2001: 68–80. SzJsz. = KNIEZSA ISTVÁN 1955. A magyar nyelv szláv jövevényszavai. 1–2. kötet. Akadémiai Kiadó, Bp.
SzlavSz.2 = PENAVIN OLGA 2000. Szlavóniai (kórógyi) szótár. 2. kiadás. Nap Kiadó, Bp. SzlTüksz. = KISS LAJOS 1976. Szláv tükörszók és tükörjelentések a magyarban. Akadémiai Kiadó, Bp. СPK. = СТЕПАНОВ, ЮРИЙ СЕРГЕЕВИЧ 2001. Константы. Словарь русской культуры. Издание 2-е, исправленное и дополненнoе. Академический Проект, Москва. СРНГ. = ФИЛИН, ФEДOТ ПEТPOВИЧ peд. 1972. Cлoвapь pуccкиx нapoдныx гoвopoв. Т. 9. Заглазкизаросить. Mосква–Ленинград.
SZTRIPSZKY HIADOR 1943. Erge. Magyar Nyelv 325–6. The Greek New Testament 1994. 4th Revised Edition. Deutsche Bibelgesellschaft – United Bible Societies, Stuttgart. ÚjFord. 1997 = Biblia. Istennek az Ószövetségben és Újszövetségben adott kijelentése. Magyarázó jegyzetekkel. Magyarországi református egyház Kálvin János Kiadója, Bp. VANYÓ LÁSZLÓ 1997. Az ókeresztény művészet szimbólumai. Jel Kiadó. Átdolgozott [2.] kiadás. Bp. Verstár ’98. CD-ROM. Arcanum Adatbázis Kft. 1998., Bp. Weöres Sándor 1999. Versek a hagyatékból. Egybegyűjtött írások IV. Weöres Sándor örököse Saxum Könyv Kft., Bp BALÁZSI JÓZSEF ATTILA
Contrast and equivalence of meaning
This paper presents an analysis of the concepts of ‘death’ vs. ‘life’, and the corresponding Hungarian adjectives holt ‘dead’ : élő ‘living’, halott ‘dead’ : eleven ‘alive’. For lack of space, only the basic meanings of these adjectives are discussed, using contexts and attributive constructions taken from historical sources. It is concluded that the participle élő has three basic meanings, two of them



432 Balázsi József Attila
active and one passive: 1. ‘one that lives’ (intransitive), 2. ‘one that makes sy live’ (transitive), and 3. ‘one that is lived’ (passive). A fourth meaning, ‘one that subsists/feeds on sg’, can be seen as a subtype of the first meaning, since no direct object is involved, but it can also be considered a separate meaning. Eleven and halott/holt are a lot more homogeneous semantically. These pairs of opposites prove that, in many cases, antonyms are linked to one another by more intricate relationships than could be interpreted in black-and-white terms. Since life is, quite literally, a matter of life and death for human beings, various non-semantic (moral, theological, etc.) aspects necessarily ooze into these meanings. The contrast between the living and the dead, the confrontation of life and death, is neatly reflected by linguistic data, as the examples cited in this paper demonstrate. Investigations taking different points of departure and having different aims might reveal an even more intricate system of oppositions.
JÓZSEF ATTILA BALÁZSI
A -ban/-ben és az -n ~ -on/-en/-ön jelentésrendszere
1. A holista kognitív nyelvészet szinkrón kutatásai igen meggyőző eredményeket mu
tattak fel az utóbbi időben, ezért joggal merülhet fel bevonásuk nyelvtörténeti kutatásokba is. Konkrét problémafelvetést, illetve annak kidolgozását bemutató munka még nem áll rendelkezésre, bár a téma elméleti lehetőségeivel vázlatosan, ötleteket felvillantva FAZAKAS
EMESE foglalkozott egyik tanulmányában (FAZAKAS 2003: 15−22). Jelen dolgozatomban a kognitív szemantika jelentéstörténeti alkalmazásának egyik lehetséges területével, a határozóragok jelentésrendszerével foglalkozom, ezen belül a -ban/
-ben és az -n ~ -on/-en/-ön ragokkal, azok kognitív szemantikai keretben mozgó, diakrón szempontokat is érvényesítő leírásával.
2. A holisták szerint, ahogyan a nyelvtudás nem választható el a többi kognitív képes
ségtől, úgy a nyelvi jelenségek sem különíthetők el a mentális folyamatoktól, s ezáltal fogalmi struktúráink rendszeréről, a nyelv mentális működéséről szolgáltatnak információt
a j e l e n t é s ükön keresztül. Mivel minden dolognak, fogalmi struktúrának tapasztalati alapja van, ezért itt kevésbé használható a formalizálás, helyette képi sémákban szükséges megjeleníteni az információt, hiszen ma a legtöbb, e témával foglalkozó szakember szerint
az elmében a megértés is ilyen képi sémákon (Gestalt) keresztül történik, ahol a Gestaltok mentális képekként a tárgyak, dolgok tipikus példányait képviselik, s jelentőségük a tárgyak, dolgok stb. kategorizálásában van. Ennek során a kategorizálandó jelenséghez tartozó kép
először összevetésre kerül az elmében tárolt többi mentális képpel, majd azok közül a leghasonlóbbhoz sorolódik (LAKOFF 1987.). Fontos kiemelni, hogy az elsősorban testtel, téri orientációval kapcsolatos tapasztala
tok által létrejött fogalmi struktúrák jelentéseiben megőrződik az eredeti szemantikai tartalom vagy annak egy része, s ez metaforizáció útján válik hozzáférhetővé az elmében más, adott esetben absztraktabb helyzet, tárgy, esemény stb. leírásakor, megnevezésekor. A meta
forizáció (és a metafora) ebben az elméleti keretben nem stilisztikai kifejezés, hanem egy információbefogadási metódus vagy stratégia, ahol az egyik dolgot egy másik dolog mintájára tapasztaljuk meg és dolgozzuk fel.
A kognitív szemantika szerint minden nyelvi elem rendelkezik jelentéssel, így a határozóragok is, amelyeknek grammatikai kategóriáját mint szimbolikus egységet kell elképzelnünk (LANGACKER 1987.). A nyelvi szimbolikus egység nem egyszerű leképezése a külső,
objektív világnak, mert mögötte található az a kognitív struktúrák által létrehozott kate