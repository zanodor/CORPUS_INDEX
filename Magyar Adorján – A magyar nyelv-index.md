---
master_file: "[[@MagyarAdorjanMagyar]]"
---
# Index for Magyar Adorján – A magyar nyelv.pdf

Magyar Adorján
A magyar nyelv
A magyaron kívül bármely nyelven beszélni,
irni, nyomtatni : igen nagy idő, munka és anyagveszteséggel jár.
Több, mint száz évvel ezelőtt a szinte emberfölötti nyelvtehetséggel
bíró Mezzofanti olasz nyelvész (főpap volt), aki 58 nyelven értett és
beszélt, ezek között magyarul is tökéletesen tudott, egyszer így
nyilatkozott : „A magyarok úgy látszik, még nem tudják, minő
kincset bírnak nyelvükben.” (Zsirai Miklós: Nyelvünk alkata.)
Vajon Mezzofantit e kijelentésre mi indíthatta ? Ezt akarom az
alábbiakban kifejteni. Előbb azonban lássuk a magyar nyelv ismert
történetét és viszontagságait.
A kereszténység fölvétele előtti időkből nyelvünkről úgyszólván
semmit sem tudtunk, mert az idegen hittérítőknek sikerült minden
kereszténység előtti magyar nyelvemléket megsemmisíteni. Annyi
pedig bizonyos, hogy a kereszténység elterjedése után alig volt még
nyelv, amely oly mostoha helyzetbe került volna, mint a magyar. Jól
tudjuk, hogy csak az olasz, a görög, némely germán és a szláv nyelv
volt olyan szerencsés, hogy a kereszténység fölvétele után is
irodalmi nyelv maradhatott, tehát továbbra is műveltetett,
fejlődhetett. Akkoriban egyrészt a latin és az olasz, másrészt az
ógörög és az újgörög között alig volt még különbség. A szláv
nyelvek sem különböztek egymástól annyira, mint ma, és így az
ószláv egyházi nyelv minden nehézség nélkül közös irodalmi
nyelvükké lett, egészen a legújabb időikig, amikor már a külön
nemzeti nyelvek is irodalmi nyelvekké lettek. Igaz ugyan, hogy a
görög-keleti és a katolikus egyházak különválása után a katolikus
szlávoknál bevezetett latin egyházi és irodalmi nyelv mellett a



nemzeti nyelv alárendelt helyzetbe került, de mivel ez már sokkal
később történt, náluk a nemzeti nyelvet a latin sohasem tudta
teljesen kiszorítani. Másrészt a szerbek, a bolgárok és az oroszok,
nem térvén katolikusságra, irodalmi nyelvük a szláv maradott. Az
olaszoknál pedig Dantenak már igen korán sikerült a toszkaniai
nyelvet irodalmi nyelvül elfogadtatni. Nem sokkal később ez a
franciáknak és spanyoloknak is sikerült. Többé-kevésbé a germán
nyelvek is megmaradhattak irodalmi nyelvekül. Ez pedig e
nemzeteknek azért sikerült, mert náluk úgy az uralkodók, mint a
papság is saját nemzetük beliek voltak, és ezek nem viseltettek saját
nyelvük iránt oly gyülölettel, mint a magyarság idegen hittérítői és
idegen, avagy idegen neveltetésű papsága, valamint uralkodói is. Az
utóbbiak ugyanis, még az Árpádok is, kizárólag idegenből
házasodtak, úgyhogy ereikben nem is volt magyar vér, és magyarul
sem tudtak. Mindezzel szemben például a germán nyelvek az
irodalomból nemcsak hogy nem szoríttattak teljesen ki, hanem a
reformációval uralomra jutottak, míg az uralkodók, maguk is
germánok lévén, saját nyelvüket udvarképes nyelvül mindenkor
megtartották, semmiesetre sem üldözték, legföljebb mellőzték.
Másrészt, az összes germán és szláv népek a kereszténységet elég
könnyen elfogadták, kivéve a szászokat. Az utóbbiakat kivéve
„pogánylázadások” alig voltak. Igy a latin nyelvet pártolók között
nem keletkezett ellenségesség. Szakszóniában a szászok, mint az
akkori germánok között a legműveltebbek, egyideig lázadoztak, de
Nagy Károly, aki a történelemben a „szászgyilkoló” nevet is
kiérdemelte, ellenállásukat csakhamar vérbe fojtotta. Egészen más
volt a helyzet nálunk. Tudjuk, hogy nálunk még századok múlva is
többször volt „pogánylázadás”. Elképzelhetni tehát, hogy nálunk
többnyire idegenekből, nemmagyarokból álló papság, mily
gyűlölettel volt a minduntalan „pogánylázadó” magyar nép és ennek
„pogány” nyelve iránt. Tudjuk továbbá, hogy a mi királyaink
udvarából a magyar nyelv míndig teljesen ki volt zárva, hogy ott csak



latinul, legföljebb németül, lengyelül, csehül lehetett és volt szabad
beszélni, csak magyarul nem, kivéve Mátyás király uralkodása rövid
ideje alatt. Mi több, úri osztályunk, amely régebben majdnem
kizárólag a kereszténységgel behozott idegenekből állott, egészen
az újabb időkig még mindennapi beszédében is a latin és német
nyelvet használta, és csakis latinul írt, míg a magyar nyelv csak a nép
legalsóbb rétegeiben és elnyomatásban maradott meg. Úgyhogy
Magyarországon a latin nyelv hajszál híján, hogy újra élő nyelvvé nem
változott. Annyira, hogy ha a vallási reformáció be nem következik
és a nép a nyelvét fel nem karolja, teljes kiirtása is bizonyára sikerült
volna. Annyi tehát kétségtelen, hogy a magyar nyelv egészen az
újabb időkig semminemű irodalmi művelésben nem részesülhetett.
Gondolkodóba kell azonban minket ejtsen a következő dolog.
Említettem, hogy a germánok közül csak a műveltebb szászok
állottak komolyabban ellent a keresztény hittérítőknek. Tudjuk, hogy
Európán kívül is azon népek állottak leginkább ellent, amelyek a
legműveltebbek voltak, és műveltek ma is. A müveletlen népek
Afrikában, Ausztráliában eleinte néhány hittérítőt megöltek ugyan, és
meg is ettek, de utóbb mégis hagyták magukat megtéríteni, és ma
már mind keresztények. A művelt kínai, japán, vagy indiai ellenben
már nehezen téríthető meg, a budhistákról, mohamedánokról nem is
szólva. Ez érthető : hiszen művelt nép, amelynek van már fejlett
szellemi élete, fejlett vallása, más vallásért, más fölfogásért a magáét
nehezen hagyja el, kezdetleges műveltségű nép azonban, amelynek
még sem fejlettebb szellemi élete, sem fejlettebb vallása nincsen,
könnyen fogad be valamilyet. Tiszta papirosra könnyen írhatunk, de
ha olyanra akarunk írni, amely már tele van írva, akkor azt előbb el
kell távolítanunk, ha ugyan lehet, de esetleg az nem is lehetséges.
Nekünk pedig okirataink maradtak arról, hogy Mátyás király korában,
az 1470 körüli években Jászberény környékén még térítgettek. Ez
oklevélben IV. Sixtus pápa megdicséri Igal Fábián és Zarnást Gergely



szerzeteseket, amiért a kereszténységtől idegenkedő némely
jászokat megtérítettek. (Gyárfás István: A jász-kunok története.
Szolnok, 1883. III. kötet, 670. oldal.) Ha pedig ez így volt, az ország
szívében, Budától, a fövárostól nem messze, akkor gondolhatjuk,
hogy miképpen állott a dolog a meszszi Erdély hegységei között élő
székely-magyaroknál. Erdélyben végzett néprajzi tanulmányaim
ideje alatt meg is győződtem arról, hogy ott még 200 évvel ezelőtt is
kellett lenni olyanoknak, akik csak névleg voltak keresztények, de
titokban még mindig ragaszkodtak természettisztelő
ősvallásunkhoz. Marsigli kiváló olasz tudós, aki 1690-ben járt
Erdélyben, ott látott egy ősmagyar rovásbetűkkel írott naptárat,
amelyet az ott, akkor megtérített székelyek még ismertek, de a latin
betüket még nem. Mi több, az egész naptár ősi szokás szerint botra
volt fölróva. Marsiglit ez annyira érdekelte, hogy a naptárat
lemásolta, amelyet a bolognai Egyetemi Könyvtárban Veres Endre
megtalált és közzé tett. Kitűnik tehát ebből először is, hogy 1600-as
évek végén Erdélyben még hivatalosan is térítettek, de kitünik az is,
hogy kereszténységre térítésünk előtt is művelt, írástudó nép
voltunk, saját betüink voltak. Hogy a magyarság az utóbbi
századokban el is maradott, ennek oka elsősorban is a folytonos
háborús pusztítások voltak, de nem kevésbé a hosszú századokon át
tartó török, majd osztrák leigáztatottságunk, valamint az ősi saját, de
„pogány” volta miatt üldözött műveltség folytonos irtása is. Magam
is Erdélyben folytatott tanulmányaim ideje alatt láttam száz-kétszáz
éves díszes kapukat, amelyek Faragványain régi, ősvallási
szimbolikánk oly tökéletesen megvolt még, hogy nem vonható
kétségbe, miszerint, akik e díszeket kifaragták, azok jelképes
értelmét még ismerték is. Tehát aligha voltak hithű keresztények,
mert hiszen ilyen jelképeket a keresztények már nem ismertek, vagy
ha igen, a kereszténységnek akkor még minden nem keresztény
dolog iránt engesztelhetetlen türelmetlensége miatt, azokat nem
hogy kifaragták volna, hanem papjaiktól tudomást szerezve, okvetlen



elpusztították volna.
Az ősmagyar rovásírás Erdélyben körülbelül kétszáz évvel ezelőtt
még használatban volt, holott Európában a legtöbb nép csak
kereszténységre térésével tanult meg írni-olvasni, míg a magyarság
éppen kereszténységre térésével kezdte saját írását elhanyagolni, és
ezzel műveltsége más elemeit is. Mivel a legtöbb európai népnek
saját betűi nem voltak, ezért a latin, vagy görög betűket fogadták el.
Ám, hogy az írni-olvasni tudás a magasabb szellemi műveltség
kétségtelen bizonyítéka, nagyon jól tudjuk. Vagyis : Annak oka, hogy
a magyarság oly nehezen volt kereszténységre térithető, éppen az
volt, hogy szellemi színvonala akkoriban a térítőékénél vagy
magasabb volt, vagy nem maradott el azoké mögött.
Milyen lehetett tehát azon régi magyar nyelv, amelyet a nyugati
mintára a kereszténység fölvétele után megszervezett
földbirtokosság kedvéért a jobbágyságba taszított magyar
parasztság, azaz a földművelő nép, idegenvérű és latinul beszélő és
író királyai, urai és papjai ellenére is, hosszú és keserves századokon
át fönntartott ? Azt, hogy a szegénységben, elnyomatásban és
mindennapi nehéz munkában élő, adókkal, tizedekkel, zsarolásokkal
sanyargatott nép e nyelvet kiművelhette, fejleszthette volna,
lehetetlennek kell tartanunk. Legföljebb azt képzelhetjük, hogy e
nyelvet a küzdelmes századokon átmentette. Ellenben azt igenis
föltételezhetjük, hogy ezalatt nyelvünk inkább még hanyatlott, úgy
szerkezetében, mint szóanyagában. Történelmünkből tudjuk, hogy a
magyar nyelv e századok utáni elnyomatásából csak Mária Terézia
magyar testőrei körében kezdett föltámadni. Ismeretes, hogy
királyok, császárok, fejedelmek testőreikül mindenkor csak a
legdélcegebb, legszebb, erős és egészséges férfiakat fogadták föl,
mert nagyon is vigyáztak arra, hogy ezek ne csak díszes ruháikkal,
fegyverzetükkel, hanem egész megjelenésükkel is emeljék udvaruk
fényét. A kivételek dacára sem vonom kétségbe a latin közmondást



: „Mens sana in corpore sano” (Ép testben ép ész) helyes voltát.
Igaz ugyan, hogy a császárok testőreikül föképp nemes embereket
szerettek tartani, csakhogy a zagyvavérü és degenerált főúri
családok fiatalsága között szép és délceg ifjakat nemigen találtak,
kényszerűségből a császári testőrök főképp a falusi kisnemesség, az
úgynevezett „bocskoros nemesség” soraiból kerültek ki, akik a
földművelő magyar néptől semmiben sem különböztek. Nem vonom
tehát kétségbe, hogy Mária Terézia testőrei nemcsak mind jóvágású
magyar ifjak voltak, de szellemileg is kiváló, eszes emberek. És lám,
ők voltak olyan bátrak, hogy még ott, Bécsben is ahol csak a német
és a latin nyelv járta, közös megegyezésből nemcsak hogy magyar
anyanyelvükhöz ragaszkodtak, hanem — ami akkor hallatlan
szörnyüségnek számított — magyar irodalmi működésbe kezdtek.
Pedig azon időkben és még sokkal későbben is, minő szellemiség
volt uralmon, kitűnik abból is, hogy például Ürményi József
országbíró, tehát magyar ember, a magyarul írni akarást
bolondságnak tartotta. Cziráki Antal ugyancsak, szintén országbíró
és magyar ember, 1827-ben azért ellenezte a magyar nyelv irodalmi
kiművelését, mert : „ha a magyar nyelvet nagyon kiműveljük,
elhanyagoljuk a latint.” (Magyar Tudományos Társaság évkönyve.
1833. I. kötet, 53. oldal.)
Mikor aztán Mária Terézia testőrei köréből nyelvünk idővel, lassan
lassan irodalmi és magasabb körökben is lenézetés nélkül mégis
beszélhető és írható nyelvként mindinkább terjedni kezdett, akkor
művelt emberek, tudósok, nyelvészek amilyen az említett Mezzofanti
is volt, meglepetve állapították meg, hogy hiszen e nyelv oly
tökéletes szerkezetű, s oly gazdag szóanyagú, hogy a régi irodalmi
nyelvekkel nemcsak versenyezhet, de azokat fölül is múlja. Ezért
tette hát Mezzofanti ama kijelentését.
Miután pedig — amint mondottuk — föl nem tételezhető, hogy
nyelvünket ilyen fejlettségűre az egész középkoron át szinte állati



sorsra kárhoztatott magyar földműves nép képezte volna ki,
kénytelenek vagyunk azt elfogadni, hogy a magyar nyelv már a
bekövetkezett elnyomatás előtt volt ily tökéletes. Mert hiszen az is
képtelen föltevés volna, hogy az említett testőrök művelhettek volna
ki egy tökéletlen, barbár nyelvből olyat, hogy ez a századok,
ezredévek óta irodalmilag művelt nyelveket fölülmúlja. De még ennél
is nagyobb képtelenség lett volna azt kivánni, keresztül vinni, hogy
ilyen mesterségesen alkotott nyelvet az egész magyar nép meg is
tanulja, használja, s a Lajtától a Gyimesi szorosig, Moldváig beszélje.
Feltételezni sem lehet, hogy a Gyimesi szorosban, a messzi
Erdélyben, a havasok között, magyar iskolákat sohasem látott, írni
olvasni nem tudó oláhországi csángók is a bécsi testőrök
szerkesztette nyelvvel éljenek. Márpedíg a csángók nyelve
szerkezetileg semmit sem kulönhözik a Bakony hegység, azaz
Nyugat-Magyarország juhászai nyelvétől, csupán kiejtésben,
tájszólásban tér el attól. Alább kimutatom, hogy a magyar nyelv úgy
szerkezetében, mínt szógazdagságában, a nyugati nyelveket valóban
fölülmúlja, és amennyiben ezek rá hatottak, e hatás szerkezeti
tökélyét csak rontotta, éppen azért, mert azok szerkezete
tökéletlenebb.
Mindenekelőtt, Jespersen, nagytekintélyű nyelvtudós írja : „Azon
nyelv a legtökéletesebb, amely a legkevesebb szóval a legtöbbet
fejezheti ki.” (Jespersen: Die Sprache. 308. oldal.) Ő azonban nem
tudott magyarul, azért nem sejthette, hogy éppen ebben a magyarral
egyetlen európai nyelv sem versenyezhet, mert ha ezt tudta volna,
megállapítását a magyar nyelvre vonatkozólag, még valamely olyan
kijelentéssel ís megtoldotta volna, amilyet Mezzofanti tett.
Néhány évvel ezelőtt betegen feküdtem a dubrovniki (raguzai)
kórházban. A többi beteg, tudván, hogy magyar vagyok, néha
kérdezte, hogy ezt, vagy amazt hogy mondják magyarul. Egyszer
egy már fennjáró beteg lement a kapuba, mivel ott valami rokona



várta, hogy vele beszélhessen. A mellettem fekvő beteg kérdezte :
„Hogy mondják magyarul : On jeotisao dola.” Felelém :
„Lementem.” Csodálkozva kérdezte ő is, a többi beteg is, miképpen
lehetséges, hogy ez magyarul ilyen rövid ? Felelém : „Úgy, hogy a
magyar nyelv szerkezete oly tökéletes, hogy ezt lehetővé teszi.
Hogy e két szótagból álló rövid szó tökéletesen ugyanazt fejezi ki,
mint a szlávban On je otisao dole. A németben : Er ist hinunter
gegangen. Avagy olaszul : Egli e andato giu. Fölhoztam aztán több
példát is :
LEMENNÉK :
horvátul : Isao bih dole.
németül : Ich möchte hinunter gehen.
olaszul : Anderei giu.
LEMEHETNÉK :
horvátul : Magao bih otioi dole.
németül : Ich könnte hinunter gehen.
olaszul : Potrei andare giu.
HIVTAK – JÖTTEM, KÜLDTEK – MENTEM :
Németül : Man hat mich gerufen, bin gekommen.
Man hat mich geschickt, bin gegangen.
(Négy helyett tizenkét szó.)
BESZÉLJEN ANYÁMMAL :
Németül : Sprechen sie mit meiner Mutter.
Olaszul : Parlate con mia madre.
HOLTOMIG :
Németül : Bis zu meinem Tode.
Olaszul : Fino alla mia morte.



HÁZAMBAN :
Németül : In meinem House.
Olaszul : In casa mia.
JAVULÁSÁT VÁRHATNI :
Németül : Seine Besserung ist erwartbar.
Olaszul : Il suo miglioramento si puô attendere.
Hasonló példa százával hozható föl, és ritka kivétellel mindig a
magyar lesz a rövidebb. Igaz ugyan, hogy például a szerb-horvát
nyelvnek nincs névelője, ezáltal a nyelvezet valamivel rövidebb lesz,
csakhogy a névelő hiánya káros. Példa : egészen más értelme van,
ha azt mondjuk : „Afrikában vannak a németek”, mint annak :
„Afrikában vannak németek.” Vagyis, a névelő hiánya a világos
értelmezés kárára van, úgyhogy a világos értelem érdekében
magyarázkodásra szorulnak.
„Jó, jó — mondták a betegek —, de hát akkor az olyan nyelv, amilyen
a magyar, ha rövidebb is, de nagyon nehéz. Ki tud egy ilyen nehéz
nyelvet megtanulni ?”
Feleltem : Természetesen nehezebb. De ez a nyelv fejlettségének
jele. Ami fejlett : nehezebb is. Ami kezdetleges : könnyebb.
Könnyebb az egyszeregyet megtanulni, mint az algebrát. Könnyebb
szekeret vezetni, mint repülőgépet. Egyszerű szög előállítása
könnyebb, olcsóbb, mint a csavaré, de a szög nem is tart olyan
biztosan, mint a csavar. Aki csak az egyszeregyet tudja, nem képes
olyan nehéz számtani feladatot megoldani, mint az, aki az algebrát is
tudja. Vagyis : A magyar nyelv az agyvelőtől nagyobb
teljesítőképességet követel, mint bármely árja nyelv. A magyar
ember agyvelejének e nagyobb teljesítőképessége megvan már
ősidők óta. Ha nem lenne meg, nem lett volna képes ilyen nehéz, de



tökéletes nyelvet megalkotni és használni. Márpedig : Ha az
emberiség haladását kívánjuk, akkor nem a kevésbé fejletthez,
hanem a magasabb fejlettséghez kell tartani magunkat, mert azzal
az emberiség haladását, fejlődését segítjük elő. Avagy mivel
gépkocsi, mozdony, repülőgép vezetése sokkal nehezebb a
szekérénél, maradjunk-e meg, térjünk-e vissza a szekerekkeli
közlekedéshez ? Gondoljuk csak meg a következőket : Szónok a
beszédét csaknem feleannyi idő alatt mondhatja el magyarul, mint
más nyelven. Magyar szöveget megírni, nyomtatni is csaknem
feleannyi idő alatt lehet. A magyar könyv csaknem feleolyan vastag
lesz, mint az árja nyelvű. Mennyivel olcsóbb lesz tehát előállítása,
mennyi munka, idő, anyag, gépkopás takarítható így meg. Mondják:
„Az idő pénz!” De pénz a munka és az anyag is. Avagy adjunk le
sürgönyt Amerikába vagy Japánba, ahova minden szó sok pénzbe
kerül. Azonnal tapasztalhatjuk, míly hasznos a nyelvezet rövidsége.
A volt Osztrák-Magyar Monarchia követségein a hivatalos nyelv
természetesen a német volt, de szükség esetén a magyar is meg volt
engedve. Rájöttek ugyanis messze országokba, az ottani
követségekre hosszabb sürgönyöket jobb magyarul leadni, mivel az
jelentős pénzmegtakarítást biztosít.
Gondolkodhatunk tehát azon : Miért beszélnek, írnak, nyomtatnak
az emberek oly célszerűtlen, nehézkes, hosszadalmas nyelveken ?
Miért szerkesztenek nemzetközinek szánt, mesterséges nyelvet is,
amilyen az eszperantó, de ugyan olyan célszerűtlen szerkezetű, mint
amilyenek az árja nyelvek ? Holott itt van a magyar nyelv készen,
amely sokkal célszerűbb és gazdaságosabb. Talán azért, mert nem
tudják, hogy van a magukénál tökéletesebb nyelv is ? Avagy talán
csak sovinizmusból ?
Itt azonban meg kell jegyeznünk, hogy a magyar nyelv az újabb
időkben, idegen hatás következtében sokat romlott. Amely romlás
oka a sokkal tökéletlenebb szerkezetű német nyelvnek a magyarra



való hatása. A „magyar” újságírók ugyanis nagyobbrészt
magyarországi, betelepített németek, azaz „svábok”, vagy pedig
szintén német anyanyelvű zsidók voltak, mind akik tehát, ha
magyarul írtak is, a német nvelv hatása alatt állottak. Ezenkívül,
miután Magyarország a török háborúk után kimerülten, elgyöngülve,
a Habsburgok igája alá, vagyis német uralom alá került, ezért a
magyarság nemzeti öntudatából századokon át mind többet és
többet veszített. Ugyhogy a nyelvben is, ami német vagy németes
volt jónak, ami pedig magyar vagy magyaros volt rossznak tartották,
ha az akármilyen rossz, emez pedig akármilyen jó is volt. Azt, hogy
az újságok nyelvezete a köznyelvre milyen nagy hatással van,
bizonyítanuk sem kell. Egy felötlő példát mégis fölhozok : A német
nyelvnek nincs jövő ideje, vagyis a jövőidőt csak segédigével tudja
kifejezni, tehát körülírással. Német hatás folytán a magyar nyelvből a
jövő idő már majdnem teljesen kiveszett. Még mondjuk ugyan, hogy
lesz, és leszek, amit a német csak körűlírással tud kifejezni : „Es wird
sein” és „Ich werde sein”, de bizony már azt mondjuk, hogy oda
fogok menni, meg fogom nézni, ahelyett hogy oda menendek,
megnézendem. Azaz már mi is nehézkes körűlírásokat használunk,
csak azért, mert a német nyelvnek nincs jövő idője. Tehát nekünk se
legyen. Ellenben a ma már majdnem ezer éves halotti beszédünkben
még emdül áll, amit későbbi időben ejéndel-nek mondottak, holott
ma már fogsz enni-t mondunk, mint ahogy a német is csak wirst
essen-t képes mondani. Ezáltal azonban nyelvünket nem csak a jövő
időtő1 fosztottuk meg, hanem még egy föltételes módtól is, amely
régi nyelvünkben megvolt, de ma már csak a székelyek és
oláhországi csángó-magyarok nyelvében van meg, ahol fogok enni =
talán majd eszem, múlt időben fogtam enni = lehet, hogy ettem. Igaz
ugyan, hogy ma a jelen időt kezdjük jövő idő helyett használni, de
hiszen ez is csak ügyefogyott pótlék, ami a világos beszédet
károsítja, mert elvész a különbség a jövő és jelen idő között.



Különböző példák : A budapesti Ethnográphia folyóirat 1900. évi
szám 221. oldalán áll : Kinek a lovai vannak ott ? Ami helyes
magyarsággal így volna : Ki lovai vannak ott ? Vagyis a -nak itt
teljesen fölösleges. Lám a nép ezt régebben nem is használta. A
regősök még így énekeltek : Ki háza, ki háza ? Torkos Matyi háza ?
(Lássad: Sebestyén Gyula: Regős énekek.) Nem pedig : Kinek a
háza, kinek a háza ? Torkos Matyinak a háza ?
Az alábbi mondatokat a Pesti Hírlap 1927. október 20. és november
29. számaiból vettem, ahol Kemál pasa törökországi újításairól van
szó. Például : „Ebből a szempontból azonban csak fokozottabb
érdeklődéssel lehet fogadni a nyilatkozatnak azokat a részeit,
amelyekben ...stb.” Helyesen így volna : E szempontból azonban
csak fokozottabb érdeklődéssel fogadhatni a nyilatkozat azon
részeit, amelyekben ...stb. 16 szó helyett csak 12. A durva zakatolás
helyett szép sima beszéd. Minek a „nak azokat a”, ami a mondatban
a fülnek kellemetlen döcögés, ha azt még hosszabbá és
zavarosabbá is teszi ? Minek a németesen szószaporító „lehet
fogadni”, mikor a ragozó magyar nyelv szellemének megfelelőbb és
rövidebb is : fogadhatni. Minek a „-ból” és „-ből” rag kétszer, mikor
egyszer is elég ? Világos : A német nem ragozó, hanem elővető
nyelv, és az aus=ból ragot a főnév elé teszi, ezért a német
anyanyelvű újságírónak nem volt elég, hogy a -ból rag ott van a
szempont főnév után, hanem még egyszer, fölöslegesen, de német
nyelvérzék szerint, eléje is oda tette. De ennek következtében a
németes újságírónyelvezet ma már általánossá válott, a magyar nyelv
károsítására és hosszadalmasítására.
Más példa : „Ezt a templomot annak a Mohamed szultánnak az
anyja építette, akiktől Magyarországot visszafoglalták a császári
hadak.”
Helyesen : „E templomot azon Mohamed szultán anyja építette,



akitől Magyarországot visszafoglalták a császári hadak.” 16 szó
helyett csak 13, és fölösleges nak-ok nélkül. Miért akarnók
nyelvünkből mindenáron kiküszöbölni a sima, kellemes hangzású és
rövidebb azon, ezen szókat, és helyébe tenni a csunyább és
hosszabb : annak, ennek a pótlékokat ?
Más mondat : „Saját szemével láthatja, hogy a mi országunk ma a
nyugati országoktól semmiben sem különbözik.”
Helyesen : „Saját szemével láthatja, hogy országunk ma a nyugati
országoktól semmiben sem különbözik.” 15 helvett 12 szó.
Minek a mi, mikor ez esetben az -unk azt teljesen fölöslegessé teszi
? Csakis azért, mert a német nyelvérzék ezt így kívánja : unser
Land. Mert a német elővető nyelv, míg a magyar utóvető, vagyis :
ragozó. Például : Von meinem Vater = atyámtól, azaz : atya-enyém
tőle.
Jó németséggel fogalmazott a következö mondat is : „Azok az
elemek, amelyek ragaszkodtak a régi hithez és az ősi
hagyományokhoz, nem okoztak nehézséget ennek a
reformmunkának a végrehajtásánál.”
Minő nehézkes és hosszadalmas döcögés, akár csak a német nyelv.
Holott míly fenségesen egyszerű, rövid, sima és kellemes hangzású
az alábbi, tiszta magyarsággal fogalmazott mondat :
A régi hithez és ősi hagyományokhoz ragaszkodó elemek e
reformmunka végrehajtásánál nem okoztak nehézséget.
22 szó helyett csak 14. Vagyis nyolccal kevesebb; mennyi pénz,
munka és anyagmegtakarítás és emellett szebb, kellemesebb
hangzás és világosabb értelem. Csakhogy újságíróinknak erről hiába
beszél az ember. Cikkeit ezek hosszúsága szerint fizetik, érdeke



tehát a szószaporítás. Német, vagy más anyanyelvű ujságíró mit
törődik azzal, hogy így a magyar nyelvet rontja. Sőt, ha soviniszta,
annál inkább teszi. Száz évvel ezelőtt ezen újságírónyelvezetet
Mezzofanti még nem ismerte.
Más példák : „Ebben a házban lakom.” vagy „Ennek a háznak az ára
ezer pengő.” Magyarul : E házban lakom, valamint; E ház ára ezer
pengő.
Ha tehát nyelvünkre nem vigyázunk, az előbbutóbb oda romland (és
nem „fog romlani”) ahol a német nyelv van.
Lássuk csak az ezredévelötti (tizedév, századév, ezredév,
milliomodév a helyes, nem évtized, évszázad, stb., mert utóbbi
germanizmus : Jarhundert, Jarhtausend, stb.) magyar nyelvet. Az
alábbi mondatot a Halotti beszédből, annak nyelvezete szerint, de
mai kiejtésre átírva idézem :
„Szeretett barátim, imádkozzunk e szegény ember lelkéért kit Úr e
napon e hamis világból mente.”
Ujságírói nyelven : Szeretett barátaim, imádkozzunk ennek a
szegény embernek a lelkéért, akit az Ur ezen a napon ebből a hamis
világból kimente.
Vagyis 15 szó helyett nemcsakhogy 20 szó, hanem még fölösleges
toldalékok egész tömege. Minek a -ból és -ből kétszer ? És míly
szerkezeti tökély, nem mondja : ki-, hiszen, ha mondotta, hogy
világból, akkor a ki- már fölösleges.
De hiszen nem is kell ezer évvel visszamennünk. Még Lévay József
(1825-1918) Mikes című költeményében így írt :
Egyedül hallgatom tenger mormolását,



tenger vize fölött futó szél zúgását.
Egyedül, egyedül a bujdosók közül,...
Nem pedig :
Egyedül hallgatom a tengernek a mormolását,
a tengernek a vize fölött futó szélnek a zúgását.
De nem csak rövidségét illetőleg van a magyar nyelv az árja nyelvek
fölött óriási fölényben, föltéve, ha helyesen beszéljük, hanem
hangzásában is. Eléggé ismeretes, hogy például a mássalhangzó
torlódásokat a magyar nyelv nem tűri, mivel ezek a fülnek
kellemetlenek, és hogy népünk embere, amíg veleszületett
természetes szépérzékét idegen hatások meg nem rontották, az
idegenből átvett mássalhangzó-torlódásos szavakat magánhangzók
hozzáadásával igyekezík kellemesebb hangzásúakká tenni. Például
népünknél régebben Stefán még Istefán volt, ma irodalmilag már
István lett. Továbbá a szláv krst nálunk kereszt lett, a latinból
származó, de a németből átvett Stall nálunk istálló. Az olyan durva
és recsegő szavak pedig, amilyen a német sprechen, Spritzkrapfen,
Strickstrumpf avagy a köpködésszerűen hangzó Pfarrer, Pfosten,
Pfau, Pfaff a magyarban teljes lehetetlenségek. Ugyanígy
lehetetlenség a magánhangzótlan szláv szavak, mint krst, vrst, cvrst,
krv avagy a több mássalhangzóval kezdődőek, mint srpski, sklad,
prvi, drsko, stb. Vagyis ily keményhangzású szavak a magyarban
nem léteznek. Mi több, a szép hangzása miatt annyit dicsért olasz
nyelv is bővelkedik ily durva hangzású szavakban, mint straccio,
strofinare, sdrucciolare, spruzzo (olvassad : sztraccso, sztrofinare,
sdrucciolare, szprucco = rongy, dörzsölni, csúszni, fröccsenés),
amilyenek a magyarban lehetetlenek, mivel egyetlen magyar szó sem
kezdődhet két mássalhangzóval, nemhogy hárommal. Például úgy,
hogy zdr-! Ezért az olyan durvahangzású szavakat, mint drága vagy
spriccel, idegen szavakul azonnal fölismerünk. Van azonban



nyelvünknek más szépsége is, például a sok ö és ü, bár irodalmi
nyelvünk sok ö helyett következetesen e hangot használ, növelve
ezáltal a sok e szépséghibát. Például : fölment helyett felment, kert
mögött helyett kert megett, stb. Növeli nyelvünk szépségét
változatosságával az a és á, valamint az e és é közötti különbség is,
amely hangok hiánya számos árja nyelvet, például éppen az olaszt is
egyhangúvá teszi. Az olasznak is csak öt magánhangzója van a mi
tizennégy magánhangzónkkal szemben ! Még egyhangúbbá tesz
némely nyelvet az, hogy belőle nem csak az ö és ü hiányzik, hanem a
hosszú mássalhangzók is, mint például a szerb-horvátban, holott
éppen ebben a magyar nyelv különösen gazdag. Például : eddig,
meddig, villan, ellenséggel, pillanattal, stb. Viszont nincsenek meg a
magyarban a mély torokhangok, sem az orron át ejtendőek, amelyek
közül az elsők különösen az oláh nyelvet, utóbbiak pedig a franciát
éktelenítik. Megvannak a mély torokhangok a stiriai német
tájszólásban is. Mi több, a magyar nyelv kerüli az olyan kemény
hangzású mássalhangzókat is, amilyen a dzs, amely a magyarban gy
hanggá lágyult. Például a szláv Dzsurkovics név a magyarban
Gyurkovics, az olasz Giorgio (ejtsed: Dzsordzso) is Györgyre változik.
Érdemes fölhoznom a következő esetet : Társaságban szó volt arról,
hogy az ö és ü hiánya némely nyelvet mily egyhangúvá tesz. Ezt
megtoldottam azzal, hogy ez még nem is minden, mert vegyük csak
a magyar kettő szót. Ennek a magyarban 26 olyan változata
lehetséges, amelyeknek a szerb-horvát nyelvben az egyetlen kete
felelhet csak meg, mivel e nvelvekben nemcsak ö, ü nincsen, de a-á
és e-é közötti különbség sincsen, de ezenkívül még hosszú
mássalhangzók sincsenek. Mivel a társaságban más magyar nem
volt, a 26 változtathatást megkülönböztethetetlennek tartották.
Leírtam tehát a 26 lehető változatot :
Kettő kőte kéttő kétő köté kőtő kető kötte kétté kéttő kőtté kete
kőtte ketté kétö kötté kette keté kétte kéttö kötő köte kéte kété



kőté köttő
Megmutattam ezt a mellettem ülő horvát ismerősömnek, azután
behívtam feleségemet, aki nem tudta miről van szó. Leültettem
velem szembe, papírost, ceruzát adtam kezébe, s mondtam, írná le
pontosan, amit most felolvasok a nálam lévő papírról. Mikor készen
voltunk, odaadtam mindkét papirost ismerősömnek, hasonlítaná
össze. Látta, hogy a kettő között semmi eltérés nincsen, mire
csodálkozva mondotta, hogy hát ez miképpen lehetséges, hiszen ő
nem hallott semmi egyebet, csak : kete, kete,....
Felelém : az úgy lehetséges, hogy a mi kiejtésünk, hallásunk és
helyesírásunk annyira kifinomult, hogy ezt lehetségessé, sőt magától
érthetővé teszi.
Említettem föntebb a magyar nyelv nagy szógazdagságát. Erről
szótárak segítségével könnyen meggyőződhetünk, ha elég sok
nyelvet ismerünk ahhoz, hogy az illető nyelvben az idegen szavakat
fölismerhessük. A görög nyelvet itt nem vehetjük figyelembe, mivel a
görög műveltség legnagyobb részét a félszigetükön élő görög előtti
ősműveltségből, nagyrészt pedig a főniciaiaktól származott, amiért a
görög nyelv is bizonyára telve a nem görög néptől vett szavakkal, de
hogy ezek melyek, megállapítani bajos. Ugyanez okból nem
vehetjuk figyelembe a latin nyelvet sem, mivel a római műveltség
felében az etruszkoktól, felében a görögöktől származott. Hogy a
latinban sok a görög szó, tudjuk, de hogy mennyi az etruszk szó,
megállapítani szintén bajos. Az olaszt, franciát, spanyolt szintén
nem vehetjük figyelembe, hiszen ezek szóanyaga a latintól alig
különhözik. Nem jöhet figyelembe az angol nyelv sem, bár ennek
alapja germán, de szavai nagy többsége görög, latin, francia
eredetű. Ellenben számításba jöhetnek a német és szláv nyelvek.
Mivel ezek már körűlbelül egy ezredéve irodalmilag művelt nyelvek,
azt várhatnók, hogy ezek szóanyaga a magyarnál gazdagabb. Alább



láthatjuk, hogy ami az idegen szavakat illeti, ebben a német nyelv
sem áll sokkal jobban az angolnál. Például :
Artillerie (francia) . . . . . . tüzérség.
Atom (görög).........parány.
(De e magyar szó a görögnél is jobb, mivel az atom szó
oszthatatlant jelent, holott a parány osztható. E magyar szó
rokon a török para szóval, amely szintén kicsiséget jelent.)
Arithmetik (görög) ......... számtan.
Analisieren (görög)...........boncolni.
Argument (latin) ............. érv.
Absolutismus (Latin) .......... önkényuralom.
Arzt (latin: archiater) ........ orvos.
Construction (latin) ........... szerkezet.
Celle (latin). . . . . . . . sejt.
Cavallerie (francía) . . . . . . lovasság.
(De a lovagiasságra is csak ugyane szava van, pedig ennek
egészen más a jelentése.)
Chemie (egyiptomi eredetű, de latinból vett szó) .... vegytan
Cultur (latin) .............. műveltség.
Capillarvenen (két latin szó) .......... hajszálerek.
Citat (latin). . . . . . . . . . idézet
Discussion (latin) . . . . . . . vita.
Electricitet (görög) . . . . villany
Electrische Zentrale (görög, latin) villanyközpont.
Exemplar (latin) . . . . . . . . példány.
Existenz (latin) . . . . . . . . lét
Fenster (latin) . . . . . . . . ablak.
Familie (latin) . . . . . . . . család
Genius (latin) . . . . . . . . lángész.
Genie (latin) . . . . . . . . nemtő
Generation (latin) . . . . . nemzedék.



Geographie (görög) . . . ..... földrajz.
Gravitation (latin) . . . . vonzás.
Immagination (latin) . . . . . képzelet.
Industrie (latin) . . . . . . ipar.
Interesse (latin) . . . . . . érdek.
Interessant (latin) . . . . . érdekes.
Infanterie (francia) . . . . . gyalogság.
Individuum (latin) . . . . . . személy.
Idee (görög) . . . . . . . . eszme.
Ideal (görög) . . . . . . eszmény.
Karakter vagy Character (görög) ......... jelleg és jellem.
A kettő között igen nagy különbség van, mert a jellem szellemi
tulajdonságokra, míg a jelleg anyagi és testi sajátosságokra
vonatkozik, ezt mégis csak a magyar nyelv kulönbözteti meg. Az
olasz nyelvnek még a betűre sincs szava, s ezt is a caractere
szóval nevezi meg. Igaz, használja a lettera szót is, de ez meg
levelet is jelent. Angolban szintén így van.
Kirurgie vagy Chirurgie (görög) ....... sebészet.
Literatur (latin) . . . . . . irodalom.
Lieutenant (francia) . . . . . hadnagy.
Militar (francia) . . . . katonaság.
Maultier (latin: mulus). . . . öszvér.
Markt (latin) . . . . . . . . vásártér.
Möbel (francia) . . . . . . . bútor.
Mauer (latin) . . . . . . . . fal.
Maschine (francia) . . . . . . gép.
Medicin (latin) . . . . . . . orvosság.
Motiv (latin) . . . . . . . . indíték.
Masse (latin) . . . . . . . . tömeg.
Moment (latin) . . . . . . . . pillanat
Monument (latin) . . . . . . . emlékmű.
(De az emlék-re nincs szava, amiért is erre a francia souvenir szót



használja. Van ugyan az Erinnerung szó, csakhogy ez meg
emlékezet, emlékeztetés, emlékezés értelmű, vagyis e három
dologra nincsen külön szava.)
Mechanik (görög) . . . . . . . géptan.
Mechanismus (görög) . . . . . gépezet.
Musik (görög) ............ zene.
Magnetizmus (görög) .......... delej.
Materie (latin) ........... anyag.
Matematik (görog) ........... mennyiségtan.
Nation (latin) . . . . . . nemzet.
Nuans (francia) . .......... árnyalat.
Natur (latin) ............ természet.
Opfern (latin: offere) ......... áldozni.
Organismus (latin) ......... szervezet.
Originell (francia) ........... eredeti.
Philosophie (görög) ......... bölcsészet.
Professor (latin) ............ tanár.
Physisch (görög) . . . . . . . anyagi
Psychisch (görög) .......... lelki, lélektani.
Protestieren (latin) .......... tiltakozni.
Praxis (latin) ............ gyakorlat.
Praktisch (latin) ........... célszerű.
Pech (latin: pix) ............ szurok.
Presse (latin) ........... sajtó.
Pacht (latin: pactum) . . . . bérlet.
Quitte (latin: cotonea) . . ...... birs.
Religion (latin) .......... vallás
Rasse (latin) ............ faj.
Regiment (francia) ........... ezred.
Soldat (olasz) ............ katona.
Staat (latin) . . . . . . . állam.
Schreiben (latin) ............ írni.



Strasse (latin) .......... út.
Schüssel (latin: scutula) ....... tál, serpenyő
Struktur (latin) .......... alkat
Spiegel (latin: speculum) ......... tükör.
Skizze (olasz) ............. vázlat
System (görög) .............. rendszer.
Sklave (latin) ............. rabszolga.
Trichter (latin: tractarius) ......... tölcsér.
Theorie (görög) . . . . . . elmélet
Tyranne (görög) . . . . . . zsarnok.
These (görög) . . . . . . . tétel
Universitet (latin) . . . . . egyetem
Wein (latin: vinum) ........... bor.
Zoll (latin: telonium) ......... vám
Szaporíthatnók a szójegyzéket százakra menően, de elég ennyi is,
hogy állításom helyes voltát igazoljam. Vannak olyan dolgok is,
amelyeknél a magyar nyelv is kénytelen idegen szót használni, de ez
távolról sem áll olyan mértékben, mint a legtöbb európai nyelvben.
Ha például a német nyelvből, amelynek mint láttuk, szerkezete is
igen nehézkes és célszerűtlen, még az idegen szavakat is elhagynók,
akkor egy mai értelemben teljesen használhatatlan nyelv maradna
csak. Szinte hihetetlen az is, hogy európai nyelvekben olyan
ügyefogyottságok is léteznek, mint például a franciában az, hogy
nincsen szava a hetvenre, nyolcvanra, kilencvenre, és kénytelen ezek
helyett azt mondani: hatvantíz, négyhúsz, négyhúsztíz. Ugyanígy
szinte hihetetlen, hogy németül nem lehet azt mondani : indul,
elindult, leindult, hanem mind ezt csak körülírásokkal lehet kifejezni,
mint például elindult helyett : Es hat begonnen hinunter zu gehen.
Miért nem tanították, tanítják mindezt a magyar iskolákban ? Azért,
mert a leigázott magyarságnak sohasem lehetett független magyar
kormánya. A minisztereket — főképp magyarországi betelepített



németeket — a császár nevezte ki. A rejtett cél mindig a magyarság
öntudata aláásása volt, mert hiszen öntudatos, önbecsülő nemzetet
nehéz igában tartani. Miért nem volt lehetséges Magyarországon
Tacitus római történetíró Germania-ját teljes egészében megkapni,
sem latinul, sem magyar fordításban ? Azért, mert Tacitus a
germánokról nagyon csúnnya dolgokat is megírt, amiért is az osztrák
hatalomnak gondja volt rá, hogy e mű ne forogjon a magyarság
kezén. Birtokomban van azonban egy magyar iskolai tankönyv,
amely Tacitus e művét is ismerteti, csakhogy ebből minden, ami a
germánoknak nem válík dicséretére, gondosan kihagyva, ami viszont
kedvező, az nagyon kiemelve. Ami tehát: hamisítás. Megkaptam
azonban Tacitust teljes egészében, eredeti latin szöveggel, de
olaszországi kiadásban. Ebben ilyenek is találhatók :
„Egyik istenségüknek emberáldozatokat szoktak bemutatni.
Nehéz őket szántásra-vetésre bírni, sőt gyöngének, lustának
tartják azt, aki munkával szerezi meg, amit vérrel is
megszerezhetne. Házaikat durvánhagyott faanyagból építik, távol
minden szépségtől, vagy jóizléstől. Földbevájt lukakban is
laknak. Palástot viselnek, amelyet fibulával, avagy valamilyen
tüskével erősítenek meg, egyébként mezítelenek. Egész nap tűz
mellett henyélnek. A gyermekeik piszkosak és mezítelenül nőnek
föl. Éjjel-nappal egyfolytában inni náluk nem kifogásolandó
dolog. A részegek gyakori összezördülései pedig rendszerint
sebesüléssel, vagy öldökléssel végződnek. Gyümölcsfákat nem
ültetnek. Nagytestűek, vad tekintetű kék szemük van és
vöröshajúak. Munkára nem, csak erőszakra képesek.”
Ahogy Tácitus leírja a germánokat : ráismerhetünk úgy testi, mint
szellemi tulajdonságaiban az északi fajra.
Ami a szláv nyelveket illeti, ezekben kevesebb a latin, elég sok a
görög, de igen sok a magyar, finn-ugor és török-tatár szó. Mind



ezzel szemben a magyar nyelv nagy szóbőségét, ezredéves
elnyomatása dacára is, az egyszerű földműves nép szellemi
fejlettségének, másrészt a műveltebb osztály öntudatos
nyelvművelésének is köszönheti, amely utóbbi dolog azonban,
sajnos, éppen a legutóbbi ötven esztendőben elhanyatlott.
Fölemlítem itt Herman Ottó azon megállapítását, míg az egyszerű
angol, német és norvég halászok szellemi élete oly korlátolt, hogy
egész életükön át néhény száz szónál többet nem ismernek és nem
használnak, addig a magyar nép egyszerű halászainak a csak
kizárólag magára a halászatra vonatkozó szavai száma is ezt messze
meghaladja, nem is számítva a mindennapi élet egyéb szavait. Ez így
van nálunk még az írni-olvasni nem tudóknál is, akik szókészlete
néhány ezer. Márpedig egy nép igazi, veleszületett szellemi
szinvonalát éppen az iskolázatlanokból ítélhetni meg a
legmérvadóbban.
Nyelvünk szóbőségét illetőleg csak néhány példa :
Győzelem — diadal : Előbbi bármíly gyözelemre vonatkozhat,
utóbbi csak dicsőségesre.
Ritka — gyér : Előbbi ürességben előforduló, itt-ott lévő valamit
jelent. Utóbbi másnemű dolgok között itt-ott előforduló valamit.
Találni — lelni : Előbbi keresve találni. Utóbbi keresetlen,
véletlenül valamit lelni.
Hogy irodalmi nyelvünk ezeket ma összezavarja, valamint sok mást
is, ez éppen az említett hanyatlás következménye.
Kevés nyelv tudja a következőket is egymástól megkülönbözteni,
mint : testvér, fivér, nővér, bátya, öccs, húg.
Ismeretes, hogy a német nyelvnek nincsen a családra szava. A
familie szó ugyanis latin. Aminek oka az, hogy náluk a kereszténység
elfogadása előtt a mai értelemben vett család még nem létezett,



csak Sippe, azaz olyan család, amelyben több férfi, több nővel élt
közösségben. Viszont tény, hogy az olyan nőt, aki más Sippe-beli
férfivel közösült, megölték, függetlenül attól, hogy a nő az illető férfit
akarta-e vagy nem, kivételt csak az képezte, ha a nőt eladták, és így
már nem tartozott többé hozzájuk.
A németben nincs megkülönböztetve a nép a nemzet-től, amiértis
nemzet értelemmel a franciából átvett nation szót használják. (A
nemzet azonos eredetű és nyelvű emberekből áll, a nép különböző
eredetű emberekből is állhat.) Úgyszintén nem különbözteti meg
sem a német, sem a legtöbb nyelv a szeretet-et a szerelemtől, holott
a nemi alapon álló szerelem és a hazaszeretet, szülők, gyermekek,
iránti, vagy művészet, avagy zene iránti szeretet között óriási
különbség van.
Még csak egy példa : A magyarban az öreg szó csak emberre
vonatkozhat (Eltekintve attól, hogy a mai újságírónyelvezet milyen
zavarodott.), a vén szó vonatkozhat emberre, állatra, növényre, de
nem tárgyra, sem időre, a régi szó ellenben csak tárgyra és időre.
Kivéve, ha régi idöben élt emberről, állatról, növényről van szó,
amelyek azonban öregek, fiatalok is lehetnek. De ezen öreg, vén és
régi szavunkon kívül van még ó és ős, összesen tehát öt, valamint
még ezek sok származéka, mint öreges, elöregedett, vénült,
vénséges, vénhedett, kivénült, régies, régesrégi, ódon, ósdi, avult,
avatag, elavult, kiavult, ősi, ősies. Mindamivel szemben a németben
csak alt és ur szó van és ezek alig néhány származéka, úgyhogy már
az ó, ódon szavaink helyett is a latin-olasz antik szót kénytelenek
használni, amelyet aztán, minden szükség nélkül a mi
újságírónyelvezetünk is átvett. A szlávban viszont csak az egy staro
szó és ennek néhány származéka van.
Fölemlíthető még a következő, szintén igen fontos dolog is : Mentől
régibb egy nép műveltségi élete, annál fejlettebbek nyelvében az



udvariassági szavak, kifejezések, szólások. Ezekben csak az ősrégi
műveltségű kínai oly gazdag, mint a magyar. Nem számítandó
azonban a hatalmasokkali beszéd, mert itt erőltetett kényszer van
jelen, hanem számítanak a benső, családi életben használatos
szavak, mert ezekben a tiszteleten kívül a szeretet is kifejeződik.
Árja gyermek így szól anyjához : Schau, Mutter!, illetve : Gledaj
majko! Amely jelentése : Nézzed, anya ! A magyar nép egyszerű
gyermeke azonban, ahol durva idegen hatás még nem érte,
ugyanezt így mondja : Nézze kend, édesanyám! Vagyis szülőjéhez
harmadik személyben szól, kend szó a kegyelmed rövidítése. Ebben
tehát a szeretet és tisztelet egyaránt kifejeződik. A nem magyar
szinte el sem tudja képzelni, hogy ilyen szépen is lehet beszélni.
Németben ugyanez így hangozna : Meine gnädige süsse Mutter soll
schauen. Hogy aztán a magyarban ez mégsem ilyen hosszú, ez
ismét a magyar nyelvszerkezet tökélyének köszönhető. Mégis, még
a következőt is hallottam :
A paraszt gyermek így szólott : Nézze csak kend, édesanyám. Mire
az apa rászólott : „Hallod-e te ! Édesanyádnak ne parancsolgassál.”
Csodálkozva mondottam, hogy hát milyen szépen mondta. De az
apa így felelt : „De nem úgy kell mondania : Nézze csak kend,
hanem úgy, hogy ; Nézné csak kend. Akkor vettem észre, nézze:
parancs, — de nézné: kérelem.
Műveletlen népek csak az egy te megszólítást ismerik. A magyarban
van te, maga, ön, és a már említett kend, a kegyelmedből
származólag, de amelyet még kegyed-nek is mondhatjuk. A fönti, a
mindennapi családi életbeni udvariassági szólásokhoz hasonlóakat
csak a több ezer éves müveltségű kínai nép ismer.
A magyar családban, régebben asszony a férjét nem szólíthatta
nevén így : Gyere ide, János, hanem csak így : Jöjjön ide kend, édes
uram. Vagyis tisztelet, de egyúttal szeretet hangján is. Bár



szólíthatta nevén is, de csak akkor, ha távolabbról kellett hívnia.
Nejét a férfi tegezte, néven is szólította, de őt mások előtt
feleségem-nek mondotta, amelyben kifejeződött, hogy bár ő, a férfi,
az úr, de azért feleségét mégis önmagával egyenértékűnek,
egyenrangúnak tartja, vagyis önmaga felének. Nevén szólította, de
nem úgy, hogy Mariska!, hanem : Mariskám!, amiben a gyöngédség
is kifejeződött. Ellenben, ha csak úgy szólította, hogy Mariska!, ez
már azt jelentette, hogy haragszik valamiért. Szüleit gyermek nem
tegezhette, csak édesapám, édesanyám-nak nevezhette. A szülők
gyermekeiket tegezték, nevükön szólították, de többnyire így : édes
fiam, édes lányom.
Mindez, sajnos, magyar urak között már régen nincsen így, illetve
már régóta durvább, idegen szokásokat utánozzák, és ezeket tartják
úriasabbnak, a nép pedig természetesen mindinkább az úri
szokásokat utánozza, holott ezzel éppen a barbár szokásokhoz tér
vissza. Mégis, még ma is a magyar, ha finomságot akar tanulni,
akkor a magyar paraszttól tanulhat, éppen fordítva, mint más
népeknél. Mind ebből azonban még az is következik, hogy a
magyarnak valamikor a mainál magasabb szellemi műveltsége kellett
legyen, amelynek hagyományai azonban a mai, technikailag magas,
de szellemileg sokkal alacsonyabb, durvább gépműveltség hatása,
valamint leigázottságunk következményeként mindinkább
elvesznek. Bár ha mindennek tudatára ébrednénk, e pusztulást
megakadályozhatnók. Egykor létezett magas műveltségünknek,
nyelvünkön kívül, bizonyítéka még az is, kereszténységre térésünk
előtt már saját írásunk volt — a rovásírás —, holott, mint mondottam,
a legtöbb európai nép csak kereszténységre térése után tanult meg
írni-olvasni, míg a magyarság, ellenkezőleg, saját írását csak a
kereszténységre térése után kezdte elhagyni, fölcserélvén ezt a
latinbetűs írással, dacára annak, hogy az egyház ezen írást a
„pogányság” maradványaként üldözte, mégis e rovásírás a



székelységnél csak 200-250 évvel ezelőtt veszett ki. Az újabb
elméletek szerint ugyanis a magyarság egyáltalán nem jött Ázsiából,
hanem ősrégi európai nép, valamint Árpád és honfoglalói egy,
régebben a mai Dél-Oroszország területére (nem Ázsiába!)
kivándorolt törzsünk volt. Ezek az őshazába visszatérve, az itt
uralkodó idegen fejedelmeket legyőzve, a magyar államot, nem a
magyar nemzetet alapították, majd a magyar őslakosságba teljesen
beolvadtak.
Azt kell azonban kérdeznünk : mikor volt hát e sejtett
ősműveltségünk ? Közvetlen a kereszténységet megelőző
századokban bizonyára nem, mert erről minden elnyomatásunk
dacára is tudnánk valamit. A rómaiak korából származó
ábrázolatokból (például a Traján oszlopon) következtethetőleg,
őseink a germánoknál akkor is valamivel műveltebbek lehettek, mert
a sisakos, pikkelypáncélos jászok a germánoknál sokkal különbnek
vannak ábrázolva. Habár a rómaiak Germániát, Dunántúlt,
Délvidéket és Erdélyt is meghódították, de a Duna-Tisza közét,
vagyis a jászok földjét, leigázni sohasem bírták, úgyhogy a jászok,
akiket a rómaiak jasigi, jasi és jóni néven neveztek, mindvégig ott
éltek, három oldalról az óriási Római Birodalom által körülvéve, de
szabadon, mígnem a rómaiak velük szövetséget kötöttek. Mégis, ha
itt akkoriban igazán magas műveltség létezett volna, erről az újabb
időkbeli politikai hátterű eltüntetések és hamisítások dacára is,
valami ismeretes lehetne. Vagyis ősműveltségünk még sokkal régibb
időkben kellett virágozzék, habár utóbb hanyatlott. Ezt igazolják a
magyarországi őskori leletek nagy mennyisége és kiváló minősége,
különösen az újkőkor és a bronzkor leletei, amelyek a
leghatározottabban arról tanúskodnak, hogy azon időben Európában
sehol sem létezett íly magas műveltség, amelyet a német tudósok,
mint például Schwantes és Weinert, Dunaműveltségnek, Közép
Dunaműveltségnek (Donaucivilisation, Mittlere-Donaucivilisation)



neveznek. De ugyanezt igazolják a régi görög mondák is, amelyek
szerint ők műveltségüket, valamint Apollo és Artemisz istenségeik
tiszteletét, a hyperboreuszoktól északontúliaktól), azaz az északi
hegységeken (a Balkán hegységein) túli boldog, termékeny
országban élő (Magyarország mindig termékenységéről volt híres)
szkytha néptől örökölték. Mivel ugyanis a görögök ezen országot
mindig is Isztrosz, vagyis a Duna folyóval kapcsolatban emlegetik,
ebből is kétségtelenné válik, hogy e föld nem volt más, mint
Magyarország. A görög hagyomány szerin e nép igen művelt volt, de
bűnt, háborút, öldöklést, sem betegséget nem ismert, békésen élt,
náluk az emberek több száz évig éltek, amiután az életet már unva,
csöndesen, fájdalom nélkül haltak meg. De azt is regélték még a
görögök, hogy Heraklesz istenségük, akit pedig ők, különösen az
Égei-tenger szigetein, valamint a főniciaiak is még Makar és Magar
néven is neveztek (Lássad : Die Phönicier. II. kötet. 415-428. oldal),
az aranyagancsú „kerinai szarvast” űzve eljutott a hyperboreusok
földjére, ahol Artemisz istennővel szerelemben, a szkythák őseit
nemzette. Ami nemzetalapítás ugyanúgy, mint a Csodaszarvas
regénkben. Ha pedig tudjuk, hogy Heraklesznek ikertestvére is volt,
Iphiklesz, nevén Kaun, akkor e mondában okvetlen a mi Magor és
Hunor nevű, a csodaszarvast űző, egy gyönyörű szigeten (Csallóköz)
tündérlányokra akadó, ezekkel a magyarok és hunok őseit nemző
regebeli ősanyáinkra, illetve a róluk szóló regénkre kell ismernünk.