---
master_file: "[[@TharanTriebMarianneHarappa]]"
---
# Index for Tharan-Trieb Marianne – Harappa jelei megfejtve.pdf

1
Tharan-Trieb Marianne:
Harappa jelei megfejtve?
Egy proto-védikus kontinuitáselmélet alapjai?



2
Bevezetés
A történelem és nyelvészet alternatív (az Akadémia véleményétől eltérő nézeteket valló) kutatóinak a bizonyítékok és források hiányát hánytorgatják fel. – Nem mintha a finnugor elméletet bármilyen írásos vagy régészeti anyag alátámasztaná. Több dolog van a világon, mint amiről a hivatalos tudomány tud, bármilyen makacsul néznek is mereven csak egy irányba.
Manapság mifelénk keveset tudnak az indiai forrásokról. Indiában is megvan a nyugat európai, angol és német tudomány által a 19. században legyártott árja elmélet, amelyet az indiai tudósok egyre hangosabban vitatnak. Nem ismerik Magyar Adorjánt, de hasonló következtetésre jutottak: Nem jöttünk mit sehonnét sem. Vagyis nem kevesebbet állítanak, minthogy az egész indiai népesség egy tőről fakad, nem volt árja hódítás, és nem kergették el/irtották ki, stb. az akkor északon élő dravida népeket. Viszont volt egy földrengés jó 4 000 éve, aminek következtében kiszáradt a Saraswati folyó és a népesség elköltözött.
Az eddig ismert legrégibb írásos anyag a világon – irodalom, vallásos szövegek – Indiában maradt fenn. Csillagászati adatok alapján kikövetkeztették, hogy ezeket a szövegeket jóval régebben írták le, mint azt a nyugati tudomány feltételezi. Amikor az évezredekig szájhagyomány útján terjedő szövegeket leírják, már megindult a felejtés: azt írják le, amire emlékeznek, ezért összefüggések, magyarázatok sokszor kimaradnak. További értelmezési gond az időrend. Indiai lakói ma sem a pontos idő hívei; a régi embert sokkal kevésbé kötötte a modern időtudat. Nem csak Indiában van ez így, minden ősi szöveget nehéz a mi lineáris időkeretünkbe beilleszteni. – Még a mai indiai tudományos szövegek is nagyvonalúan átlépnek a pontos időpontok jelölésén, ezért gyakran egymásba csúsznak több ezer éves történelmi események, ezek kibontása külön feladat lenne. A nevek sem könnyíti meg a dolgot, mert feltételezhetően több személy szerepelt ugyanazzal a névvel különböző korokban.
A szövegek mégis értékesek, főleg, mert régészeti adatokkal is alátámaszthatók. Egyrészt India földje több százezer éve lakott, bizonyítják ezt az ősi barlangrajzok, valamint 8-10 000 éves civilizációk épületmaradványai, másrészt a szövegek egy északi betelepedésről mesélnek. Illetve nem is a betelepedésről, hanem sarkvidéki lakóhelyről, őshazáról, amelyet a jelek szerint elhagytak, amikor beköszöntött az újabb jégkorszak. Tehát volt egy bevándorlás, de nem a 3 000 évvel ezelőtti árja bevándorlás. Az árja sem népet jelent, hanem csupán nemest, előkelőt. Ez a régen beköltözött népesség keveredhetett az őslakosokkal és hozta létre azt a népességet, amely addig egységes volt, amíg időszámításunk előtti időben kezdtek a szkítahun törzsek több hullámban betelepülni (avagy visszatelepülni). De ez már egy más történet, időben közelebb áll hozzánk és több forrás is szól róla.
Az indiai mitológia is tud özönvízről, és az emberiség özönvíz utáni elszaporodásáról. Természetesen, egészen más leszármazást találunk, mint a Bibliáé, lévén más népesség. Megvan a Hold-dinasztia királylistája, amely bőven utal nem-védikus (nem-indiai népekre). Érdekes, hogy ők is egyazon őstől származnak, de egy idő múlva elvándoroltak Indiából észak és nyugat felé. Közöttük feltételezik a szakák vagy szkíták őseit is...



3
Harappa jelei megfejtve?
Hazánkban alig tudunk többet az ősi Harappa vagy Mohenjo Daro vagy Indus völgyi, vagy Saraswati-Sindhu civilizációról, minthogy érdekes jeleket találtak a pecsétnyomókon, amelyek nincsenek megfejtve. Örömmel jelentem, hogy S. Kalyanaraman több mint 20 évi kutatómunkával a jeleket értelmezte, sőt kutatása nyomán olyan ismeretanyagot tárt fel, amelyek feljogosítanak India eddigi történelmének új alapokra helyezésére. Ezek szerint Indiának is megvan a maga „finnugor” elmélete.
A jeleket hordozó tárgyakat kb. 2000 régészeti lelőhelyről gyűjtötték a kiszáradt Saraswati folyó környékén, valamint ezen régi civilizáció más területein, amely nem csak a mai Indiát, hanem Pakisztánt és Afganisztánt is magába foglalja. Ez a régészeti kincsesbánya a Kr. e. 3500 és 1900 közötti civilizáció összes régészeti lelőhelyének (kb. 2600) 80 %-át képviseli.
Eddig azt tartották, hogy a Védák nem keletkeztek Kr. e. 1200-nál előbb, és a védikus nép nomád volt. A közelmúltban folytatott ásatások Rajastanban, Punjabban, Gujaratban, valamint a védikus szövegek újabb tanulmányozása ennek a vélekedésnek ellent mond. Az ásatásokkal bizonyítottnak tűnik, hogy a Rigvéda ötezer évnél öregebb, és létrehozó kultúrája nem volt nomád. Ezzel megdőlni látszik az árja invázió elmélete, vagyis a Harappa civilizációt nem pusztították el, sőt, a C-14-es elemzéssel kimutatták, hogy Harappa és a Védák népe „nem jött sehonnét sem” – mindig is helyben lakott. Helyreigazításra szorul az a régóta ismételgetett „tudományos” tévtan, amely az árját egy bizonyos népcsoporttal azonosítja. A Rigvédában használatos arya kifejezés nemességet vagy becsületes viselkedésmódot jelentett.
Graham Hancock állítja a víz alatti régészet feltárásai alapján, hogy fejlett kereskedelem létezett Gujaratban már 8000 évvel ezelőtt. Ez bizonyítja, hogy az Indus völgyi kultúra nem tekinthető az első civilizációnak India földjén. (Erről még később is olvasunk.) A Mahábhárata és Ramayana eposzok szövegelemzése alapján állítják, hogy az eposzok keletkezése megelőzte az Indus völgyi kultúrát (a leírás dátuma persze későbbi) – ami Hancock kutatásának fényében igencsak elképzelhető, és ha India történelme ilyen régi korokba vezet vissza, akkor a gyarmatosítók „árja invázió” elmélete alól is kicsúszik a talaj.
A mai régészeti, embertani, filológiai kutatások, valamint a DNA vizsgálatok módosítják vagy elvetik a korábbi elméleteket és a régészeti leletek értelmezését. Új felismerés, hogy az ember már a pliocén-pleisztocén átmenet (a pleisztocén kor 1,8 millió évvel ezelőtt kezdődött, és 11.500 éve ért véget) korától jelen volt a szubkontinensen, tehát az indus-völgyi civilizáció gyökerei igen ősi, helyben kialakult kultúrákra nyúlnak vissza. Már nem tartható az árja hódítás elmélete faji és kaszt-beli vonzataival.
Dr. Kalyanaraman két könyvéről kell szót ejteni, mert ugyan témájuk más, de a levont következtetéshez mindkettő szükséges. 2010-ben megjelent könyvében: The Indus Script Cipher (Az Indus-völgyi titkosírás) a jelek megfejtésének módszeréről, értelmezéséről, és a levont úttörő következtetésekről szól.
A jeleket a képrejtvény módszerével fejti meg: a jelek képeket használnak a mondanivaló közvetítésére. A módszer újdonsága az általános jelentés keretén belüli, az írás (kép+jel) és a fonetikus, kimondott szó közötti kapcsolaton alapuló sajátos megközelítés. Csak az tudta értelmezni az írást, aki a képeket tudta olvasni. (Zárójelben említsük meg azokat az ősrégi jeleket, motívumokat, amelyeket csak magyar nyelven lehet leolvasni, értelmezni. Ez csak úgy lehetséges, hogy a magyar egy olyan ősi nyelvet őrzött meg, amelyet



4
a jelírók is használtak.) A rögzített nyelv pedig azon dialektusok kombinációja, amelyet akkoriban az egész dél-ázsiai nyelvterületen beszéltek. Ezek a dialektusok a munda, dravida, tibeto-burmai és indo-árja nyelvcsaládokhoz tartoznak. Némelyikük azóta kihalt, vagy valamilyen különálló nyelvhez tartozik. Ezen nyelvek/dialektusok egymásra hatása és kombinálása alkotta az úgynevezett „mleccha” (keverék) nyelvet, Dél-Ázsia közvetítőnyelvét az indusvölgyi írás kialakulásának korában. A szerző így magyarázza a képrejtvény elvének alkalmazását: egy szót olyan tárgynak vagy állatnak a képe jelképez, amely a közvetítőnyelvben hasonlóan hangzik. A szanszkrit „ayas” (fém) szót a hal jelöli, mert szantali nyelven így mondják: „ayo”. A jeleket kézművesek és fémművesek használták a kereskedelemben.
Vatsyayana (a Kama Sutra szerzője, Kr. u. kb. 4.-5. század) szintén hivatkozik a titkosírásra melcchita-vikalpa néven, amely rézművesek által készített ábrázolásokat jelent. A nagy eposz, a Mahábhárata is megemlíti a mlecchat mint beszélt nyelvet. Yudhishthira és Vidura mleccha nyelven beszél a sellak (a sellak állati eredetű gyanta, a lakktetű elgyantásodott váladéka) palotáról. A Manusmati (Manu Törvényei – keletkezési ideje: Kr.e. 200 - Kr.u. 200) két nyelvről beszél: a mlecchak és az árják nyelvéről. A közlekedőnyelv és az irodalmi változat közötti különbségről Patanjanli (Kr.e. 2. század) is szól: az egyik a nyelvtanilag helyes irodalmi nyelv, a másik a nyelvtanilag nem helyes közbeszéd. Panini (a szanszkrit nyelvtan leírója, Kr. e. 4. század) is megemlíti a szamszkrita (a szanszkrit első megjelenése írásban) és prakrita, vagyis köznyelvet.
Jelentés szempontjából a mlecchita vikalpa mint írásrendszer egyrészt mint titkosírás, másrészt a kézművesek munkájával összefüggésben jelenik meg. Nem lehet véletlen, hogy ez a korai írás továbbélt a későbbi, történelmi korokban (Kr. e. 1000 után) vert fémérméken, rézlemezeken, szobrokon, sőt még a delhi vasoszlopon is megtaláljuk, világosan utalva a kovácsokra, mint azon kézművesekre, akik az írásrendszer kompetens művelői voltak. (Ebben az összefüggésben érdemes lenne a kézművesek jelei és metaforái alapján India építészeti hagyományát is újravizsgálni: Rendkívüli jelenség ugyanis, hogy a kole a kota és toda nyelvekben jelent templomot és kovácsműhelyt is. Vagyis a kovácsműhely a templom metaforája.)
Tehát a kulcsot az Indus völgyi titkosíráshoz az indiai nyelvterület akkori nyelvének szavai adják. Forrásnyelvének – a meluhhának (mleccha) – szavai közösek voltak az indiai nyelvterület 2-3 nyelvcsaládjához tartozó nyelvekben. Dr. Kalyanaram a nyelvterület szavainak és jelentéstani csoportjainak tanulmányozásával jutott a megfejtéshez. Itt kell megemlíteni, hogy a megfejtéshez nélkülözhetetlen volt másik könyve, az Indian Lexicon, amelyben 25 mai indiai nyelvet hasonlít össze; 300 000 szót szervez 8000 jelentéscsoportba a következő elvek alapján: 1. jelentéstan alapján (alapjelentés és további jelentések, kulturális kiterjedések), 2. hasonló, de kissé másképpen hangzó szavak (fonetikai variációk), pl. a malayalam akkam szó tulu nyelven ekkam. Az Indiai Lexikon azonos hangzású szavak jelentéséből indul ki, de figyelembe veszi, hogy a kulturális értelmezés bővülésével a jelentés is bővül. Pl. a malayalam akkam számot jelent, de a telugu nyelvben lekka formában már matematikai probléma a jelentése.
Az eredmény meglepő: a kézművesek szókincse minden mai indiai nyelvben az Indus völgyi kultúra idejében kialakult nyelvi kapcsolatokból származik. A bronzkorban az ötvözést feltaláló kézművesek írásrendszert is alkottak. A Meluhha kereskedelem pedig vitte az írást tengeren, folyón és szárazföldön mindenfelé.



5
A sok ezer felirat áttanulmányozása során a szerző nem akadt semmilyen eladási vagy beszerzési adatra, bár a feliratok gazdasági jellegűek: kézművesek (kőfaragók, kovácsok, fazekasok, fémöntők) üzeneteit hordozta termékeikről kereskedők számára, utalt a termék minőségére (az öntvény összetételére), megmunkálására (kovácsolt vagy öntött tárgy), származási helyére. Az információkat magukra a termékekre (öntvényekre, tőrökre, gyöngyökre, karperecekre, aranyérmékre) írták. Nem tudni, hogyan tartották számon a készletet, vezettek-e leltárt a kézművesek: ha tették, a titkosírást nem erre használták. A feliratok leginkább a kézművesek névjegyeiként értelmezhetők.
Háborúra utaló nyomokat nem találtak, ami arra enged következtetni, hogy a háború nem volt az integráció módszere. Sőt, egyetlen ábrázolás sem mutat emberek közötti küzdelmet, hanem vagy ember és állat, vagy ember és természetfeletti lény viaskodását. Számottevő fegyverek sem kerültek elő, kivéve a tőröket, amelyek háborúzáshoz kevéssé alkalmasak.
A levont következtetések egyike, hogy a nyelvi egység továbbra sem szűnt meg létezni napjainkig. Az Indus völgyi írás megfejtése elvezethet az indiai civilizáció igaz kronológiájának és történelmének feltárásához.
5000 évvel ezelőtt Ázsia határok nélküli kontinens volt. A Rigvéda egyik rishije (bölcse) Bharatan Janamnak nevezi India népét, vagyis: Bharata nemzetének népe. Bhartiyo jelentése gujarati nyelven: ’fémöntő’.
A közlekedő nyelv, a lingua franca kb. Kr.e. 3000 körül jelent meg a térségben intenzív egymásra hatással és kölcsönös szóátvételekkel egy igen tágas területen belül Kasmirtól DélIndiáig, létrehozva a Saraswati-Sindhu folyóköz és India többi részének nyelvterületét. A szavak közötti egyezések kb. 1000 év alatt eltávolodtak egymástól, de pl. a fegyverek nevei még 5500 év múlva is megvannak India régi nyelveiben, a kézművesek és harcosok (ksatriják) hagyományainak, valamint irodalmi hagyományoknak köszönhetően. Amikor Kr.e. 1700-1300 között a Saraswati folyó kiszáradt, a folyamköz lakosai elköltöztek: sokan a Gangesz-Yamuna közén, a Godavari folyó mentén Gujarattól délre, az Arab tenger mellékén telepedtek le, mások a mai Afganisztánban találtak új otthont. Több helyen Saraswatinak nevezték új hazájuk folyócskáit. Ha egy anya a folyóistennőkhöz imádkozik, a Gangát, a Yamunát és a Saraswatit említi. A néphagyomány két folyó egymásba torkollásánál három folyóról tud: a harmadik a föld alatt folyó Saraswati. ( Saraswati istennő eredetileg a folyó megszemélyesítője volt, de később külön jelentést és saját identitást kapott). A kirajzó népesség India különböző helyein még jóval később is épített Saraswati templomokat.
Kulturális folyamatosság
A fémfeldolgozás fontosságát és a hozzáértést mutatja, hogy Indiában állítottak elő és munkáltak meg a világon elsőként sárgarezet és cinket. A dél-rajasthani cinkbányászat kezdeteit a radiokarbon vizsgálat a Kr.e. 2. évezredre teszi. A sárgaréz elterjedt használata Indiában minden korban dokumentálható.
Kiásott terrakotta baba hajának választéka piros festékkel, a sindhurral utal a férjezett nő családi állapotára, mind a mai napig. A Shivalingam minden Shiva templom szentélyében megvan, a jobb vállat szabadon hagyó öltözet máig látható (pl. a szári is ilyen, csak az utóbbi pár száz évben viselnek blúzt hozzá), a 8500 éves női sírokban talált széles karperecek mai utódait viseli minden bengáli menyasszony, de más tájak asszonyai is. Több kis szobrot



6
találtak tipikus jóga pozitúrákban – ami egyértelműen arra utal, hogy a jógát az Indus völgyben is gyakorolták. Ez a kulturális folyamatosság fejeződik ki számos indiai nyelv hasonló hangzású és hasonló értelmű szavainak folyamatosságában. Pl. egy peremes kancsó, egy elefánt, egy orrszarvú, egy borjú – mind ábrázolható képpel. A hozzájuk kapcsolódó szavak azonos alakúak (homonimák) olyan szavakkal, amelyek sokfajta követ, ásványt, fémet, ötvözetet és kemencét jelölnek.
De hogy áll a dolog az indoeurópai nyelvekkel és rokonságukkal?
Szerzőnk igen kétségesnek tekinti az elméletet, mely szerint az indoeurópai nyelvek zárt egységet képeznek, és kizárnak minden más nyelvet maguk közül. Az elmélet olyan nyelveket egyesít nyelvcsaládokban, amelyek nyelvi felépítése teljesen eltérő. Nem enged meg olyan nyelvtörténeti vizsgálatot, amely a szomszédos területek különböző nyelváramlatai közötti átmeneteket, átjárásokat venné szemügyre. Továbbá, saját földrajzi területén belül, kizárja az ugro-finn nyelvcsaládokat, és az átjárásokat tagadja, ugyanakkor megengedi az indoeurópai nyelvek között. Ezáltal politikai és ideológiai megosztást hoz létre.
A filológiai-történeti kutatás Indiában mintegy 200 éves múltra tekint vissza. A tudósok ma új válaszokat kínálnak az olyan régi kérdésekre, amelyek a szubkontinens első emberének eredetét és régiségét, az Indus völgyi civilizáció kezdeteit, a Védák állítólagos indoeurópai nyelvet beszélő árjáinak régészeti értelmezését, korábbi népek számbeliségét és sűrűségét taglalják. Az eredmény korábbi elméletek és leletértelmezések módosítása vagy elvetése és annak kimutatása, hogy az ember a pliocén-pleisztocén átmenet korától kezdve kimutatható a szubkontinens északi részén. A DNA-vizsgálatoknak köszönhetően a népesség genetikai kötelékeit is újra kell értékelni.
India mai nyelveit egy közös forrásból lehet eredeztetni. Dr. Kalyanaraman ezen nyelvi egységre alapozva következteti ki állítását: a kulturális folyamatosságot az Indus völgyi civilizációtól India későbbi, jobban ismert történelmi korszakaiig.
Munkájában vizsgálja a közös vonásokat a dél-ázsiai összefüggéseken belül. Ezen vonások közül sok közös az ugro-finn nyelvekkel is, mivel ezekben is a gyökök alkotják a nyelv fő alapelemeit, amelyekhez posztpozíciók, vagyis névutók járulnak. Közös, hogy hiányzik belőlük a „birtokige” (have, haben), megvan a magánhangzó illeszkedés, a hangutánzó és ikerszavak sokasága. A valóságban több szerkezeti és hangtani hasonlóság van a szanszkrittamil-magyar, stb. között, mint az indoeurópai nyelvek között. Sok összetett szó képi asszociáción alapul. Ezek kimutathatók sok indiai nyelvben, és a magyarban is. Ez az összetett (hindi) szó: shabd-kosh szó szerint: szó-tár.
Azon nyelvekben, amelyek gyökök és névutók rendszerén fejlődtek, sokkal erőteljesebb az asszociációs és vizuális elv, mint az alany-tárgy (szubjekt-objekt) kapcsolatra építő nyelvekben. A névutónak ugyanis gyakran irányító szerepe van: a gyök általános jelentését teszi egyedivé, határozza meg közelebbről. A névutók egyeznek a hangilleszkedés elveivel is.
Röviden talán elég ennyi idézet egy indiai tudós észrevételeiből és állításaiból. A messziről jött tézis talán utat talál a magyar nyelvészfülekhez is, mert Szentkatolnai Bálint Gábor sem állított ennél kevesebbet 140 évvel ezelőtt, minthogy a tamil a turáni nyelvek „szanszkritja” és gyöknyomozó szótárkájában kb. 3500 tétel van s ezek között igen-igen kevés olyan magyar gyök, amelynek egyik vagy másik alakú párját a tamul nyelv is nem bírja. S ha rendelkezhetett volna a kannada, telugu és malayalam nyelvek szótáraival, valószínűleg



7
minden magyar gyök társát fölmutathatta volna. Szentkatolnai Bálint Gábort a magyar nyelvészvilág és tudományos akadémia életében üldözte, 140 éve ignorálja, számtalan tudományos könyvéről, személyéről tudomást nem vesz. Az általa gyűjtött rovásbot gyűjteményt Hundsdorfer (alias Hunfalvy) utasítására a Magyar Tudományos Akadémián elégették. Érdemes lenne Bálint Gábort leporolni, 2008-ban újra kiadott magyar-tamil szótárát tanulmányozni.
Mezopotámiai kapcsolatok
A meluhha névvel Mezopotámiai szövegekben is találkozunk: az indusvölgyre vonatkozik. Egzotikus árut importáltak onnét, ezeknek nyomait megtaláljuk Mezopotámia régészeti leleteiben. A Kr. e. 4. és 2. évezredben a két régió élénk kereskedelmi kapcsolatban állt. Találtak Indus völgyi leletet Iránban, sőt Izraelben is egy elsüllyedt hajó roncsai között. A Meluhha nyelvet a sumérek és akkádok nem értették: ezt bizonyítja az a hengerpecsét, amelyen az akkád tisztviselőt, Shu-ilishu-t mint meluhha tolmácsot azonosították. Régi akkád ékírásos szövegekben a „Melukha” esetenként személynévként is feltűnik.
Bár nem maradt fenn olyan többnyelvű szöveg, mint az egyiptomi Rosette-kő, de utalásokat elvétve találtak: az egyik pecséthengeren pl. a melukha kereskedő úgy ismerszik meg, hogy kecskét visz: a kecske: mr..eka hasonló hangzású, mint a kereskedő hazája, ahonnét Mezopotámiába érkezett. Meluhha kereskedőkre utalnak azok a pecsétek is, amelyekbe az Indus völgyi civilizációban is használatos, közös jeleket is véstek.
A meluhha/mleccha kereskedelmet először az akkád Szargon említette Kr.e. 2370 körül. Fát, rezet, aranyat, ezüstöt, karneolagátot, gyapotot hoztak. A gyapot babiloni és görög neve szind, szindon, ami bizonyítja, hogy Szind földjén termett a gyapot. Bár Gudea király Kr.e. 2200ben expedíciókat küldött t.k. Meluhhába, hogy keressenek keményfát, de eddig semmilyen régészeti lelet nem utal mezopotámiai kereskedők jelenlétére Meluhhában (Indiában).
A mezopotámiai víz-isten Enki – attribútumai a kecske és a hal (később a bak csillagkép) – a fő teremtő istenség. A sumir apkallu (vagy abgal) jelentése „bölcs”. Enki jelzője, valamint a papok, ördögűzők, jósok címe is. A szó utal továbbá a mitológiai bölcsekre is, főleg a hét özönvíz előtti bölcsre: ékírásos szövegek említik a hét özönvíz előtti bölcsről szóló szájhagyományt, akiket Ea küldött a földre a „puradu”-hal formájában, hogy az embereket megtanítsák a civilizációra. Enki szolgálóit félig-hal, félig-ember formában ábrázolják. Mivel az ilyen reliefek Kr.e. 1000 utáni korból ismertek, elképzelhető, hogy a hal-mítosz Indiából került Mezopotámiába. (Felvetés: ha a mr...eka, a kecske egy pecséthengeren a melukha kereskedőt azonosította, esetleg a tudós hal eredete is lehet melukha, azaz indiai?) Az indiai Manu egy nagy halnak köszönhette menekülését az özönvízből – a hal nem volt más, mint Visnu isten. Bárkáján utazott a hét bölcs (rishi), akik a civilizációt megtanították az új emberiségnek. – A Saraswati civilizáció hagyományában a hal jelet a rézfeldolgozással asszociálják, kb. Kr.e. 3500-tól kimutathatóan.
Egy későbbi, buddhista történet (339. Jataka) elmondja, hogyan kerültek indiai kereskedők a Ba-veru (Babilon) királyságba: iránytű-varjút (hollót?) vittek magukkal. Amikor a tengerészek túlságosan eltávolodtak a parttól, és nem tudták, merre van a szárazföld, kiengedtek egy ilyen madarat, amely ösztönösen a part felé vette az irányt.



8
Ebből mindjárt két dologra is következtethetünk: az indiai kereskedők a part mentén hajóztak; a Noé bárkájából elengedett madarak nyilván közismert irányjelzők voltak a kortárs gyakorlatban. Esetleg indiai ötlet alapján?
Az Indus völgy népe azonban másfelé is építgetett kapcsolatokat. Létezik egy u.n. Schoyen kollekció http://www.nb.no/baser/schoyen/contentnew3.html A világ legnagyobb magán kéziratgyűjteménye: az 5000 évet átfogó 13 000 kéziratából 6500 Kr.e. 3300 - Kr.u. 500 közötti korból maradt fenn. Van közöttük néhány megfejtetlen írás, amelyeket közeli kapcsolatba hoznak az Indus völgyi kultúrával. Ilyen az egyik krétai, Kr.e. 16. századi szöveg lineáris A írása. (A lineáris B írást már megfejtették, és archaikus görögnek tartják, már ha volt ilyen), de az A írást, Európa legkorábbi írását még nem sikerült megfejteni, részben, mert nem tudják, milyen nyelven íródott, részben, mert csak kb. 700 db emlék maradt belőle (a lineáris B-nek 12-13 000 emléke maradt fenn). A lineáris A írás jelei igen hasonlítanak a Saraswati civilizáció jeleire. Magyarázat is van a hogyanra.
Indiai kutatók figyelemreméltó eredményeiről mifelénk keveset lehet tudni, éppen ezért olykor hitetlenkedve is fogadják, holott eredményeik az eredeti anyag olvasásán alapulnak, és feltételezhetjük, hogy saját irodalmukat jobban ismerik, mint a fordításból tájékozódó külföldi tudós. Subhash Kak A Mahabharata és a Sindhu-Sarasvati hagyomány (The Mahabharata and the Sindhu-Sarasvati Tradition) c. tanulmánya a nagy eposz történéseit vizsgálja a tudományok eredményeinek tükrében, ugyanakkor adatokat szolgáltat a történések korához, valamint az indiaiak nyugati kapcsolatait elemzi.
Elmondja, hogy a bölcs Vasishta egy folyóba akarta ölni magát, de a folyó - hogy megmentse a bölcset - hirtelen száz sekély ágra vált. Geológusok megtalálták ennek nyomát: a Saraswati egyik mellékfolyója megváltoztatta folyását, és több ágra szakadva a Sindhu folyóba ömlik. Ez az esemény a Kr. e. 4.-3. évezred fordulóján történt, amikor a Saraswati folyó kiszáradt egy földrengés következtében. Megjegyzendő, hogy egy másik elmélet szerint a folyó ezerkétezer évvel később száradt ki. Mivel a Rigvéda emlegeti a folyót, kétségkívül annak kiszáradása előtt kellett, hogy keletkezzen, a Mahabharata pedig megemlíti a fenti eseményt, tehát a történések nem játszódhattak nagyon sokkal később. Mindezt annak igazolására, hogy a nagy eposz nem fikció.
A Védák szövegeiben található csillagászati utalások a Kr.e. 5.-4. évezredig nyúlnak vissza. A Mahabharata pedig a legősibb védikus szövegekben található eseményeket ír le. Az első fejezet a Bharatak első királyának, Yayatinak a történetét mondja el. Yayati öt fia közül a legkisebbre hagyta a királyságát, a többit pedig elüldözte: ez az ind törzsek nyugat felé vándorlásának irodalmi említése. A Rigvéda is szól bizonyos törzsek nyugat felé költözéséről. Görög történészek említik, hogy az indiaiak a Maurya birodalom korában (Kr.e. 4.-2. század) királyaik 150 nemzedékére emlékeztek vissza, amely 6000 évet fogott át. (Feltételezhető, hogy a lista csak a legnagyszerűbb királyokat tartalmazta). Nem meglepő, ha tudjuk, hogy az indiai Saptarsi naptár, amelyet India bizonyos részein még ma is használnak, Kr.e. 6676-ban kezdődik. És ez is hihető, hiszen Kr.e. 7-8 000-re datálható civilizációt tártak fel ÉszakIndiában Mehrgarhban. Graham Hancock pedig a víz alatti régészet feltárásai alapján állitja, hogy fejlett kereskedelem létezett Gujaratban már 8000 évvel ezelőtt.
Visszatérve Yayati király leszármazottjaira, tőlük származnak a Yavanak és a Mlecchák. Két kirajzást feltételeznek, az első észak felé, a Himaláján túlra, a második később Mezopotámia felé, miután a Saraswati folyó kiszáradt egy földrengés következtében, a nép mindenféle irányban elvándorolt.



9
Indiai kivándorlók hozták létre a Mitanni királyságot. A 300 éves Mitanni uralom észak Mezopotámiára terjedt (Szíriával együtt), szintén Kr.e. 1600-tól kezdődően. Központjuk Vasukhanti volt, isteneik megegyeznek a védikus panteonnal, több szavuk szanszkrit. Királyaiknak és sok lakosuknak is szanszkrit neve volt. A dinasztia több generáción keresztül házassági kapcsolatban volt az egyiptomi 18. dinasztiával (Eknáthon is ehhez tartozott.) Egyiptomban Naharin néven voltak ismertek, a nahar (folyó) szó valószínűleg az Euphrateszre utalt. Kr.e. 1800-ban Nyugat-Iránban találkozunk a Kasszitákkal, indiai nevű arisztokráciájukkal: Szurját (a Napistent) és a Marutokat imádták. Kr.e. 1600-tól Babilon urai voltak 500 éven keresztül.
Barabási László „Az Emberiség Története” „Változó világ” alcímű 3. kötetéből idézek:
„A kavargó népnevek miatt tisztáznunk kell, hogy az akkádok a turáni származású sumérok egyik neve, az elamita név is őket jelöli annak ellenére, hogy nagyon sok forrás nem így tárgyalja. Az is kiderül az anyagból, hogy a bevándorló sémiták először az északi államokat foglalják el. Többször visszaragadják a hatalmat az ősnépek képviselői. Azonban a sémik mindig felülkerekednek egészen a kasziták megjelenéséig.”
„Kik ezek a kasziták? Kasú néven is találkozunk velük. Ez eszembe juttatja, hogy a székely a deszkát nem máglyába rakja, mint az anyaországi magyar. Ő kásztázza. Az erdei gyümölcsöket is fakéregből készült edénybe – kászúba – gyűjti. Ugyancsak kászúban tartotta a családi okiratokat. Eleinte a rováspálcákat, később a papírra írt okmányokat. Ilyen kászukat volt szerencsém szemrevételezni Alcsíkban még napjainkban is. Onnan nem messze van Kászon-szék, ahol a székelység különböző vidékeiről gyűjtöttek össze családokat, jóval az állítólagos honfoglalás előtt. Tehát a kászuk, vagy kasziak fogalma azt jelenti, hogy különböző nemzetségekből összegyűlt népesség csoport vonult be Babilonba, hogy rendet tegyen.”
Szentkatolnai Bálint Gábor is ismerte a kas- kasz- szóbokrot: A kaszáj a székelyeknél rakás, halom. A kazal létrehozására szolgál a kasza. Székely kászu szó alapjául a tamil katt-u = kötni igét veszi. Ebben is benne van a gyűjtés, összefoglalás fogalma. Ismeri a székely kása = cement szót, és tamil kasei szót szintén cement értelemben. A kast a hajlít igéből származtatja, kerít, véd jelentéssel. (ld: kaczor = görbített) Mandzsu kasa-kas = gabonás kas. De a kasban benne van a gyűjtés fogalma is – mert egy edény nem csak véd, kerít, hanem gyűjt is. Az Őrség éléskamrái az udvarban álló külön kis építmények, nevük: kástu.
Fentiek ismeretében feltételezhető, hogy a kassza, a kaszt (indiai átvétel a portugálból) és a kaszárnya is ehhez a szóbokorhoz tartozik, hisz mindegyik a gyűjtéssel van összefüggésben. A kassza pénzt gyűjt, a kaszt népcsoport, a kaszárnya katonák gyűjtőhelye. (Ezen példáknál nem dilettáns módon a mai magyar szóra gondolok, hanem a (latinból) átvett alapszóra, ami a gyűjtés, összefogás értelmét tartalmazza.)
***
Alább néhány példa a Saraswati civilizáció pecséthengereire



10
Barhut stupa (Kr.e. 3. század): a yakshi nyakláncának ékei a Saraswati civilizáció jeleit viszik tovább



11



12
A hegy – hármashalom – jele India különböző területein, különböző korokban: a legősibb jeleket a Bhimbetka barlangokban találjuk mint az emberi jelenlét legkorábbi nyomait Indiában. A barlangok legalább 100 000 éve folyamatosan lakottak, a sziklarajzok 30 000 év óta készültek folyamatosan, és a legrégibb ábrázolások – vonalak, hullámvonalak akár 700 000 évesek is lehetnek. A halmokra rajzolt jelek a hegyekben talált fémekre utalnak. Pénzérméken, igen sok területen jelennek meg későbbi korokban Harappa egyéb jelei is, mint pl. a fenti kép utolsó sorában látható bikafej motívum is.



13
A baloldali kép egy papot ábrázol hímzett kendővel, amely a jobb vállát szabadon hagyja (ma is létező viselet), rendezetten vágott szakállal. A három levél hieroglifa: hordozható fémolvasztó kemencére utal Dr. Kalyanaraman szerint. A baloldali kép egy mezopotámiai harcost ábrázol fegyvereivel. Az alsó kép a Harappa kultúra jógi ábrázolása. A pozitúra ismert a mai jóga-gyakorlatokból.



14
A szvasztika jelével először a Bhimbetka sziklabarlangokban találkozunk, majd az egész kultúrát végigkíséri. A jobboldalon: szvasztika ábrázolás Trójából
Tudósok igen sokféle magyarázatát adják a szvasztikának, eredetének ideje és helye azonban nem bizonyított. Talán ez volt az első jelkép, amit bizonyos szándékkal és folyamatos jelentéssel alkottak meg, amelyet apáról fiúra hagyományoztak. Mások szerint valamilyen tárgyat ábrázol. Eredetileg valószínűleg a nap pályáját képezhette le, ahogy balról jobbra fordul az égen. Nehezen feltételezhető, hogy csupán díszítő funkciója lett volna, de még nem sikerült megtalálni a logikát, hogy miért olyan fontos ez a jelkép olyan sok kultúrában és ilyen hosszú ideig. A migrációs elmélet szerint (szemben a véletlen megjelenéssel) a szvasztika az Indus völgyből kezdte hódító útján nyugat felé Perzsián és Kis-Ázsián keresztül Trójáig. Bár elvétve találtak



15
nyugatabbra is szvasztikát, amelyek valamivel öregebbek, de sokkal tökéletlenebb formával bírnak. A lényeg, hogy a szvasztika megvolt Indiában még az árják (állítólagos) érkezése előtt. A templomépítészeti hagyomány szerves részévé vált és a hindu, a buddhista és a dzsajna hagyomány szent szimbóluma lett. Megjegyezzük, a forgó rózsa motívum igen gyakori, sok kultúra ismeri; talán leggyakrabban mégis a mi motívumkincsünk őrizte meg napjainkig. Példák rá hímzéseink, a lőporszaruk, a pásztorfaragások.
http://www.scribd.com/doc/2250683/Epigraphs
http://www.scribd.com/doc/10843284/hieroglypticwritingsystem
http://www.scribd.com/doc/10683981/Standard-Device
**** Dr. S. Kalyanaraman Ph.D. fokozatot szerzett közigazgatásból a Fülöp szigeti egyetemen, statisztikai és közgazdasági diplomát az Annamalai Egyetemen. Disszertációját hat ázsiai ország közigazgatásának összehasonlító tanulmányával szerezte. Manilában az Asian Development Bank egész világot átfogó IT hálózatáért volt felelős 19781995-ig, 29 fejlődő ázsiai ország 600 projektjének pénzügyei tartoztak hatáskörébe. Még nyugdíjazása előtt visszavonult a bankból, hogy a Saraswati-kutatásnak szentelje életét. Jól ismeri a tamil, telugu, kannada, hindi és szanszkrit nyelveket. A Saraswati folyóról és civilizációról egy több mint 30 000 ezer file-t tartalmazó weboldalt indított: http://www.hindunet.org/saraswati.
Teljesítménye, kutatása és eredményei önmagukban is jelentősek, de ha hivatásos pályafutását nézzük, egyenesen elképesztőek. Az ő munkássága is azt bizonyítja, hogy nincsenek amatőrök, ha az elméletet kellőképpen alá lehet támasztani, a felfedezések megállják a helyüket, akkor nem a szakmabeliség a lényeg, hanem a tudás!



16
Szkítákról – más forrásokból
Manapság mintha divatba jöttek volna a szkíták, rengeteg mű jelenik meg a „szkitológia” témájában. De mintha mindenhol egy falba ütköznénk térben és időben: a tanulmányozott források alapján a szkíták kb. a 2. évezredtől a hunok megjelenéséig vannak jelen, majd külön témáként megjelennek a hunok. A hunokat Kínától a Kárpát-medencéig, majd Magyarországig követjük, külön téma az indiai hódítás, valamint Attila. Ugyanakkor ezeket a tárgyköröket egymással összefüggésben, a térbeli és időbeli párhuzamokat kiemelve, és a múlt kutatását sokkal korábbi időben kellene kezelni.
A hunok nem állíthatók szembe a szkítasággal, hiszen egyazon időben, de más-más térben jelentek meg; a kultúráikban sok a hasonlóság, sőt egyezés, a megjelenés folyamatossága a Kárpát-medencéig követhető. Hosszú történelmük során a szkítákhoz sok és sokfajta népet, törzset soroltak, amelyek genetikailag és/vagy nyelvileg nem voltak rokonok. Saját történetírásukat nem ismerjük. Amikor hunokról beszélünk, gondoljunk arra, hogy bizonyos néprészek Kínában alkottak országot, amikor más néprészek már Baktriában, Indiában és Európában hoztak létre birodalmakat szinte azonos időben. Ezen hatalmas néptömeg egyes ágai szétváltak, egyik felük keletre, másik nyugatra indult, aztán visszafordultak, egy részük egyesült, más részük más népekkel egyesült – a nevüket vagy vitték tovább, vagy más nevet vettek fel. Ezeket a vándorlásokat nyomon követni szinte lehetetlen, és mégis voltak kutatók, akik a lehetetlenre vállalkoztak, hatalmas forrásanyag áttanulmányozásával.
Mintha Zajti Ferenc munkássága és 1939-ben megjelent könyve, a Magyar évezredek feledésbe ment volna, holott ha csak az általa megadott könyveket összeszednénk és áttanulmányoznánk, újabb kutatási eredményekkel kiegészítenénk, újraértelmeznénk, még több dologra derülne fény. Remélni tudjuk csak, hogy Zajti Ferenc hagyatéka, amelyet 1961ben halála után néhány órán belül eltüntettek, egyszer előkerül, talán nem semmisítették meg azonnal. A tény, hogy a kommunista titkosszolgálat figyelte, és haláláról előbb tudtak, mint családja, és volt idejük ellopni hatalmas könyvtárát, jegyzeteit, képeit, kéziratait, tökéletesen bizonyítja a téma fontosságát: hogy mi közünk is van nekünk a szkítákhoz.
A tudomány i.e. 2500 körüli időből ismeri a szkítákat Magyarország területén, és i.e. 2000-től Indiában. A kínai források i.e. 2500 utántól emlegetik a szomszédos hun népeket. Röviden összefoglalva, régi időktől kezdve Kínától Európáig egy hatalmas nép lakott, vándorolt, költözött, birodalmat épített, harcolt és keveredett egymással, amelynek a fedőneve szkíta volt. A szkítaságon belül kisebb egységek, népek, törzsek koronként és tájanként másmás nevet viseltek, megfeleltetésük nehéz, részben a régi szövegek írásmódja, részben a nyelvek miatt, olykor viszont megfeleltethetők egymásnak a kínai, indiai, perzsa nevek. Ugyanakkor azt sem tudjuk sokszor, hogy ezen népek magukat hogyan nevezték. Bonyolultabbá teszi a dolgot, hogy gyakran tévesen nevezték ugyanazt a népet más-más szóval, máskor meg több népnek is egyazon nevet adtak. Gondoljunk csak a bizánci, arab, stb. forrásokra, amelyek a magyarokat nevezték türknek, szkítának, hunnak, avarnak.
Fiók Károly, a szanszkrit nyelv professzora az Árják és ugorok érintkezése c. munkájában megállapítja, hogy a két népcsoport (indiai és sztyeppei) között már a korai időkben volt érintkezés, hiszen a legrégibb védai szövegekben ugor kifejezéseket találunk, és a magyarban úgy meghonosodtak árja kifejezések, mintha eredetiek volnának. Indiában bizonyítottnak látják, hogy a Rigvéda 5000 évnél öregebb, térben pedig a Jaxartes két partja és a Kaspi-tó vidéke jöhet szóba mint érintkezési terület a fennmaradt ugor földrajzi nevek, valamint az Aveszta és Rigvéda alapján, mondja Zajti Ferenc. Innét indultak dél felé a (későbbi) indek,



17
nyugat felé a perzsák és észak felé az ugorok. De az indeket követte az ugorok nagy tömege, és míg az árják az Industól keletre, az ugorok a Punjabban és Kabul vidékén telepedtek le. Ősi nyelvük rekonstruálása már csak azért is lehetetlen, mert éppen erre a területre érkeztek később a szkíták, majd hunok különböző hullámai – ugyanaz az íjfeszítő, rokonnyelvű nép, egyszer ilyen, másszor olyan név alatt. Nem véletlenül írta Kőrösi Csoma Sándor: „... a szanszkrit semmiféle más nyelvvel nem mutat oly rokon vonatkozásokat, mint a magyarral. A szanszkrit nyelv és irodalom több más indiai nyelvjárással egyetemben egész sereg tanulmányozási alapot nyújt a magyar nép eredetére, az ősi népszokásokra és a magyar nyelvre is.” Tehát a feladat másfél száz éve ki van jelölve.
Az első turáni hódítók a dél-indiai dravidák, akik Mongólia és Tibet felől érkeztek szekereken. Erre a régi tamil irodalomban vannak utalások. (A szekér szó majdnem azonos magyar, tamil és mongol nyelven). A törzs-ugorságot tehát az északi és déli indiai népesség képezi, és nem a párezres létszámú vogul, osztják, stb. népesség. Észak-India történelme nem egyéb, mint szkíta eredetű törzsek folytonos egymásután következése. Ezt a Kárpát-medencéről is el lehet mondani. George Dunbar India története c. művében mondja: „Vannak földrajzi és etnológiai érvek,... hogy az indo-árja (szkíta) faj eredetileg Ausztria és Magyarország termékeny síkságairól jött Indiába. A népnek, amely Kr.e. 2500 körül élt, a wiro nevet adták. Rájuk utal a Rigvéda mint punjabi telepesekre.”
Kr. e. 3000-től megindul a szkíta nép újabb kirajzása: Mongólián át Koreába és Japánba, a Balkán felé, a Kaukázuson át Kis-Ázsiába, ahol kialakítják a hatti-mitanni csoportokat. Kaukázus vidéki népcsoportjaik újabb települőket küldenek Indiába, létrehozva India 15001000 között felvirágzott újabb kultúráját. Ezt tartja az angol és német tudomány védikus korszaknak és árjának. Viszont az angol Wikipédia ezt mondja: a Rigvéda erős nyelvi és kulturális hasonlóságokat mutat fel a korai Avesztával, amely proto-indo-iráni időkből származik, és amelyet a korai andronovo kultúrával hoznak összefüggésbe (2200-1600). Helyben vagyunk – de közben ne feledjük az időrend megállapításának nehézségeit: Indiában a védikus kort e kornál előbbinek tartják, és úgy vélik, az eddig hirdetett árja invázió a védikus kultúrával nem történt meg. Az andronovoi kultúráról ezt tartja az angol nyelvű Wikipédia – a kortárs nyugati tudományosság alapján: hasonló bronzkori helyi kultúrák keveredése, amely kb. Kr.e. 2300-1000-ig létezett Nyugat-Szibériában és a nyugat-ázsiai sztyeppén. Jellemzője a szekeres temetkezés, amelynek nyomait gerendasírokban találták meg. Erődített településeik voltak, magas színvonalon munkálták meg a bronzot és temetkezési rítusaik hasonlóak voltak a Rigvédából és Avesztából ismert árja rítusokhoz. - Ehhez képest rengeteg adatunk van, amelyek alapján a kurgán temetkezések és egyéb kulturális jellemzők szkítákhoz, a hunokhoz és magyarokhoz köthetők.
Mintha fentiek kissé ellentmondanának az előző fejezet indiai források alapján történt leírásának. Egyelőre nem tudjuk megmondani, melyik igaz – de akár mindkettő lehet igaz, csak az egyik ezt emeli ki, a másik azt. Lehetett több, különböző korokban végbement vándorlás, civilizációk hanyatlanak és emelkednek, a végleges, egyetlen hiteles kronológiát nem ismerjük, és kérdés, valaha meg fogjuk-e ismerni.
Kelet felől Indiába érkezett szkíta-hun betelepülők a Kr.e. 2. században a Kínából kiszorult jüe-tsik, a kusánok: Kr. e. 100 körül az Oxus (Amu-darja) folyón átkelve leigázták Baktriát. Ezután egy ideig széttagolt részfejedelemségekben éltek, de Kr.u. 10 körül I. Kuzula Kadphiszesz, a Kusán-dinasztia megalapítója egyesítette őket, és ezzel megkezdte a Kusán Birodalom kiépítését. Az 5. században átadták helyüket a fehér hunoknak.



18
Indiában beszélünk indo-szkíta és (fehér) hun hódításokról. A két nevet a szakirodalom váltakozva használja. Gróf Kuun Géza megvilágítja a helyzetet: A Kr.e. 7. században Baktriából Indiába költözött, a fehér hun törzstől leszakadt népeket nevezik indo-szkitának.
Itt tisztázni kell egy általánosan elterjedt nézetet, amelynek gyökerei a 19. századig vezetnek vissza, amikor is Európa dicső történelmét megalkották. Alapját a szanszkrit-iráni-görög-latin nyelveken át Európa mai nyelvtérképéig vezető láncolat képezi. Az elmélet szerint ezen nyelvek minden egyébtől elkülönülő „árja” nyelvek, belőle kizáratnak holmi finnugor, magyar, török, stb. nyelvek, és ha valamely régi nép bizonyíthatóan jelentőset alkotott, akkor annak nyelve is csak indogermán lehet. Így lett a szkíta nyelvből is iráni, és ezzel indogermán nyelv – bár sokszor hangsúlyozták, hogy a szkíták nyelve ismeretlen.
De kik is az irániak?
Ők azok az árják, akik a turániak testvérnépe: az árja szó eredetileg nemest jelentett, nem többet, tehát semmi köze a 19. században az indogermán szinonimájává tett kifejezéshez.
Feridun turáni királynak három fia született. Szelm (Szalm) és Tur, más anyától Ired. Szalm kapta a Fekete tenger feletti részt, a szarmata területet, Tur Turánt (Turkesztán) és Ired Baktria központtal Irán területét, beleértve északnyugat Indiát is. A két testvér irigységből megöli Iredet, és ezzel kezdetét veszi a két testvérnép, a szkíták és irániak évezredes harca egymás ellen. A történetet Firduszi meséli el a Királyok könyvében (Mahmud Ghaznavi turk fejedelem, Szent István kortársa gyűjttette össze a krónikás adatokat a turáni múltról. Maga is Feriduntól származtatta magát).
Az ó-aveszta nyelve a Kaukázus vidéki szkíta mágusok papi nyelve volt, és velük jutott el a médekhez, perzsákhoz, valamint Turán és Irán területére. – Turán és Irán népeiben a szkítahunok testvérnépek voltak. Fennmaradt szavaik csakis az ural-altáji nyelvekből magyarázhatók meg. Ki kell emelni, hogy bár a szkíta elnevezés magában foglalta a Turán királyságot, azonban nem minden szkíta csoport tartozott Turánhoz. Az Aveszta és pehlevi (a pártus dinasztia nyelve) források turán királyságról, turán vallásról, turán lovasságról szólnak, és a turán jelzés keretében mint szkíta illetve hun népekről emlékeznek meg. Vallásuk a legszorosabb kapcsolatban volt az irániak (baktriaiak) vallásával, sőt egy vallásnak tekinthető mindkettő. Arjaspa, Turán királya háborút indított Vistaspa, Baktria királya ellen, mivel utóbbi elfogadta Zarathusztra vallásreformját. Zarathusztra ugyanis elkülönítette a vallás rossz és jó elemeit. Előbbieket elvetette, utóbbiakat megtartotta, vagyis a régi vallást megtisztította. Ha a régi vallás nem lett volna Turán vallásával azonos, Turán királya valószínűleg nem indított volna háborút a vallás érdekében. Az új vallás Irán államvallása lett, innét került át Médiába és Perzsiába, éppen a zsidóság fogsága idején. Így kerültek Zarathusztra tanai a zsidó vallásba is. (Zarathusztra reformjai között szerepelt a véres áldozat ld. lóáldozat tiltása, és halottaikat sem temették, hanem kitették a madaraknak).
Az Aveszta (elterjedtebb, de pontatlan néven Zend-Aveszta) az i. e. I. évezredben keletkezett szent könyv, a zoroasztrizmus, más néven párszi vallás híveinek, Zarathusztra követőinek könyve, az iráni irodalom legrégebbi emléke. Különböző korokban keletkezett vallásos szövegek gyűjteménye. A ránk maradt mű terjedelme mintegy 500 oldal. A hagyomány szerint a jelenlegi Aveszta csupán töredéke az eredetileg 21 könyvből ("nask") álló műnek. Ezt történeti források ugyanúgy bizonyítják, mint a megmaradt mű szerkezetének jellege, mely arra enged következtetni, hogy a jelenleg ismert Aveszta különböző forrásokból származó szövegek-töredékek összeállítása. Ezt történeti források is alátámasztják. Plinius 2



19
millió verset tulajdonít Zarathusztrának, az arab történetíró, Tabari pedig beszámol arról, hogy Zarathusztra írásai 12 ezer darab "tehénbőrt" (pergament) töltöttek meg.
Az Avesztában kétféle dialektust különböztethetünk meg. Az egyik a "gatha dialektus", a szöveg legrégebbi részeinek nyelve. A másik az "újabb aveszta" vagy "klasszikus" dialektus, ezen a nyelven olvasható az Aveszta legnagyobb része. A "gatha dialektus", Zarathusztrának és követőinek nyelve, nyelvtani szerkezetében tisztán megmaradt. Az "újabb aveszta" nyelvváltozat, főleg kései összeállításában nyelvi hanyatlást mutat, ami sok helyütt a ragozás zavarosságában mutatkozik meg. A nyelvi pontatlanságok valószínűleg a másolási folyamat alatt keletkeztek. Az aveszta nyelv ősi voltát a védikus szanszkrithoz hasonlíthatjuk. Szoros kapcsolatot mutat a szanszkrittal, bár különbözik is tőle. (Wikipédia). Tegyük még hozzá, hogy a legújabb kutatások Zarathusztrát a Kr.e. 14. századra teszik, az eddig elfogadott Kr.e. 5. század helyett.
Zajti Ferenc az Avesztát a szkíta Bibliának nevezi. Az Aveszta a szkíták honát a Kur és Araxes folyók tájára helyezi. Itt éltek a mágusok, valamint az atlantiszi világ papsága is ide menekült, és itt született Zarathusztra. Huseng szkíta fejedelem hozta a tüzet az égből, unokája Tahmuraf Ármányt mint lovat fogta a maga szolgálatába, utóda Yima, a boldog aranykor fejedelme, aki az első igazságos törvényeket alkotta. Ő lobogtatta fel az áldozati tüzeket, használta a bort, és menekített meg embert és állatot az özönvíztől. A szkítaság viszi magával mindenfelé az ősi történetet. Fontos leszögezni, hogy Zarathusztra idejében irániakon nem értettek okvetlenül árját, indiait semmi esetre, perzsát meg még kevésbé. Baktriában egy igen régi ősturáni alapra települve volt egy a mitanni, méd, ó-perzsa átvonulásból ott maradt bizonyos gyér lakosság, amelyre rátelepültek később a földművelő szkíta-hun fajú turáni népek, akik Baktria királyságának vezető elemét alkották azután. Cyrus perzsa király kb. Kr.e. 500-ban meghódítja Baktriát: a turániak/irániak lassanként beolvadnak a nagy iránságba azáltal, hogy Zarathusztra vallása Perzsia államvallása lett. És mivel az árja perzsák fő ismérve ez a vallás lett, Baktria hun népe, éppen vallása által a vallásukról megkülönböztetett árják gerinceként szerepelt ezután.
Kr.e. 1800 körül Egyiptomot is uralja 200 éven keresztül az Ázsiából érkezett nép hikszosz név alatt. (Bár a történészek állítása szerint indogermán nép volt, és semmit nem lehet tudni róluk) Lóval, szekérrel és íjakkal érkeztek. Josephus Flavius írja: „ miután Egyiptomból kiszorultak, családjukkal és vagyonukkal együtt, 240 000 emberrel Szíriába igyekeztek, de az asszírokat ki akarván kerülni abban az országban, amelyet most zsidó országnak hívnak, letelepedtek és várost alapítottak. Ezt Hiero-Solyma-nak nevezték el. – Szent Sólyom városa! Hogy 3-4000 évvel ezelőtt pontosan mi volt a sólyom jelzője, nem tudhatjuk. A hiero (szent) jelzőt a görögök adták neki később, ebből keletkezett a Jeruzsálem név.
A szkítaság másik ősi települése északabbra a Bajkál tó vidékén volt, itt mongol fajtákkal keveredve mint Hiungnu nép jelentek meg Kínában. Ezzel egy időben a nyugati székhelyről (a mongollal nem keveredett néprész) India felé húzódik Kr.e. 2500 után. A hiungnu területe alatt, az Aral tó és Balkás tó között hun néven ismert törzsek éltek. Baktria és India határa mentén ugyanezen királyi szkíták neve: huna.
Kr.e. 1000 után a turáni királyság felbomlott, a szkíták Kínába indultak: a kínaiak ravasz módon a hun népet játsszák ki a másik hun nép ellen, majd megszabadulnak a hun igától. Más részük a Kr.e. 7. században Egyiptom ellen indul, visszatérőben egy csoportjuk letelepszik Galilea vidékén és megalapítja Szkitopol nevű városukat. Ugyanezen időben újabb betelepülés történik Indiába, ahol mint szakák alkotnak erős birodalmat. Milyen érdekes: a



20
szakák közül származott a nagy vallásalapító, Buddha, és Galileában Jézus...- mint az első tanítványok és hívők is. De említsük még meg a manicheizmust, a Máni által kifejtett új vallást, amely a 3. században Turán és Irán területén, majd Perzsiában terjedt. A kereszténységet, buddhizmust és Avesztát – a turáni eszméből sarjadzott vallásokat – akarta összeegyeztetni. Perzsiában kivégezték - a zoroasztriánus papok ellenállása következtében.
A kínai nagyfal építése a Kr.e. 3. században hatékonynak bizonyult, mert egyre több hun nép szorul ki Kínából. Időszámításunk kezdetén indul dél felé az ugorok népe, akik az európai hunok és magyarok népét alkotó katonai törzsek nagy részét adják. De itt említsük meg az avarokat, a zsuan-zsuanokat: nem azonosak a Magyarországba betelepülő avarokkal, mert ezek az álavarok nagyrészt Attila visszatelepülő hunjai voltak.
A Kaspi-tótól északra hunok egy csoportja finn népek szomszédságában lakott a 2. század elején. Nem ez volt az első kapcsolat: már 10 000 éve is élt egymás mellett a két népcsoport. A hunoknak ezen törzsei képezték később a magyarság egyik alkotó elemét, az Ural-Volga vidéki ágat, míg a másik fő alkotó elem a kínai Kanszu vidékéről Indiába lejutott jüe-tsik (fehér hun) a nagy indiai hun birodalom összeomlása után. A 9. századtól újabb hun-turk népek költöznek (vissza) Indiába: akik a honfoglalásra indult vezértörzsekről leszakadtak, és visszaköltöztek. Áttértek a hindu és iszlám vallásra, majd a 15. században a „reformáció” vallására: a szik vallásra.
Érdekes, hogy Indiában találtak menedékre a tűztisztelő parszik. Jellemző, hogy a perzsa birodalom soha nem tette teljesen magáévá a turáni Zarathusztra vallást, hiszen nem közvetlenül, hanem a médektől vették át, és az iszlám hódításával szemben sem mutattak nagy ellenállást. Csupán kb. 100 000 parszi menekült Indiába.
Az igazság és a történelem rekonstruálható, ha a forrásokat komolyan vesszük és tanulmányozzuk. Hányszor idézik Anonymust, hogy elveti a regősök csacska énekeit! Csak a folytatást hagyják el, amely így szól: „Ha a híres-neves magyar nemzet fajának őseredetét és vitéz tetteit falusiak csalóka meséiből vagy gajdolók fecsegő dalaiból hallaná, az illetlen volna. Hallja meg tehát inkább nemesen az írások igaz magyarázatán és a történelem őszinte elmondásán alapuló igazságot.” Tehát nem elutasítja, hanem nem tartja elegendőnek a falusiak meséit, és szükségét látja az írásoknak is! Így van ez a szkíták történetével is: létezik a szóbeli hagyomány, egyezések máig élő nyelvekben, személynevekben, és léteznek írott források.
Ékes bizonyítéka a szkíta-magyar folyamatosságnak a hunza nép léte Kasmírtól északra. Ők a fehér-hunok maradványaként élnek 2500 éve Hunja-földön. Tóth Jenő a 20. század elején járt náluk hét évi indiai tanulmányútja során és 1300 magyarral rokon szót gyűjtött. Kéziratát Zajti Ferenc megvásárolta, kérdés, hogy mennyit tudott megjelentetni, mi maradt fenn belőle. – Megtalálta nemzetség, törzs és vezérneveink hasonmását, földrajzi és személynevek, családnevek megfelelőit. További indiai kutatások elősegítésére Zajti Ferenc 1929-ben javasolta egy indiai Collegium Hungaricum létesítését, amelyhez indiai gazdag párszik felajánlották anyagi segítségüket. Nem lett belőle semmi, mert az illetékes minisztériumban Gombócz Zoltán nyelvészprofesszor ezt írta az előterjesztésre: „E terv megvalósításának a mi részünkről minden tudományos előfeltétele hiányzik.” A helyzet ma sem változott.



21
Az indek és szkíták ősei
Mielőtt következő témánk tárgyalásához kezdünk, amelyben a jégkorszaknak nagy szerepe lesz, fontos egy kis áttekintést kapnunk a korról. Pontos és egyértelmű kormeghatározás nincs, többféle elmélet birkózik egymással. Bármennyire is érdekes a téma, számunkra most inkább az a lényeges, hogy van-e az ősi szövegeknek/irodalomnak reális alapja, vagy csupán fikció. A jégkorszak vagy glaciális egy hosszú távú éghajlati változás, amely alatt a Föld átlaghőmérséklete csökken, ezzel a sarki jégtakarók, a kontinentális jégtakarók és a gleccserek területe nagymértékben kiterjed. Az egyes jégkorszakok között úgynevezett interglaciálisok (jégkorszak közötti korok) vannak, melyek ciklikusan váltják egymást, kb. 40-100 000 évenként. Az utolsó nagy földtörténeti korszakot, a pleisztocént az északi félteke nagy részén a jégkorszaki klíma jellemezte. A korszakban hat glaciális követte egymást viszonylag rövidebb interglaciálisokkal. Az utolsó jégkorszak (glaciális) kb. 10-12 000 éve fejeződött be. A jégkorszakokon és jégkorszakközi korokon belül is vannak hidegebb időszakok és felmelegedések, úgynevezett stadiálisok és interstadiálisok. A jégfúrások eredményei szerint az utolsó interglaciális korszak 28 000 évig tartott. (110-130 000 évvel ezelőtt) A melegedés a sarki jegek olvadásával, ezért tengerszint-emelkedéssel jár. Minden partvidék veszélyeztetett ilyen esetben. Most a Holocene földtörténeti korban, interglaciálisban, jégkorszakok közötti korban élünk, amely kezdete az utolsó jégkorszak végével esik egybe, vagyis 10-12 000 évvel ezelőtt kezdődött. (A „pontos” évszámot illetően a források nem egyeznek – valószínűleg a jégkor nem zárható le egyetlen évhez, vagy akár évszázadhoz köthetően.) Témánk számára a korai Dryas kor hirtelen klímaváltozása érdekes a jégkor-interglaciális átmenet korában. A kontinentális jégtakaró hirtelen megolvadt, és az Atlanti óceánba sok édesvíz folyt. Valószínűleg már 13 000 évvel ezelőtt is sok édesvíz jutott az óceánba (egy észak-amerikai tóból), és ezáltal az óceán felületének sótartalma és sűrűsége megváltozott, ami az óceánban csökkentette a meleg áramlást. Ezáltal egy relatíve rövid, kb. 1300 éves kisjégkor köszöntött be kb. Kr.e. 10 800 és 9 500 között. Feltételezik, hogy a lehűlés egy évtized alatt következett be, de lehet, hogy még gyorsabban. Mi történt az északi féltekén, az északi sark közelében?
A következőket Ron Redfern: Origins, the evolution of continents, oceans and life (2000) c. könyvében olvastam: http://books.google.be/books?id=PqyMMs-IM4C&pg=PA284&lpg=PA284&dq=wisconsin+wurm&source=bl&ots=1SECxR_P8e&sig= yUtrcYTouK5AlgwUZV52jzO99lw&hl=en&ei=IQF1TdvBC4u1hAetwMgk&sa=X&oi=boo k_result&ct=result&resnum=7&ved=0CEYQ6AEwBjgK#v=onepage&q=wisconsin%20wur m&f=true A Bering-szoros melletti amerikai és ázsiai területet nevezzük Beringiának, amikor az utolsó jégkorszak idején kb 75 000-től 60 000 éven keresztül ezt a területet nem borította tenger, bár a tenger szintje változott. A terület kb. 1600 vagy több km-re terjedt ki kelet-nyugati és északdéli irányban. Közép-Beringia telei sötétek, hidegek és nagyon szelesek voltak, de kevés hó esett, a rövid nyarak melegek, naposak és szárazak voltak. A tundraszerű tájon kevés fa nőtt. Mégis, egy ázsiai népesség élte itt túl a jégkorszakot, legalább 5 000 éven keresztül, majd az Amerikai kontinensen dél felé kezdett terjeszkedni kb. 16.500 évvel ezelőtt, amikor az olvadás által az út szabaddá vált. Ahogy az ábrán látjuk, Ázsia sem volt teljes egészében jégtakaró alatt a jégkorszak idején. Ezt volt az alaszkai menedék: Szibériától a Mackenzie folyó deltájáig a Beaufort tenger mellett jégmentes terület volt a sarkkörön. Északon a befagyott Sarki Óceán, délen a parti



22
jégtartomány legészakibb határa fogta közre. A Mackkenzie folyótól keletre eső területet kontinentális jégfal határolta. Régészeti feltárások ember készítette tárgyakat hoztak felszínre, ugyanakkor kormeghatározásukról eltérő vélemények vannak.
Az alaszkai menedék
A Bering-szoros vízmentes volt 40 és 36 ezer, mások szerint 36 és 22 ezer évvel ezelőtt, valamint 17 000 évvel ezelőttre teszik a migráció lehetőségét. Más elmélet szerint csónakon is érkezhettek az ős-amerikaiak. Mindenesetre, 3 hullámban érkeztek 40 és 16 ezer között, 14 és 12 000 között, az utolsó csoport pedig Kr. E. 9 000 körül: ők a mai legészakibb lakosok, az aleutok és inuitok ősei. Míg Európában is visszavonult a jég, az ottmaradt népesség más fejlődési irányt vett. Földművelők, kereskedők, városlakók lettek, a törzsekből népek, birodalmak fejlődtek. Összehasonlíthatatlanul bonyolultabb és nagyobb szabású politikai, vallási és katonai szervezeteket hoztak létre, mint amerikai rokonaik. Sőt, a tengeri hajózást is elsajátították, mint láttuk katasztrofális eredménnyel az indiánokra nézve. De tegyük hozzá, hogy az amerikai őslakosokat elnyomó és kiirtó fehér ember nem az Ázsiában maradt rokonok közül került ki!
Északon együtt?
A Puránák (indiai szent iratok) szerint a szkíták ősei az indiai özönvíz előtt, ami kb. 35.000 éve volt, indultak a Kaspi-tó keleti feléről India, Kína, Mezopotámia és Közép-Amerika felé. Közelebbi időpontra utalnak más indiai források, amelyek 12 000 év előtti nagy szkíta városokról beszélnek az Aral tó vidékén, és arról, hogy innét indultak a kínaiak, dravidák (akik nyelvük alapján a turánság legdélibb ágát képviselik Szentkatolnai Bálint Gábor szerint), sumérok és mayák ősei. A kínaiak azt tartják, hogy őseik az özönvíz előtt már ott éltek, de a szkíták egyik csoportja azokat kiszorította (Martin Montgomery).



23
Ha valaki figyelmesen elolvassa a legrégibb indiai vallásos irodalmat, mint a Rigvéda és a Puránák, valamint a nagy eposzokat, a Mahabharatát és Ramayanát, érdekes részleteket fedezhet fel. Nem egy helyen írnak le u.n. sarki jelenségeket, amelyek délebbre nem figyelhetők meg: ilyenek a mozdulatlan Sarkcsillag, a hathónapos éjszaka és féléves nappal. A Sarkcsillag körül kering a Hét Risi (a Nagy Medve – nálunk Nagy Göncöl - csillagkép hét csillaga), Arundhati (a Kassziopeia csillagkép), és Szvati (az Ökörpásztor csillagkép legfényesebb csillaga). Csak az északi szélesség 55-56. fokánál északabbra van olyan éjszaka, amikor kört írnak le a Sarkcsillag körül. A moccanatlan Sarkcsillagot Brahma rögzítette arra a helyre. A szivárványtól született apszaraszok (tündérek) netalán a sarki fény megszemélyesítői? És a fogságba ejtett vizek csodálatos formái nem a jégnek felelnek meg? http://www.oration.com/~mm9n/articles/downloads/tilak.pdf Bal Ganghadar Tilak Az arktikus haza a Védákban c. könyvében, amelyet 1903-ban jelentetett meg, foglalkozik az indiai irodalomban fennmaradt utalásokkal az „arktikus őshazára”. Elmélete szerint az árják ősei a sarkkörön túl – az Északi Sarktól közelebb-távolabb – éltek Kr. e. 10 000-8 000-ig, amikor a Föld hőmérséklete lehűlt és beköszöntött a sarki tél. (Amint fentebb láttuk, ez volt a „kis jégkor”.) A beszámolók kellemes klímára és körülményekre utalnak, viszont több hónapra eltűnt a nap. A sötét hónapok csak ezen a tájon reálisak. Feltűnő a sok utalás a szekerekre és lovakra: pl. az egyik Rigvéda himnuszban „Indra hatalmával úgy tartja elválasztva eget és földet, mint a szekér két kerekét a tengelye”. A régi szövegekbe rejtett jelzéseket ezidáig nem támogatják régészeti leletek, hiszen a vastag hó és jégréteg alatt nem folytatnak ásatásokat. De ha igaz, hogy jégkorszakok váltakoznak interglaciális, melegebb korszakokkal, amikor a jég eltűnik akkor még régészeti leletek is előkerülhetnek néhány száz év múlva. A legrégibb védikus szövegek leírását csillagászati számítások alapján Kr.e. 4500-ra teszi, (a legrégibb védikus korra) amikor a tavaszi napéjegyenlőség idején a Nap az Orion csillagképben kelt fel. De le kell szögezni, hogy a szövegek olyan nyelvi kiforrottságot mutatnak, hogy valószínűleg előbb keletkeztek és változatlan formában hagyományozódtak. Ugyanis az indiai papok mai tudása is a régi szövegek szóról-szóra történő „bemagolásán” alapul, feltételezhető, hogy a régi tudást, a Rigvéda verseit is ily módon tartották életben évezredeken keresztül. A Védák és Puranak rengeteg utalást tartalmaznak a sarki jelenségekre; nem mint földrajzi kuriózumokra, hanem szertartások és rítusok rögzítése és továbbadása céljából. A védikus istenek kimondottan poláris jellemzőkkel bírnak, ugyanúgy a régi naptári számítások, pl. a szertartások rendjéről. A legrégibb vallásos szövegektől a nagy eposzokig (sőt az Avesztában is) számtalan helyen említik, hogy az istenek napja és éjszakája 6-6 hónapig tartott, és hogy a Nap 24 órán keresztül a horizont felett volt. Számtalan helyen van szó hét ’napos’ hónapról (amikor felkel a Nap), száz nap állandó sötétségről vagy harminc nap folyamatos hajnalról. A sarkköri naptár nagyban eltér a mérsékelt égövi naptártól. Amikor a Védák népe délebbre költözött, a naptárt is az új földrajzi és csillagászati körülményekhez kellett igazítani. A papok feladata volt az áldozati tűz életben tartása (ahogy ma is teszik a párszi papok) egész éven át, és a megfelelő időkben az áldozatok bemutatása. Az egyik legenda szerint a Napok legrégibb száma hét volt; minden hó Napjának külön neve volt. A Nap szekerét hét ló húzta, vagy egy ló hét névvel, a szekérnek hét kereke, és a Napnak hét sugara volt. (Nálunk is hétágra süt a nap!) A 8. Nap tünékeny volt, halva született, láthatatlan – a horizont alá bukott. A nap „hetes” jellegét a hagyomány megtartotta, bár később áttértek a 12-es rendszerre. Kabay Lizett írja, hogy a napot szimbolizáló fényállatok a nappálya látszólagos emelkedőhanyatló útja szerint nyerik és vesztik erejüket, a téli sötétség idején eltűnhetnek, alvilágba szállhatnak, elfoghatják, fel is falhatják őket a sötétség képviselői. A magyar népmesében ilyenkor esik rabságba a paripa. Gyakran a boszorkány szemétdombján sínylődik, míg eljön



24
szabadítója, az Aranyhajú királyfi, vagyis a tavaszi Nap. A magyar táltos is élő parázstól, tűztől születik ujjá, a táltos paripa is parazsat eszik. Erejüket a visszatérő Naptól kapják.
Ipolyi Arnoldnál ezt találjuk: „egy sárkány miután a város minden hölgyét kipusztította, s a táj vizét felitta, végre a napot és a holdat is az égről lefalja, a sötét és bús országnak most a király istállójában lévő táltos és csikaja nap és hold meg csillaggal a homlokán szolgál naponta és éjente körülhordatva az országban nap- és holdvilágul.” Tehát a magyar mitológiában is képviseli a ló a Napot, sőt valami oknál fogva a Nap és Hold is eltűnik, az ország sötét és bús lesz.
Itt említsük meg a kerék, szekér és ló számos említését a szövegekben. Ha elfogadjuk tízezer évnél idősebb korukat, akkor a ló háziasítása is jóval előbb megtörtént, mint a történelemórán tanítják. Még a legutóbbi kutatási eredményeknél is előbb: „Az Uraltól keletre elterülő sztyeppe, Észak-Kazahsztán sok ezer éve a vadló otthonaként ismert. Az Exeteri Egyetem régészei itt találtak a ló háziasításának legkorábbi nyomaira a kb. 5500 évvel ezelőtti Botai kultúrában. Ezzel 1000 évvel korábbra datálják a ló háziasítását, valamint 2000 évvel a háziasított ló európai megjelenése előtti időre. A leletek - lótej zsírja az edényeken; lovak fogsorának kopása a zabla által - szerint hátas állatnak és tápláléknak egyaránt használták. A szövegek természetesen ilyen pontos adatokkal nem szolgálnak, csupán a ló szekérbe fogását említik. Viszont tudjuk, hogy az Amerikába vándorolt csoportok, akik az alaszkai menedékben eltöltött évek után népesítették be Amerikát, nem ismerték sem a lovat, sem a kereket, mert egyik sincs jelen az indián kultúrákban. Ebből arra következtethetünk, hogy a ló háziasítása és a kerék/szekér feltalálása elválásuk után történhetett.
http://www.exeter.ac.uk/news/archive/2009/march/title,3139,en.html
A régi római év Romulus idején szintén tíz hónapot (december 10. hónapot jelent...) vagy 304 napot tartalmazott. (Ne felejtsük el, hogy Romulus idejében etruszkok éltek Itáliában, sőt Romulus és az utána következő királyok is etruszkok voltak.) Tehát a Nap két hónapra eltűnt. Amikor a népek délebbre vándoroltak, idővel szükség volt a két hónap betoldására, de a régi naptár nyomait is meghagyta a hagyománytisztelet. Romulus utóda, Numa reformálta meg a római (etruszk) naptárt. Különféle mitológiák foglalkoznak a Napot visszaszerző hősök történeteivel. Itt nem a világító égitest éjjeli eltűnéséről, hanem az éves eltűnéséről van szó. A Nap horizont fölötti útja volt az istenek útja, a Devayâna: a fény ült győzelmet a sötétség démonai felett, a Hajnal Gyermeke, a Kumara vezette az istenek seregét győztesen a Devayana úton. A Pitriyana, a sötétség démonainak útja megfelel a sötét évszaknak, amely kettőtől hat hónapig tarthatott. Ez a nyugalom ideje volt, még a halottat sem temették el a napsütés nélkül. Minden társadalmi és vallásos szertartást beszüntettek, mert a sötétség uralkodott. (Németországban 12 téli éjen át, míg a Nap pihen, nem foroghat semmiféle kerék, sem a szekereké, sem a fonó asszonyoké. A pogány örökséget csak korunk „felvilágosult” globális hagyománytalansága tudta megölni) Ezen időszak alatt csak Vritrahannak, (Vritra legyőzőjének, aki Indra volt) a hősnek mutattak be áldozatot, aki a sötétség démonaival küzdött: remélvén, hogy áldozatukkal erősítve visszahozza a hajnal fényét. A régi naptár két részre oszlott: hét vagy tíz nyári hónapra és öt vagy két télire. A két évszakot nem tekintették egy év két részének, az évet a napos nyarakkal vagy naptalan telekkel számolták, nem a Nap járása szerint. Ezért beszélnek hét vagy tíz hónapból álló évről. Az Aveszta (elterjedtebb, de pontatlan néven Zend-Aveszta) az i. e. I. évezredben keletkezett szent könyv, a zoroasztrizmus, más néven párszi vallás híveinek, Zarathusztra követőinek könyve, az iráni (perzsa) irodalom legrégebbi emléke. Különböző korokban keletkezett



25
vallásos szövegek gyűjteménye) is ismeri az isteni utat, Mazda útját, amely akkor kezdődik, amikor a Nap kiszabadul a sötétség karmaiból. Ahogy Szurja, Agni és más reggeli istenségek járják az utat a Rigvédában, a párszi írások is elmondják, hogy a Nap mozdulatlan volt, amíg a farvasik (a Teremtés segítői, őrzői) meg nem mutatták neki a Mazda útját. És bár a sarki jelenségek értelmezésével el tudjuk képzelni, hogy mely szélességi fokon lakhattak az árja népek ősei, semmit nem tudunk arról, hogy melyik hosszúsági fokok között. Magyarul, hogy az „őshaza” Ázsiában vagy Európában volt-e. Mivel a legtöbb emlék az indiai és iráni irodalomban őrződött meg, feltételezhető, hogy ők voltak közelebb az őshazához, vagyis Szibéria északi részén lehetett. Dr. Warren Paradise Found, c. könyvében egyiptomi, akkád, asszír, babiloni, kínai és japán hagyományokra hivatkozva feltételezi, hogy az egész emberiség bölcsője a sarkvidéken volt. (Valószínűleg nem az egész emberiségé, hanem néhány népé csupán:) A Rigvéda többször emleget még öt emberi fajt – amelyek valószínűleg velük együtt éltek azon a környéken. A Mahabharata eposzban megjelenik a Meru hegy, olyan tulajdonságokkal, amelyek az Északi Sark pontját jellemzik: Nap és Hold, és minden csillag a Meru hegy körül kering balról jobbra, minden nap. A hegy ragyogása legyőzi az éjszaka sötétjét. Majd: A nappal és az éjszaka együtt megfelel egy évnek azon hely lakói számára. Az iráni kultúra ősi könyve, az Aveszta pedig nem csak sok hasonló elemet tartalmaz (hasonló történetek, hasonló istennevek), hanem a Védákat ki is egészíti, ahol azok tartalma megkopott vagy hiányos. Így az Avesztában említés esik a boldog országról, Airyana vaejoról, ami az árja „paradicsomnak” felel meg. Itt a nap csak egyszer sütött egy évben, az országot pedig hó és jég tette tönkre, így a népnek dél felé kellett menekülnie. Ahura Mazda figyelmezteti Yimat, az emberiség első királyát a tél közeledtére, amely minden élőt el fog pusztítani, a földet pedig vastag jéggel fogja borítani. Ezért javasolja Yimanak a Paradicsomban, hogy építsen egy „vara”-t, egy körülzárt helyet, ahol minden állat és növény magját megőrzi. A Vara elkészült, és Yima kérdésére, hogy mi fog világítani a Varában. Ahura Mazda elmondta, hogy a Nap csak egyszer fog feljönni és lemenni egy évben, és egy év csak egy napnak fog tűnni. (A jégkorszak elől még északabbra költöztek volna? Lehet ez utalás az „alaszkai menedékre”? Mivel az ősi írások nem adnak pontos évmeghatározást, előfordulhat, hogy sok ezer év után több esemény – akár több ezer éves eltéréssel – egymásra csúszott.) A történet emlékeztet az özönvízre, de az avesztai özönvíz jégből és hóból van. A Vara egyértelműen a Paradicsomban készült – és ha csak egyszer jön fel a nap egy évben – ez csak az Északi Sarkon lehetett, mert ilyen hely máshol nincs a földön. Az Aveszta más helyén is utal a hosszan tartó sötétségre: a kérdésre, hogy mi történjen a télen meghalt emberrel, Ahura Mazda azt válaszolja, hogy ássanak egy „árkot” a házban, és a testet tartsák ott egy vagy két éjszaka, vagy egy hónapig, amíg megint szállnak a madarak, nőnek a növények, folynak a folyók és a szél felszárította a vizet. Mivel a Mazda-hívő holttestét meg kell mutatni a Napnak, mielőtt kiteszik a madaraknak, nem magyarázható a fenti eljárás mással, minthogy a tél – amely alatt nem a fagyos hideget értjük, hanem a sötét, nap nélküli hónapokat - hosszú ideig tartott. (Elképzelhető, hogy abban az időben még eltemették a halottakat.) Az indiai szövegek sokat elárulnak a sarki tél tartamáról, de semmit nem mondanak arról, hogy miért költözött el a nép. Erre az Avesztában találjuk meg a választ. Ahura Mazda 16 országot alapított, de a Gonosz, Angra Mainyu teremtett 16 féle gonoszságot és csapást, amivel ezeket tönkretette, az embereket elüldözte. Az első országot Airyana Vaejot hóval és hideggel árasztotta el: a Paradicsom lakhatatlanná vált. Tehát az árja népek Ázsia és Európa déli vidékeire vándoroltak az éghajlati változások következtében. A tíz hónapos hűvös nyár és két hónapos enyhe télből hirtelen tíz hónap kemény tél lett. „Hideg lett a víz, hideg volt a föld, hideg volt a fáknak”. Az Aveszta



26
megnevezi a 16 országot, egyes neveket beazonosítottak: északról a mai Iránig vezető városok vagy vidékek nevében találták meg az ősi neveket. Az özönvíz téma megvan a Védák irodalmában is. Manu megmentett egy halat (Vishnu inkarnációja), aki figyelmezteti az özönvíz eljövetelére, és javaslatára hajót épít. A halhoz rögzíti, és a Himalájához úszik vele. Itt Manu egy fához köti a hajót, amíg a vizek leapadnak. Manu volt az egyetlen túlélő, tőle származnak az emberek.
A mezopotámiai víz-isten Enki – attribútumai a kecske és a hal (később a bak csillagkép) – a fő teremtő istenség. A sumer apkallu (vagy abgal) jelentése „bölcs”. Enki jelzője, valamint a papok, ördögűzők, jósok címe is. A szó utal továbbá a mitológiai bölcsekre is: ékírásos szövegek említik az özönvíz előtti hét bölcsről szóló szájhagyományt, akiket Ea küldött a földre a „puradu”-hal formájában, hogy az embereket megtanítsák a civilizációra. Enki szolgálóit félig-hal, félig-ember formában ábrázolják. Mivel az ilyen reliefek Kr.e. 1000 utáni korból ismertek, elképzelhető, hogy a hal-mítosz Indiából került Mezopotámiába.
A katasztrófa ugyanaz, mint az Avesztában leírt: csak egy vízözön említtetik, és a szó a későbbi szanszkritban havat, fagyot vagy jeget jelent. Tehát az indiaiak is kapcsolatba hozták az özönvizet a jéggel. (Minden jégkorszak beköszöntésére jellemzőek a nagy árvizek)
Graham Hancock, ezt írja Underworld (Crown 2002) c. könyvében: „... Annak biztosítására, hogy a Védákat fenntartsák a jövő emberisége számára minden pralaya ... megsemmisülés és újjászületés után, az istenek megalkották a Hét Bölcs „intézményét”, a beavatottak testvériségét, akik időről időre a civilizáció tanítóiként, a kozmikus igazság őreiként reinkarnálódnak ... Túlélték az özönvizet Manuval a bárkában... A Védák elpusztultak az özönvízben, de a Bölcsek reprodukálták őket a vízözön után. A sumér és védai hagyományok Hét Bölcse között vannak hasonlóságok: Közös elem a hal: a sumér bölcsek félig emberek, félig halak, a védai bölcsek Manu bárkáján utaznak, amelyet egy hatalmas hal vontat. Mindkét csoport hasonló civilizáció-mentő szerepet játszik” A kikövetkeztetett kronológia röviden: 10 000 - 8000 — a sarki hazát letarolja az utolsó jégkorszak 8000–5000 — a délre vándorlás kora 5000–3000 — az Orion-kor, amikor a tavaszi napéjegyenlőség az Orion csillagképben volt. Sok védikus himnuszt tudunk ebbe a korba visszavezetni. A költők még nem felejtették el a sarki haza hagyományainak jelentőségét. Ekkor történtek az első kísérletek a naptárreformra és az áldozatok rendszerét tudatosan építették fel. 3000–1400 — a Kıittikâ-kor, amikor a tavaszi napéjegyenlőség a Pléjádokban volt. Ekkorra már halványult a sarki haza emléke, a hagyományokat gyakran félreértették, és a himnuszok bár összefoglalva leírták -, egyre érthetetlenebbé váltak. Mindenesetre elmondható, hogy a védikus himnuszok egy nagyon ősi vallási hagyományt közvetítenek.
*** A szkítáktól közvetlen irodalmi forrással nem rendelkezünk, csak amennyit a görögök feljegyeztek. Erről G,M, Bongard-Levin – E.A. Grantovszkij: Szkitiától Indiáig c. könyve tájékoztat bőséges adatokkal. Görög és római történetírók munkáiból szemezgették ki a részleteket. Nincs szkíta eposz birtokunkban, ami nem jelenti azt, hogy soha nem is létezett. Lehetett, akár szóban is... Szomszédjaik, a görögök viszont sok részletet leírtak. A Kr.e. 7. században Ariszteász utazott a Szkítián túli területre, majd Hellanikosz tudósított Szküthika c. munkájában. A legrégibb fennmaradt, és ezért fő forrás Hérodotosz műve a szkíta népekről. Bejárta a vidéket, ahol nem járt, arról hallomás alapján mesélt.



27
A Fekete-tengertől észak felé haladva sorolja a szkíta népeket, majd azokat, akik nem tartoznak a szkítákhoz, végül átlép egy térben és időben mitikus területre. Elmondja, hogy távol észak felé az emberek „hat hónapon át alusznak”. A sarki jelenségek leírása nagyban megegyezik az indiai hagyományokkal – egyik a másikat erősíti, már csak ezért sem lehet sem kitalációnak, sem átvételnek tekinteni. (Bár van olyan elmélet, hogy az északon élő finnugor népek közvetítették mind a szkítáknak, mind a görögöknek, irániaknak és indiaiaknak – de nehéz elképzelni, hogy ilyen egységes képet ilyen korai időben közvetettek volna.) A görög szerzők műveiben keverednek a valóság emlékei a fantáziával – talán az adatrögzítés volt kevésbé pontos, vagy túl nagy volt az időbeli távolság. Az indiai és iráni vallásos szövegek igyekeztek pontosabban megjegyezni a szertartások körülményeit, a szkítáknál talán kevésbé szigorú volt a vallási keret, ezért kapott több helyet a fantázia: a kecskelábú emberekről, az aranyőrző griffekről szóló elbeszélésekben. Továbbá a görögök beszámolói már csak átvételek, tehát nem elsődleges forrásanyag. A Fekete tengertől észak felé ilyen leírást kapunk: „A szkíták felett élnek az isszédonoszok, ezeken túl az arimaszposzok (egyszeműek), s azokon túl vannak a Rhipai hegyei, amelyekről a Boreász fúj, és ahol sohasem olvad el a hó, a hegyeken túl pedig a hüperboreuszok laknak egészen a másik tengerig.” (Damasztész: A népekről). Tehát a Rhipai vidéke ködös, sötét, hideg, havas, az északi szél hona, ember ide nem hatolhat be, tőle tovább, északabbra van egy másik tenger. Ez körülbelül megfelel a valóságnak, ha észak felé indulunk. De a további híradás arról szól, hogy a Rhipai aranyos, égbe nyúló csúcsainál terül el a sarki éjszaka és nappal vidéke, a boldog nép országa. Hasonlóan szólnak a Puránák és a Mahabharata is a Meru hegyről: csúcsai aranyosan ragyognak, körülötte keringenek az égitestek, aranymedrű folyók folynak alá. E hegyekről erednek a földi folyók. A nagy hegytől északra található a Fehér- vagy Tej-Óceán, az Északi tenger, ahova a madarakon kívül senki nem megy, mert senki számára nem érhető el. A Mahabharata mesél a Tej-Óceánban található Fehér-szigetről, ahol az örök boldogság országában élnek a szent életűek: itt nincs fagy, sem forróság, a föld bőséges termést hoz, ez az istenek tiszteletének országa. (ld. az Aveszta paradicsoma – vagy a mitizált alaszkai menedék?) A szkíták szerint is a Rhipai hegységen túl lakik a hüperboreuszok boldog népe. Itt is kellemes a klíma, bőven terem a föld, állandóan ünnepek zajlanak és himnuszok zengnek. Ember oda a maga erejéből nem jut. Az indeket isteni beavatkozás juttatja oda, de csak a legszentebb életűeket. Hogy a szkíták is eljutottak-e oda, nem tudjuk. Mindenesetre itt csap át a valóságos földrajz a metafizikai térbe. (Sajnos nem derül ki pontosabban, kik voltak a görög elnevezésű boreuszon túli népek; mindenesetre nincs közük a Boreászhoz, az északi szélhez.) Az Aveszta legrégibb részei beszámolnak a szent Hara Berezaiti, vagy Magas Hara hegyről. Maga Ahura Mazda alkotta, mint Brahma a Meru-hegyet. A Hara körül keringenek az égitestek, a gyors lovú Nap, a Hold, a csillagok. Arany csúcsán folyók fakadnak. A Hara istenek lakhelye. – A Meru, a Hara, a Rhipai hegy mind a szárazföld északi peremén húzódik kelettől nyugatig. A Rhipai-hegység nevét megőrizték a görög források – de az egyik Agni-himnusz a Rigvédában is megemlíti: Ő (Agni) őrzi a Ripa óhajtott csúcsát...” A fordítók sokáig nem vettek erről tudomást, nem tudták értelmezni, de a görög adatok fényében megvilágosodik a jelentése: lehet, hogy a Rigvéda nyelvében egyszerűen hegyet jelentett? A rep szó a chanti nyelvben is hegyet jelent. Valószínűleg igen ősi átvételről van szó. És milyen érdekes, hogy a Ripai-hegységet még a Képes Krónika is ismeri: „Rhipheis montibus”, vagyis: Szkítiát a Rhipheus hegyek határolják. A következőket Kabay Lizett: A táltos színeváltozása c. könyvéből idézem, nem szó szerint: K.L. Vámos Ferenc leírására hivatkozik, aki elmondja, hogyan lehet lejutni az alvilágba. A táltosok repülnek, de a közönséges halandónak magas hegyet kell megmászni, aminek tetején



28
van egy csapóajtó, amely az alvilágba vezet. Az üregen le kell ereszkedni, esetleg a társai kötélen leeresztik – a mélyben pedig egy, a földihez hasonló világot talál az utazó. Ezek a képzetek olyan népnél alakulhattak ki, akinek lakóhelyétől távol voltak a nagy hegyek, ugyanis az üreges hegynek minden tapasztalás ellent mond. A hegyektől keletre élhettek, mert esténként azt látták, hogy a Nap a hegyben nyugszik le, ami csak akkor lehetséges, ha az belül üres. Míg a Nap sötétet hagyott maga mögött, elképzelhetően az alsó világban világított és melegített. (Az egyiptomi napbárka is a másvilágon, a holtak birodalmán halad át minden éjjel.) Bántódása nem esett, mert reggel megint megjelent a keleti égbolton. – Mindez persze nem elég a pontos helymeghatározáshoz, de talán nem is fontos. Talán egyértelmű őshaza sem volt, de a magyarság ősei között bizonyára voltak olyanok, akik ezt a szálat hozták magukkal a mitológia szövetébe. A Nap mint kerék forog az égen, ezzel a ciklikus időt is jelöli. Beszélünk az év leforgásáról. A táltos meg tudta állítani a Napot az égen, vagyis az időt. Révületben megtapasztalta a létet időtől és tértől függetlenül. A forgó Napkerék fedi az Idő fogalmát is. Ez az elképzelés maradt meg a németországi szokásban: 12 téli éjen át, míg a Nap pihen, nem foroghat semmiféle kerék, sem a szekereké, sem a fonó asszonyoké. A pogány örökséget csak korunk „felvilágosult” globális hagyománytalansága tudta megölni.
Párhuzamokat találunk az ind és iráni nagy eposzokban is: a Mahabharata gerincét két rokon család élethalálharca alkotja; a Sahname, a Királyok Könyve központi témája Irán és Turán uralkodóinak hosszú háborúskodása. Mindkét esetben az ellenségek azonos őstől származnak.



29
A győztesnek egyik esetben sincs öröme a győzelemben – morális kétségek gyötrik – és elindul észak felé, a Hegy felé, az istenek hona felé, amelyet halandó csak isteni segítséggel érhet el. Hasonló szkíta eposz létezéséről sajnos nem tudunk, pedig feltételezhető, hogy megvolt a háború turáni változata is. A párhuzamok a magyar mitológiában alátámasztják a feltételezést. Az északi nagy hegyeket a görög irodalom a Kr.e. 7 századtól kezdve említi – de csak azok a szerzők, akiknek valami kapcsolatuk volt szkítákkal, vagyis nem része az ősi görög mítosznak. De felfedezhetők a görög mitológiában olyan elemek – szörnyetegek, események földrajzi elhelyezései, amelyek egyértelműen szkíta behatásra utalnak. – Nem ismerjük a hüperboreuszok népét, nem tudjuk, kiket takar a görög elnevezés, de Hérodotosz azonosította velük a szkíta mitológia „boldog” népét. Fontos adat, hogy a sarki jelenségekről szóló leírások hozzátartoznak a hüperboreuszok lakhelyéhez. Hérodotosz említi, hogy a szkíták beszéltek neki az aranyőrző griffekről – ezen lények pedig a szkíta művészet egyik legnépszerűbb szereplői. Ahogy északkelet felé haladunk és elhagyjuk a sztyeppét, az erdőövezet népeivel találkozunk Szibériában: folklórjukban megtalálható több szkíta elem, így a szárnyas csodalények, az egyszemű emberek. Ez arra enged következtetni, hogy a szkíták kultúrájától északi szomszédjaik sem voltak mentesek. De találunk más közös elemet is: szintén Hérodotosz közli az Abarisz nevű hüperboreusz történetét, aki nyílvesszőn folyókon, tengereken és egyéb áthatolhatatlan helyeken jutott át, mintha a levegőben utazott volna. Más legendák is ismertek „samanisztikus” utazásokat: az élettelenné vált testből kivált lélek önálló útjáról, madárrá változásáról, a lélek repülése során megismert országokról. A samanikus réteg megvolt a szkíták ősvallásában – és mivel hasonló elemek kimutathatók az óind és óiráni vallási szövegekben is, nagyon ősi közös kapcsolatokra utalnak. Ha ezt az anyagot összevetjük a szibériai és észak európai népek vallásával, akkor azt találjuk, hogy az indoiráni népek vallási hagyományában nem csupán bizonyos samanisztikus elemek őrződtek meg, hanem az északi samanizmus lényeges sajátosságainak egész rendszere. Természetes, hogy sem az avesztai, sem a védikus vallás nem vezethető le a samanizmusból, mert annál bonyolultabb vallási rendszerhez tartoznak. De meglepő, hogy az északi samanizmus elemei az indiai és iráni vallási és mitológiai képzetekben fennmaradtak. A szkíták, mivel a sztyeppe volt hazájuk, feltétlenül közvetlen kapcsolatban álltak finnugor népekkel. A kérdés, hogy a kultúra elemeit mely korban osztották meg. Amennyiben a legrégibb óind és óiráni szövegek is utalnak ilyenekre, ld. a samanizmus, feltételezhető, hogy a szkíta kultúrkörben is megvolt, és innét adták tovább a finnugor népeknek. Az indiai risik, a bölcsek, a szentek a Meru csúcsára repültek: a hegyhez, amit egy helyen rep-nek neveznek, ami chanti nyelven ma is hegyet jelent. A repülés utazást jelentett a szent hegyhez? Révülést? A rév átkelés... A szent hegy csúcsán Madár lakott. A Rigvédában Sjéna a neve: úgy vélik, sas vagy sólyom volt. Az Avesztában Szaena a neve. Az iráni Királyok Könyvében Szimurgh a neve (az óiráni Szaina-mriga-ból). A Szimurgh képes bárkit elvinni a Magas Hara csúcsára. Lehet, hogy a szkíták madara a sólyom volt? Benne a s-j-n tő, sjena, szaena... Valószínűleg ezért alapították a Szent Sólyom városát, ami később Hiero-Solima (Jeruzsálem) lett. Hiszen a kurgánokban számos madár-ábrázolást találtak, és hadd említsem a Nagyszentmiklósi kincs égbeemelési jelenetét... Ismét Kabay Lizett írja, hogy a ló nemcsak Nap, hanem madár is lehet... a Napnak is lehetnek szárnyai, ahogy számtalan magyar és keleti motívum ábrázolja. M. Marinescura hivatkozva állítja, hogy a lovak húzta égi szekérnél korábbi képzet a madarak által húzott égi szekér. Honfoglalásokori ötvösművészetünkben, a nagyszentmiklósi kincsen, az ősi címereken feltűnik a turullal azonos nagy ragadozó madár, ami újabb népművészetünkből hiányzik. A kazettás templommennyezeteken azonban megjelenik a griff. A sas, a sólyom, a griff mind napmadár, és a szárnyas napkorong pótolja, helyettesíti őket.



30
Feltételezhetjük, hogy a sarkkörre utaló tudósítások alapján a szkíták ősei is ott éltek, ahol az indek és irániak ősei. Ez nem is olyan meglepő, ha elfogadjuk, hogy a szkíta indoeurópai nép, vagyis az indiai (és iráni) rokona. Láttuk azonban fentebb, hogy az iráni és turáni nép testvérnép volt, és hogy az árja nem népet jelentett, hanem nemest. A szkíták indoeurópai beazonosítása a nyelv alapján nem hiteles, mert a nyelvüket nem ismerjük (még azt sem tudjuk, hogy egy nyelvet beszéltek-e, de valószínű, hogy többnyelvű törzsek és népek alkották a szkítaságot). A Rigvéda többször emleget még öt emberi fajt – amelyek valószínűleg velük együtt éltek azon a környéken. Tehát a közös mitológiai elemek sem bizonyítják, hogy a szkíták ősei az indoeurópai csoportba tartoznának. A legtöbb kutató axiómának fogadja el, hogy a szkíta nép indoeurópai. Ami az elméletnek ellentmond, arról hallgatnak. A baj nem a besorolással van, hanem a csoport leszűkítésével: ahogy az 1. részben említem: Dr. Kalyanaraman igen kétségesnek tekinti az elméletet, mely szerint az indoeurópai nyelvek zárt egységet képeznek, és kizárnak minden más nyelvet maguk közül. Az elmélet olyan nyelveket egyesít nyelvcsaládokban, amelyek nyelvi felépítése teljesen eltérő. Nem enged meg olyan nyelvtörténeti vizsgálatot, amely a szomszédos területek különböző nyelváramlatai közötti átmeneteket, átjárásokat venné szemügyre. Továbbá, saját földrajzi területén belü, kizárja az ugro-finn nyelvcsaládokat, és az átjárásokat tagadja, ugyanakkor megengedi az indoeurópai nyelvek között. Ezáltal politikai és ideológiai megosztást hoz létre.
Orosz szerzőink azt írják, hogy „az óind sarabha szó, ahogy ezt még a 20. század elején Munkácsi Bernát magyar tudós bebizonyította, megfelel az Urálon túli területeken élő ugorok - chantik és manysik – rénszarvast jelölő szavának, a szarp-, ill. sarp-nak.” Érdekes lenne, ha Munkácsi a szarp-ról csupán a chanti rénszarvasra asszociált volna – egy magyarnak elsősorban a magyar szarv-as jut az eszébe! A szarvas bizony szkíta motívum is volt, hogy a Csodaszarvast ne is említsem! A Rigvédában a sarabha mint valami mitikus személyiség jelenik meg, aki az égi szférához tartozik, az isteni risik közé sorolják. És a magyar hagyományban nem Isten küldötte-e a szarvas? És a szkíták nem ábrázolták számtalanszor a szarvast, ami fontosságának bizonyítéka? Tudvalevő, hogy az ábrázolások nem öntörvényűek, hanem metafizikus tartalmat közvetítenek. – Egy Harappai edényen olyan szarvast látunk, amelynek szinte „testvérét” 1980-ban készítették Korondon!
Nem-védikus népek Indiában
http://www.scribd.com/doc/22717150/Roots-of-Mlechcha-Astrology Jayasree Saranathan. A szerző az indiai csillagászati hagyományok vizsgálata közben említi a szaka népet. A Ramayana eposz meséli el a mleccha (az „idegen”) és más népek keletkezését, bár olyan „idegennek” egyik sem nevezhető, amint látni fogjuk. Érdekes, hogy itt is Vasishta, a bölcs jelenik meg, más összefüggésben. Volt neki egy Shabala nevű csodás, szent tehene, aki mindenféle jóval ellátta a bölcset (ld. a Vörös tehén története...) Egy bölcs király szerette volna megkaparintani a tehenet, de az Vasishta irányításával különféle „harcosokat” hozott létre testének különböző részeiből. Nem túl hízelgő, hogy a Yavanak a tehén szeméremrészéből, a shakák pedig végbele környékéről származnak. Valamivel jobban járt a mleccha nép: a tehén szőrhagymáiból pattantak ki. A Yavanák teste aranyszínű volt, amely bőrszín külföldi, idegen. A shakák a yavanákkal összefogva benépesítették a földet. Később Rama feleségét Szitát mindenfelé keresteti, így északon is, a mlecchák, a yavanak, a paradák földjén, a shakák és daradák városaiban, majd a Himalájában. Ez azt jelenti, hogy mind a yavanák, mind a shakák a Himaláján túl laktak. A mlecchák, shakák, paradák és yavanák többször előfordulnak a Mahabharataban is mint Arjuna ellen bevetett harcosok. Démoni erővel, kemény tekintettel, mint a Halál követei küzdöttek. – Bizonyára nem a tehén testrészeiből születtek ezek a népek, hanem valószínűleg már eleve jelen voltak, és



31
szükségeltetett egy keletkezéstörténet. Vasishta lett a tanítójuk és sok védikus tanításban részeltette őket – már amennyi tudás átadása a nem Véda népnek megengedett volt. A nemvédikus népek aszura (démoni) népek voltak, állítólag Asszíria nevét is ők adták. Vasishtától származtatják a yavanák asztrológiáját is. Ez magyarázza az asztrológia védikus eredetét, de nem oldja meg az indiaiak és a mlecchák közös eredetének kérdését. A Ramayanában találunk rá választ. Ráma a napkirályok dinasztiájának 40. tagja volt. Egyik őse, Sagara egy bölcs remete neveli és megtanítja a nyilazásra, az írásra és az uralkodás mesterségére. Amikor megtudja, hogy apját letaszították a trónról, ellentámadást indít: legyőzi és elüldözi az országból a yavanákat, shakákat – az úgynevezett szkítákat – és a paaradákat. Az elsők fejére tonzúrát vágat, a shakák fejére féltonzurát, a paaradák pedig kócos hajúak maradnak. Ezzel megfosztotta őket a ksatriya (harcosok kasztjába tartozó) státuszuktól és elüldözi őket. A Paaradák Perzsiába mennek, az elüldözött királyok a Közép-Keleten találnak otthonra, az aaryan név pedig Arian vagyis a mai Irán. Ezzel magyarázzák az ősi indoiráni kapcsolatokat. – Érdekes módon, a kitaszítottak mind rokonok voltak, az Ikshvaku dinasztia leszármazottai – megint egy rokonháború, mint a turán-iráni ellenségeskedés, vagy a Mahabharata nagy háborúja. Mint a Nap-dinasztia fiai, minden királyi jellemzőjük megvolt, és eredetileg a védizmust követték. (Itt szembesülünk a népeknek egy rokonsági/leszármazási vonalával, amely a Bibliától teljesen eltér.) Az első kivándorlók tehát ismerték a Védákat, de tiltva volt nekik a védizmus követése mint kitaszítottaknak. Ez lehetett a mlecchák – a nem-védikusok eredettörténete. Életvitelükben a védák szabályainak fordítottját tették. Az átok (kiátkozás) alatt éltek ki tudja meddig, amíg Vasishta segítségül hívta őket a Shabala tehén megmentésére. (És új keletkezési történetet is kaptak, ha nem is túl dicsőt...) Segítségükért a bölcs megtanította őket mindarra, amit a Védák megengedtek. Mivel királyi leszármazottak voltak, nemcsak hamar tanultak, hanem a rendszert javították is. Feltehető, hogy tovább terjedtek nyugat és északnyugat felé, és ők alapították Romakát Atlantiszon. Egy részük továbbra is a bharatákkal (indek) maradt, és közülük sokan bölcsekké (risikké) váltak. Amerre jártak elterjesztették a nem-védikus életmódot és filozófiát új lakhelyeik vallásaiban. Atlantisz elsüllyedése után Európában telepedtek le, csillagászati tudásuk megmaradt a mai nyugati csillagászatban, innét a hasonlóságok az indiai csillagászattal, és az eltéréseknek is ez az oka. Mára a gyökereket elfelejtették. A rejtélyes moriyar nép Jayasree Saranathan a következőket írta a moriyar népről, akiket egyelőre nem tudunk beazonosítani, bár sejtésünk van. Régi tamil szövegekben 4 helyen is említik őket, következtetést is levonnak, amelyek megkérdőjelezhetők. A Sangam irodalom a klasszikus tamil irodalom gyűjteménye, amelyet Kr.e. 600 és Kr. u. 300 között jegyeztek le. Valószínű, hogy ekkor foglalták versbe az addig szájhagyomány útján terjedt tartalmakat, de lehet, hogy a 2381 vers egy része versként hagyományozódott. Ezt a kort neveik Sangam kornak, utalva a több ezer éves irodalmi akadémiákra, ahol a szövegek keletkeztek. A versek főleg világi, mindennapi témákkal foglalkoznak. a moriyarok észak felől érkeztek, hóborította „eget csókoló” hegyeken keltek át – ezeket lerombolták, hogy utat építsenek a szekereiknek, aranyos szekereiknek/kerekeiknek – aranyos kerekű szekereiknek (?). Később a tamil kereskedők ezeket az utakat használták északi kereskedelmi útjaikon. A moriyarok őshazájában nem voltak olyan nappalok és éjszakák, mint nálunk. Az egyik szövegrész szerint: a Nap éjjel-nappal fent van az égen. (Ez csak messze északon lehetséges) Minden vers megemlíti a thikiri szót, aminek jelentése szekér vagy kerék.
Itt mindjárt felidézzük, mit mond Szentkatolnai Bálint Gábor a szó tamil változatáról: tigir-i, tigir-gei (henger, kör, szekér, malom, mongol deger-em, török-tatár: degir-men, malom);



32
oszmán tekerlek (kerék), mandzsu tokoro (kerék, kör), mongol tsakar-ik (kerék) tögör-ik (korong), tv. Lásd még magyar teker. A szanszkrit csakra (kerék) tamil alakban sakkaram (kerék, meg szekér jelentésű is). Tehát egy nép érkezik tikirin, vagyis keréken, szekéren. Érdekes a szóbokor létezése a turáni nyelvekben. Ugyanakkor van egy szanszkrit szó: csakra – ami szintén kereket és forgást jelent. A gyök: s/t-k-r azonos. Mivel a dravida és turáni nyelvek szóbokra nagyobb, valószínűleg a szankszrit vette át. De a szanszkritnak is van szava a szekérre: ratha. Ez volt a Napszekér, az istenek szekere, majd templom, és harci szekér is. Dél-Indiában Mahabalipuram sziklából faragott „7 ratha”, 7 temploma a 7. századból, vagy a konaraki Naptemplom is szekereket ábrázolnak. A ratha szó a mai napig él indoeurópai nyelvekben: ld. latin rota (kerék), a latinból sok nyelvben átvett rotáció, a német Rad.
http://books.google.hu/books?id=78I5lDHU2jQC&pg=PA9&lpg=PA9&dq=Moriyar&source =bl&ots=egkAppPzT4&sig=zi2_7KpnhgbOTNteE0scHN1eeY&hl=hu&ei=rJlbTenKDcqr8Ab_tbCODg&sa=X&oi=book_result&ct=result&resn um=2&ved=0CCAQ6AEwAQ#v=onepage&q=Moriyar&f=false Sudhakar Chattopadhaya: Some early Dynasties of South India c. könyvében is idézi: „.. a moryarok szépen díszített szekereikkel jöttek dél felé lovak és elefántok (?) seregeivel, mert Mohur/Mogur királya nem adta meg magát, amikor a Kosarok szekerekkel, szélsebesen törtek utat az ellenségnek a csatamezőn hangosan dobolva... a moriyarok dél felé tartottak, a Vadukarok mentek előttük sebes nyilaikkal. (tamil vada = északi – talán észak-india lakói?) ... a moriyarok égig érő ernyőkkel és felzászlózott szekereikkel...” Egyes vélekedések a Maurya-dinasztiával (Kr.e. 320-187) hozzák kapcsolatba, de nem a kortárs Mauryakkal, hanem őseikkel. Vitatott Mohur/Mogur földrajzi fekvése is, és a Kosarok kiléte – egyes vélekedések szerint Dél-Indiában voltak, mások szerint Nepálban létezett és a nepáli Kosar törzsről van szó. Nepálban pedig a mai napig létezik magar törzs....
http://jayasreesaranathan.blogspot.com/2010/08/moriyar-in-sangam-texts-refers-to.html “Moriyar” in Sangam texts refers to Mongolians? (World Tamil Conference series 17)
Az említett tamil konferencián szó esett a tamil és koreai http://www.nakkheeran.in/users/TamilClassicalConference.aspx?TCC=111
valamint a tamil és mongol nyelv kapcsolatáról: http://www.nakkheeran.in/users/TamilClassicalConference.aspx?TCC=113 http://bafsudralam.blogspot.com/2009/12/dravidian-and-mongolian.html Tény, hogy a tamil nyelvnek vannak közös elemei a koreai és mongol nyelvvel, ahogy a magyarral is. Ezzel Szentkatolnai Bálint Gábor foglalkozott behatóan. A nyelvtörténet őskorába vezetnek vissza ezek a kapcsolatok, és nem arra, hogy kétezer évvel ezelőtt tamil kereskedők a mai Mongóliában és Koreában töltötték a teleket (mert nem tudtak a tél miatt hazatérni) és honosítottak meg tamil szavakat. A Purananuru 175. verssora azt mondja, ha követjük az utat észak felé, amerről a Moriyarok érkeztek, olyan országba érkezünk, ahol az „Adhitya mandalam”, ami a Napot jelenti, egész nap és egész éjjel fent van az égen. Ez a jelenség csak az északi szélesség 60. fokán túl található. Máshol is történik hasonló utalás, és itt visszautalok a „sarki őshaza” emlegetésére a szanszkrit irodalomban. További utalás arra, hogy a Moriyarok a mitikus múltban vándoroltak dél felé, hogy ezen a néven említik őket: „Chakkaravaalach chakkaravarthikal”. A Tamil lexikon szerint Chakkravaalam egy, a földön körbefutó hegyláncot jelent a Meru hegy lábánál, Tudjuk, hogy



33
a Meru hegyet az irodalom alapján az Északi Sarkra teszik – ezzel a megjegyzéssel pedig a történetet egy mitikus, virtuális földrajzi környezetbe utalják.
Ha földrajzi megfelelőt keresünk, akkor a Meru hegy lábánál lévő Chakkarvaalam Szibéria és Észak-Mongólia táján lehet. Kétségtelen, hogy a Sangam-kori tamil kereskedők még emlékeztek az ősi Moriyar-útra, mert pl. az Akananuru c. műben is megemlítik, hogy a hős a Moriyarok által bejárt úton ment a hegyekbe. És sok idő múlva várják vissza. A költemény más helyén is említést tesz a hófedte hegyekről, ahol a Moriyarok útja vezetett, ahol utat készítettek kerekeik/szekereik számára, és ismételten elmondják, hogy a vadugar-ok (az északiak) vezették őket. Egyes feltételezések szerint az észak indiaiak vezették a moriyarokat Dél-Indiába, viszont akkor nem keltek volna át a hófödte hegyeken, lévén az észak indiaiak lakhelye a Himalája déli oldalán. Érdekes a Mogur város és a Kosarok említése: mindkettő előfordul Tamilföldön is és északon (Nepálban) is. A tamil szövegek sehol nem említik a csatát a moriyarok és Mogur királya között. Mogur uralkodói Dwarakanok voltak, akárcsak a Kosarok. Dwaraka India nyugati tengerpartjához tartozó rész volt, amelyet Kr.e. 3000-ben, majd 1500ban elöntött a tenger; elképzelhető, hogy cunami pusztította el. Az emberek még időben elmenekültek: egyik csoportjuk észak felé, a Saraswati folyó völgyébe – és valószínűleg ők hozták létre a Harappa kultúrát, vagy legalábbis termékenyítőleg hatottak rájuk. Amikor a folyó kiszáradt, és Harappa kultúrája odébb költözött, vitték magukkal Dwaraka civilizációját. Amikor a második katasztrófa történt a tengerparton, Dwaraka népe nem mehetett Harappa felé, mert a lakók már tovább költöztek onnét. Dwaraka népe Tamilnaduban is letelepedett a királyok engedélyével, majd onnét is terjeszkedett. Sajátos civilizációjukat vitték északra, délre: Ez ad magyarázatot arra, hogy Harappa cserepein, fémtárgyain, stb. hasonló jeleket találunk, mint délen. Tamilnaduban és Maharashtraban és Gujaratban hasonló földrajzi nevekkel találkozunk, amelynek oka nem a Saraswati civilizáció és a tamilok kultúrájának közvetlen kapcsolata, hanem Dwaraka népének igen erős befolyása az élet minden területére. Éppen ezért, vagy ennek dacára, nem voltak kedveltek a tamilok között, és a tamil királyok örültek volna, ha külső erővel legyőzheti őket. http://jayasreesaranathan.blogspot.com/2010/07/time-period-of-migration-from-dwaraka.html A történet itt válik érdekessé számunkra: A fenti forrásban hibásan mongolnak nevezett hun „Modu sanyju” Mao-tun, amely név tamilul moriyar-nak hangzik (!) volt a hunok uralkodója Kr. e. 209 és 174 között. (Érdekes, hogy kerülik a hun megnevezést...) Maotun (Baatur, Bator, Bahadur) a Hsziungnu Birodalom danhuje (i. e. 209 – i. e. 174), Touman sanjü fia volt. Alatta élte a birodalom első fénykorát.
Mao-tun dél felé is terjeszkedett, elfoglalta és uralta a Selyemutat.



34
A nepáli Kosarok nevezetesek voltak rablótámadásaikról, valószínűleg a Selyemút kereskedőiben láttak érdemes prédát. („Account of the Kingdom of Nepal” Page 356 by Francis Buchanan Hamilton, 1995. 4) Mogur lehetett egy régió neve a Himalájától délre, Nepál közelében, ahonnét a Kosarokat kikergették. Azok pedig Mao-tuntól kértek segítséget. Mao-tun átkelhetett a Himaláján a Nathu la hágón, ahol katonáinak utat épített. Ez az út aztán a Selyemút része lett; észak felé pedig a sarkkörig folytatódott, ahol a nap nem nyugszik le nyaranta. Erről az útról számolhattak be a tamil kereskedők, és ezt őrizte meg a tamil irodalom: a moriyarok útja néven. Mindez elképzelhető, de az emberben kérdések merülnek fel: ha a tamil kereskedők Mao-tun idejében, jó 2000 évvel ezelőtt kerültek a sarkkörre – kivel kereskedtek ott? És milyen árut hoztak és vittek? Mit tudott egymásnak nyújtani a sarkköri és a trópusi vidék? Szőrmére délen nem volt szükség, élelmet pedig – ha éltek is akkor ott északon kereskedni vágyó emberek, közelebbről is beszerezhettek, hiszen ott volt a hun és a kínai birodalom. Inkább feltételezhető, hogy az északi történet ennél sokkal távolibb időkben lett a tamil nép kincse – vagy megtapasztalásból, vagy hallomás útján.
Hunok Indiában
A Hun Birodalom a világtörténelem egyik legtovább fennálló és legnagyobb birodalma volt. Alapítását a kegyetlen és bátor Mao-Tun nevéhez kötik, aki a Kr. előtti 200-as években egységes irányítás alatt erős államot szervezett, melynek fővárosa Karakorum környékén volt. Kr.e. 174-ben leigázta az ellenséges tunguz, a jüe-csi (tohár) az o-sun, majd sok más népet. Mao-tun ekkor levelet küldött a kínai császárnak írván: „mindezen népeket hunná tettem és az összes nyilas népek egyetlen családban egyesültek”. Az így létrejött Belső- és Közép Ázsiai Hun Birodalom egészen a Kr.e. 1. század közepéig fennmaradt. Az ezt követő eseményekkel kapcsolatban fontos cikk jelent meg az Eleink Folyóiratban Erdélyi István régész, akadémiai doktor és Benkő Mihály történész, keletkutató tollából (Szargatkai kultura és a hunok, Eleink IV. évfolyam 2. szám, (2005) 5-18. o.), mely alapjában érinti a hun-magyar kapcsolatok kérdését.
Az un. Szargatkai régészeti kultúra a nyugat-szibériai Irtis-Isim-Tobol folyók vidékén, a mai Oroszország és Kazahsztán területén található. Az említett cikkből az alábbi részletet idézem: „A közép-ázsiai és nyugat-szibériai népek szkíta-szarmata kori régészetét összefoglaló, 1992ben megjelent orosz akadémiai monográfiában a közép-ázsiai – nyugat-szibériai területnek talán a legkiválóbb szakértője: a nemrégiben elhunyt V. A. Mogilnyikov ismerteti a szargatkai kultúra kutatásának történetét, régészeti emlékeit, bibliográfiáját. ... a következőképpen foglalja össze a hsziungnu birodalom bukása utáni eseményeket: Az északi hsziungnuk az időszámításunk első évszázadában, a kínai császári hadseregtől elszenvedett katonai csapások után is, ha megtépázva is, de megőrizték politikai függetlenségüket Belső-Ázsiában. A Kr. u. 2. században nyugat felé indultak, magukkal sodorva az útjukba akadó törzseket. Mogilnyikov feltételezi, hogy a továbbiakban, a Kr.u. 3.-4. századokban az északi hsziungnuk erőteljesen megváltozott kultúrával és megváltozott etnikai összetétellel, Közép-Ázsia, Kazahsztán és Délnyugat-Szibéria területén belül hatalmas, sok etnikumból álló nomád törzsszövetséget, mondhatnánk, államot alkottak. Ez a nomád államalakulat „hun” néven vált ismertté.
Sem fentiekben, sem máshol nem találtam nyomát sehol, hogy Mao-tun Indiában csatázott volna. Az indiai Modi professzor (Zajti Ferenc jó barátja) ezt írta: „Az indiai könyvek és



35
feliratok alapján a hun invázióknak két periódusát különböztetjük meg. A) Az első korábbi periódus, amelyre a Vishnu Puránában történik hivatkozás (2. könyv 3. fejezet) és Kaldas Raghu Vancsájában. Azonban ezek az adatok az időpontok meghatározásánál nem juttatnak előbbre bennünket. b) a második periódust históriai szempontból autentikusnak lehet leszögezni – amennyiben abban a helyzetben vagyunk, hogy ... dátumait megállapíthatjuk. ... Kr. u. 455 körül nyomultak Indiába először.” Gróf Kuun Géza: „Tibeti hagyomány szerint annak a szkíta tömegnek, amely Kr.e. 625-ben Nyugat Ázsiát megrohanta, egy része az Indus-parti Pathaláig hatolt, (ma Haiderabad)... a szkíták egy része Asszíriába jutott el, más részük északkelet felé ... a Gangesz völgyébe ért. Ezeket ott Kapilavastu országi sakyáknak nevezték el, ezek közül származott Buddha... Vikramaditya, az indiai király legyőzte a szkítákat Kr.e. 57-ben. ... Az indiai Gupta dinasztiát az 5. században északkelet felől benyomuló fehér hunok űzték el.” (Mindkét idézet: Zajti Ferenc: Magyar évezredek c. könyvéből) c) A szkíta/hun jelenlétnek még egy periódusát ismerjük Indiában, a kusánok uralmát. „Az eredetileg kínaihoz hasonló nyelvű jüecsi népcsoportot a kínai évkönyvekben KueiSuangnak nevezték, ami győztes törzset jelent. A xiungnukkal egy időben az Ordosz völgyében éltek az Orkhon folyónál, és noha mindkettő szkíta nép volt, ősi ellenségnek számítottak. Krisztus előtt 170-ben az erejük teljében lévő hsziungnuk szinte megsemmisítő vereséget mértek a jüecsikre, akik ekkor elindultak Nyugat felé, és az első szkíta törzsként a népvándorlás elindítói lettek. (Megj: itt már nehéz tetten érni a különbséget szkíta és hun között.) Ötven évvel később elfoglalták Baktriát, nagyjából a mai Afganisztán területét. Ezt követően a már száz éve uralkodó öt törzs közül Krisztus előtt 50-ben a legerősebb legyőzte a másik négyet, és egyesítette a törzseket, ettől kezdve nevezték őket a perzsák és az indusok kusánnak. A Kr. u. 1. századtól kezdve 220 éven át tartó indiai fennhatóságuk során az egyik legnagyobb uralkodójuk a 18 évesen trónra került Kaniska negyven évig megtartotta hatalmát. Ezalatt államvallássá tette a buddhizmust, zsinatot szervezett, monostorokat, sztupákat építtetett, noha ő maga Siva-követő, valamint Napisten- és Földanya-hívő is volt, ami jellegzetesen belső-ázsiai vallás. A kusánok ellenőrizték a Selyemút déli, Kasmíron, Indián, Kabulon át vezető szakaszát...” http://www.szabir.com/blog/kusanok-es-heftalitak-szkita-nepek-nyomai-indiaban/
A szkítákról az indiai ősi szövegekben is sok szó esik, alább egy összefoglaló a Wikipédiából: A szakák egy mlechcha törzs volt a yavanák, tusaraák és barabarák csoportjában. Később szkíták néven ismerték őket. Szoma ivók voltak, amely egy részegítő italt jelent a dévák (istenek) országában. A szakák egyik törzsét Apa Szakának nevezték, ami Vízlakó szakát jelent, mert valószínűleg Közép Ázsia valamely tavas/mocsaras vidékén éltek. Az Apa (víz szó található az Apszaraszok nevében: ezek szépséges tündérek, akik vízzel teli tavak mellett élnek (apa = víz, saras = tó). Tehát a szakák valami rejtélyes kapcsolatban állnak az istenekkel és tündérekkel...
Nem a Wikipédia mondja, de érdekes kultúrtörténeti összefüggésre utalhat, hogy sumérul az apin vízhajtó kerék, valamint ’megöntözni’ jelentéssel bír. Apszu a neve a földalatti édesvizek sumér istenének.
A tusarák (vagy tukarák) szintén egy mlechcha törzs volt, a Mahabharata szerint India északnyugati részén. Anutól, Yayati király egyik kiátkozott fiától származtak. Anu leszármazottjai, az Anavák Iránba vándoroltak, a tusarák (tukarák – turkok?) pedig Türkmenisztán, Türkisztán (Afganisztánban), és Törökországban telepedtek le.



36
Az Atharavaveda-Parishishta a tusarákat (tokárokat) a szkítákkal hozza kapcsolatba, a yavanákat/ionokat az indo-görögökkel.
Fentiekből kiderül, hogy egyértelmű válasz (még) nincs. Rokonságban álltak-e a szkíták és indiaiak ősrégi időktől fogva, eltekintve az utolsó 2000 év kapcsolataitól? Annyit megállapíthatunk, hogy kapcsolatuk volt, ezt az indiai szövegek bőségesen bizonyítják. De közben olyan eseményekre is találunk utalást, amelyeknek pontos dátumát meghatározni ugyan nem lehet, de valószínűleg megtörténtek. Sőt, hasonló események ismétlődhettek is, majd az emlékezetben egymásra csúsztak. Ilyen lehet a moriyarok bevonulása Indiába történelmi időkben. Esetleg a szkíta-népek visszatértek őshazájukba néhány ezer év elteltével?
Dr. Kalyanaraman nagyszerű felfedezést tett a jelek megfejtésével, de elképzelhető, hogy csupán a jelek egyik rétegét fejtette meg, a képírási réteget. Nem beszél azokról a jelekről, amelyek több tízezer éve léteznek nemcsak Indiában, de a világ egyéb részein barlangokban, sziklákba vésve. Nézzünk meg néhányat a harappai pecsétek nem kép, hanem „írás”jeleiből: http://www.harappa.com/script/indusscript.pdf
HAL
A dravida nyelvekben a hal neve: mín; a proto-dravida nyelvben hasonlóan ejthették, mint a mín szót, amelynek jelentése ‘csillag’. A hasonló hangalak alapján a szó istent is jelentett (a sumér * jel kiejtése: dingir, jelentése: csillag és isten. (dingir – tenger – a mongol Tengri isten, a magyar isTEN 2. szótagja, valamint csillag tenger, tenger csillag – a földi tenger égi mása, ld. Stella Maris = Tenger Csillaga – nem-e az égi tenger csillaga? A mín (hal) alapja a tamilban a mí = magasság – a magasság pedig a menny. A két gyök szinte azonos. A csillag csillog az égen, mint ahogy a hal csillog a tengerben. Mi is ismerjük a meny-halat. Hal vagy csillag? A jelek között találjuk a 6-os számot (6 vonal) + a hal rajzát/jelét, ami megfelel a Plejádok régi tamil nevének: a-ru-mín = 6 hal/csillag. A ‘7’ ‘hal’ pedig e-lu-mín, vagyis Göncölszekér... amely Indiában a 7 isteni rishi (bölcs) jelképe. Itt utalok a hét bölcs/csillag kultúraközvetítő szerepére: az özönvíz után újra tanítják a civilizációt az új emberiségnek. Az özönvizet Manu bárkáján vészelik át; a bárkát egy hal vezeti, aki nem más, mint Visnu isten. A sumérokat is egy hal tanítja a civilizációra, és a tudó embereik félig ember, félig hal formában vannak ábrázolva. (Eddig feltáratlan, de érdemes lenne a szkíták kedvelt hal ábrázolásaival foglalkozni.)
** TETŐFORMA A HAL FÖLÖTT
A dravida nyelvek vay/vey/mey gyöke tetőfedést, tetőt, fedelet jelent. Magyarul héj (szintén tető, borító jelentéssel, héju, stb.) Hasonlóan hangzott a may = fekete. A jel olvasat: tető-hal, vagy fekete csillag. (Amely névvel a Szaturnuszt illették).
VADA Banyanfa + hal A ficus india vagy banyanfa sok léggyökeret növeszt. Szanszkrit neve: va.ta, valószínűleg a proto-dravida va-tam szóból származik, amelynek jelentése: kötél. Tamilul: va-ta maram = kötélfa.



37
A Purana szövegeiben a banyanfa az észak jelölője. Miért? A proto-dravidában a va-ta szó északot is jelent a kötél(fa) mellett, de az indoárja nyelvekben nincs semmilyen kapcsolat a banyanfa és észak között. Tehát az eredeti jelentés dravida. Utaltunk a vadugar népre, az északi népre. Magyarul az észak mint égtáj vad, civilizálatlan, kemény, hideg, sötét képzetet kelt, tehát a magyar vad szó jelentése összefügghet a va-ta északi égtájjal.
KAN A dravida nyelvekben ’szem’-et jelent, igeként: nézni. Ld. kandikál, kandi, akár még: kan-csal is a szemmel, látással összefüggő szavak. Körben lévő ponttal jelölik. Amikor két ilyen jel követi egymást, akkor kan-kani „felügyelő” a jelentése. Amikor a pecséteken két hullámos vonal áll mellette, a víz jelölője, így olvasható: Nir-k-kanti = a faluban az öntözővíz elosztásának felügyelője. Bár nem mai nyelven, de magyarul érthető: a nyirkot kandikáló, vagyis: vízügyelő. Több ezer év után ennyi eltérés megbocsátható!
Sajnos, a tanulmány csupán ezt a néhány példát említi, de mégis igen figyelemre méltó, hogy megtaláltuk magyar párhuzamait.
Szimbólumok és jelek vándorlása térben és időben
http://www.harappa.com/indus2/ Az ú.n. késő Harappa kori edény vagy fedő szarvas ábrázolással. A körök csoportjai valószínűleg csillagokat jelölnek. A H temető kerámiái között találták, Kr.e. 1900-1300 közöttire datálják. Ebben a korban, a korábbi koporsós temetkezéssel ellentétben, már gyakori volt a halottégetés, a hamvakat és csontokat urnákba helyezték. A változást a gazdasági életet és politikai szervezetet ért új behatások okozhatták, amelyek a vallásra is kihatottak.



38
Sziklarajz Szibériából, Kr.e. 2. évezred (SzakacsiAljan, Okladnyikov)
Hettita szarvas csillagokkal
7000 éves pecsét a Tordos-Vincsa kultúrából



39
Ábrázolás egy nyugat-magyarországi templomból
Korondi tányér, 1980
„Tárgyi népművészetünk alkotásain ... a körzővel karcolt, középen ponttal bíró köröcskék a bolygókat, csillagokat jelölik. Hettita, mezopotámiai, egyiptomi, Han-kori kínai, népvándorlás kori, stb. régészeti anyagban mindegyre szemünkbe ötlenek...” (Kabay Lizett: Júlia szép leány halála) A hátraforduló állatok sok ezer éve, minden régi kultúrában a túlvilágot idézik meg.
Szalonnakő gyöngyök a korai Harappa korból, kb. K.e. 3300-2800



40
jobbra, a bal oldali gyöngyök későbbi korból származnak (Kr.e. 28002600). Nagy részük sírmelléklet volt.
Felnőtt férfi sírja, Harappa Valószínűleg lepelbe burkolva fakoporsóban temették egy négyszögletes gödörbe, testét agyagedényekbe rejtett adományok vették körül. 340 szappankőből álló hosszú nyakláncot viselt, közöttük 3 természetes kőből és 3 aranyból készült lelógó gyöngyszem volt. A derekán egyetlen rézgyöngyöt találtak. A legszebb darab egy ritka ónix gyöngy volt természetes „szemmel”; ezt két aranygyöngy fogta közre.
Idézet O. Szülejmenov: Sumér és Ázsia c. könyvéből (1977):
„A Nap halála az éjszaka...A kihunyó Nap testét mesterséges csillagokkal: ... gyöngyszemek sokaságával hitették tele. Ezek borítják Sumér királyának és királynőjének testét. .. A gyöngyöknek csupán temetkezési kellékként volt jelentése. ... A csillagokkal beszórás hagyománya sokáig fönnmaradt, egészen a középkorig a Kaukázus vidékén. A gyöngysorok feladata az volt, hogy a csillagokat közvetlenül a testen tartsák meg. Az egyiptomiak tökéletesítették a módszert: az apró drágaköveket a pólyarétegekbe helyezve rögzítették a múmiához. A Kr. e. 8.-7. századi altáji kurgánokból aranygyöngyökkel kivarrott köpenyek kerültek elő. A gyöngyök száma elérheti a 8000-t. De van ennél régibb hagyomány is: a 28 000 éves szungiri lelet: a férfi csontvázát 2936 mamutagyar gyöngy borítja. Moszkvától mintegy 150 kilométerre, Szungir városa mellett a jégkorszak idejéből származó síregyüttesre bukkantak orosz tudósok. Hét csontvázat sikerült teljes épségben feltárni, amelyeket több mint 13 ezer (!) díszítő elemecske borított. Ennek alapján valószínűsíthető, hogy vezér-klán tagjairól van esetünkben szó. Ismert, hogy ez az embertípus, vagyis a Homo sapiens sapiens körülbelül 50 000 évvel ezelőtt jelent meg Afrikában, később elterjedt Ázsiában, majd Ausztráliába is eljutott. 32 000 évvel ezelőtt megérkezett Európába, Dél-Franciaországba is (Crô-Magnon), ahol fejlődése töretlenül folytatódott – írja a http://www.tankonyvtar.hu/historia-2000-07/historia-2000-07-mai.
Ez csupán két példa arra, hogy a Saraswati folyó völgyi, vagy Harappa kultúra nincs előzmények és rokonok nélkül. A Harappai leleteken talált jelek egész bizonyosan megfelelnek Dr. Kalyanaraman megfejtésének, de ennél mindenképpen távolabbi összefüggésekben szemlélendők. Ha csak az indiai Bhimbetka-barlang (az indiai 500 barlang egyike) képeit vetjük össze a Harappa kultúra jeleivel, találunk rokonságot. A barlangot 100 000 éve lakja ember, a legrégibb festményeket 30 000 évesre datálják. A szinte szokványos „levadászandó” állatokon kívül sokat mesélnek emberekről és tárgyaikról. Sok ember ruhát visel, lovagolnak, táncolnak, kezükben íj és nyílvesszők, lándzsa, fejsze, pajzs; látunk szántó embert, harci jeleneteket ló- és elefántháton. A képek elemző feltárása, továbbá



41
összevetése a világ más nagy sziklarajz együtteseivel Amerikától Ausztráliáig bizonyára sok érdekességet tárna fel India történetéről mind térbeli, mind időbeli távlatokban, de az emberiség történelméről is.
Lovak, mének, paripák
A téma olyan bőséges, térben és időben oly közel kerül hozzánk, hogy külön fejezetet érdemel. Láttuk egyrészt, hogy a régi indiai szövegekben, amelyek nagy valószínűséggel a sarkköri élettérre vonatkoznak, mekkora szerepe van a lónak mint napállatnak. Ha a nap szekerét húzta a ló, akkor nyilvánvaló, hogy ebben az időben már háziállat volt és az északon lakó népekkel együtt élt, bármit is mondjanak a ló háziasításáról a régészeti kutatások alapján. (A régészet csak a feltárt leletekre tud hivatkozni, amit – még – nem tártak fel, az az archeológia számára nem létezik.) Bizonyos, hogy szekérbe fogták, de a Rigvéda olykor – ritkán - tesz említést arról is, hogy meglovagolták.
Említettük, hogy a ló a nap szekerét húzta. Néha egy ló hét fejjel, néha hét ló. Itt most vizsgáljuk meg, mit tudunk a napról a Rigvéda alapján. Ebben a korban több Nap szerepel az írásokban. Ezek „családneve”: Aditya-k, vagyis Aditi fiai. Aditi (devamatri = istenek anyja) egy kozmikus teremtő (és szűz) istennő volt, minden lény teremtője. Röviden: a világ női lényből teremttetett, valószínűleg még az anyajogú társadalom teremtéstörténete. Utaltunk rá, hogy minden hónapnak megvolt a maga világítója, ez volt a hét Adit-fiú (Varuna, Mitra, Arsaman, Bhaga, Ansa, Dhatr és Indra), a nyolcadik (Martanda) halva született, ő volt a sötét hónapok eltűnt napja. A már Indiában kialakult hinduizmusban a Nap neve Szurja, magában egyesítette az Adit-fiakat. Más források szerint Szurja volt a hét fiú egyike.
Az írások szerint a ló az óceán mélyéből emelkedett ki, amikor az istenek és démonok az óceánt köpülték, és igen sok csodálatos dolgot termeltek ki belőle. A ló fehér volt, és két szárnnyal rendelkezett. Mint ilyen, Indra hátasállata lett, majd Indra levágta szárnyait (megszökését megakadályozandó) és az embereknek adományozta. Itt eszünkbe jut népmeséink táltos lova: sebesen szárnyal, mint a gondolat. Szárnyakról ugyan nincs szó, de a képessége megvan. Általában a paripa szárnyal. Rokonát megtaláljuk a tamil nyelvben: pari = ló, pari- = megszökni, repülni. (A ló és lovaglás terminusait nem találjuk a magyar-tamil közös szókincsben. Ez arra utal, hogy eleink később sajátították el a ló-kultúrát, a dravida népeknél a ló soha nem játszott szerepet, csak az északról jött mitológiában van jelen.) A Kriza János gyűjtötte leggyakoribb lónevek között sok utal madárra és repülésre. Aki emlékszik gyerekkorából lónevekre, egyet ért: Holló, Ráró, Sólyom, Fecske, Hattyú, Szárnyas, Villám, Csillag, Virág (napvirág?) Repdes, stb.
A Nap és a ló további kapcsolatára utalnak a Rigvéda ló-nevű ikrei, az Ashvinok: a napkeltét és napnyugtát szimbolizálják: a Nap felkelte előtt jelennek meg az égen aranyszekéren. Szurja fiai. A Védákban a Nap szimbóluma fehér ló, a Napot csődörnek nevezik, már a férfiuralom hatása alatt. A fehér ló színe volt a legmegfelelőbb, hogy a fényistenhez kössék: magyarok, szkíták, indoirániak is a fehér lovat tisztelték és áldozták fel. A Naphoz hét ló tartozik: a Kr.e. 2. évezredre keltezett egyik altáji fejedelmi szkíta halomsírban is hét felszerszámozott ló kísérte a fejedelmet túlvilági útjára.
A Nap csődör. Magyarul: mén. Tamilul: man- = mén, állat általánosságban. Van-e a lónak vagy ménnek egyéb köze is a fény forrásához, a mennyhez? Nem csak összecseng a két szó,



42
de szóbokrot is alkot: a mennyei mén jegyese a mennyasszony, menyecske, frigyük a menyegző. A két szó hangtanilag és fogalmilag kiegészítő viszonyban van.
Ősi hindu szertartás az Asvaméda vagy lóáldozat, már a védikus irodalomból ismert, de leirt történelmi források is említik. Célja az ország felvirágoztatása, a királyi hatalom megszilárdítása; bemutatása által a király nem csupán országa, hanem a világ király lesz. Röviden erről van szó: kiválasztanak egy szép, hibátlan fehér lovat, felkantározzák és egy évig szabadon engedik, arra megy, amerre akar. Legalább száz nemes ifjú, királyi sarj követi útján. Ha más országba téved, jogalapot szolgáltat annak elfoglalására. (A sztyeppei népek ősrégi jogszokásának az emléke rejlik a mondában, mely szerint Árpád fehér lovat küldött ajándékba a területet birtoklónak, amelyért cserébe földet, vizet kért. A meghódolásra való felszólítást jeleni s a föld átadásának jelképes szertartására utal.) Az év letelte után a lovat feláldozzák, majd a király főfelesége a ló teste mellett tölti az éjszakát a szent nászt szimbolizálva. Más források értelmezése szerint véres áldozat nem volt, a szertartást csupán szimbolikus értelemben kell felfogni.
„Giraldus Cambrensis 1185-ben, Írország topográfiája c. írásában elmondja, milyen botrányos dolgokat látott egy ulsteri királyválasztáson: a leendő királynak, mielőtt a hatalmat átvehette, mindenki szeme láttára egy kancával kellett párosodnia, amelyet aztán levágtak, és megfőztek. A király a hús levében megfürdött, majd a jelenlevőkkel együtt evett a húsból, sőt a levesből is ivott. Az indoeurópai terület keleti szélén, Indiában is sokáig szokásban volt a lóáldozat, az Asvaméda... Miután levágták, a király első felesége lefeküdt a kimúlt állat mellé, és ölébe vonta annak hímvesszőjét. Az izlandi flateyrr krónikából tudjuk, hogy Szent Olaf norvég király – 1000 körül – saját szemével látta, mikor egy parasztasszony előhozta rejtekhelyéről egy csődör bebalzsamozott nemzőszervét, ölébe vette, majd áldozatot mutatott be előtte.” (R.Broby-Johansen: Északi sziklarajzok)
Kabay Lizett idézi fel a kabala nevet, amely a ló egyik régi elnevezése. (Igen, caballus, a latin ló és származékai. Tekintettel a sok magyar vonatokozásra, igencsak valószínű, hogy nem a latinból származik a magyar kabala, hanem a latin vette át egy igen ősi (közös) nyelvből. Az ekeszállító alkotmány neve: ekeló, vagy ekekabala a székelyeknél. Gyergyóban csitkós kabala a fias kanca. Máshol is nevezik a kancát kabalának. Moldvai csángóknál kabalik. Létezik kabala-vezér is, aki nem más, mint a vezér-kanca; a kaczola ló szintén kanca.) Létezik kabasólyom is, a leggyorsabb sólyom. Némely „kabala” neve pedig sólyom...) A gémeskút gémfájának neve is kabala. Amikor a kabala – a tüzes mennyei mén – gémfa alakjában a vízbe meríti a vedret, akkor a nemző mén ereszkedik alá a Föld vizébe. Így a négy elem egyesül a világoszlopot jelképező kút törzsénél. „A kutak, források a teremtés pillanatát idézték fel, a legszentebb helyek voltak. Visszajátszották azt, amikor minden egy pontra húzódott össze. Ez az elvonatkoztatott jelentésfokozat már valószínűleg nem egyezik a finnugor népek képzeletvilágával. Más forgatókönyv szerint ugyanez ez értelme a meredek hegyről folyóvízbe gurított tüzes keréknek, a házi körülményekre egyszerűsítve, a pohár vízbe ejtett parázsnak. Lényegében ugyanez az Asvaméda.” (szó szerinti idézet Kabay Lizettől). Így már érthető a szent kutak és források kultusza minden régi hitvilágban, és az is, hogy a kereszténység miért tiltotta tiszteletüket. A lóáldozat ismert volt nemcsak a sztyeppei népek körében, de a rómaiaknál (etruszk eredet?) és a keltáknál is (szintén keletről jöttek). A germánoktól sem állt távol a fehér ló tisztelete.
Idézet K.L. könyvéből, a kabala szó és fogalom ősiségének alátámasztására:



43
Érdekes, hogy a ló rajza hiányzik a tojásokról, de megmaradt a név (a gyimesiek szerint az első kép lófogatot ábrázol), a forgó ló emlékezete, valamint a karácsony (a fény ünnepe) és a ló (fényállat, napállat) kapcsolata: a székelyeknél csikó hozza a karácsonyi ajándékot. A régi karácsonyi szokás, a sólyomeresztés is a nap és fény irányába mutat.
A ló indoeurópai népeknél is egyesül a mitológiai nappal, amely ló alakjában száguld az égen. Ipolyi Arnoldnál ezt találjuk: „egy sárkány miután a város minden hölgyét kipusztította, s a táj vizét felitta, végre a napot és a holdat is az égről lefalja, a sötét és bús országnak most a király istállójában lévő táltos és csikaja nap és hold meg csillaggal a homlokán szolgál naponta és éjente körülhordatva az országban nap- és holdvilágul.” Tehát a magyar mitológiában is eggyé válik a ló és a világító.
A Nap mint kerék forog az égen, ezzel a ciklikus időt is jelöli. Beszélünk az év leforgásáról. A táltos meg tudta állítani a Napot az égen, vagyis az időt. Révületben megtapasztalta a létet időtől és tértől függetlenül. A Napkerék fedi az Idő fogalmát is. Németországban 12 téli éjen át, míg a Nap pihen, nem foroghat semmiféle kerék, sem a szekereké, sem a fonó asszonyoké. A pogány örökséget csak korunk „felvilágosult” globális hagyománytalansága tudta megölni.
A forgásban, forgatásban a ló is játszhatott szerepet, erre utalnak olyan itt-ott talált emlékmorzsák, mint a következő: a sarkcsillagig érő világfát az ural-altáji képzetben négy ló kerüli-forgatja. Leképezve: a szkíta lófejes szvasztika, három, ill. négyágú változatával.



44
De hogy a lóhoz mint indiai ashva-hoz még közelebb kerülhessünk ennyi jelkép és történet után, említsük meg, hogy egy régi ló jelentésű szó a magyar nyelvben: az asszú, asszó. A szó nem rokontalan: az angol ass, a gót asilus, a latin asinus, a német Esel mind szamarat jelent, és magában hordja az as- tövet és a „lóság” jelentést. Manapság az aszúbort ismerjük leginkább, de az aszalás is egyre inkább divatba jön: a kiszáradásnak a meleghez van köze, méghozzá aszalódás esetében a napmeleg szárit ki. Így viszonyul a tűzhöz, az égetéshez az angol ash és a német Asche, a hamu.
Zárszó
Az elmondottak nagyon sok adatot, információt tartalmaznak, amelyek lehetnek meghökkentők, tűnhetnek hihetetlennek. Nagyon messzire mutatnak térben és időben, iskolában tanult ismereteinken kívül esnek. Mégsem szabad őket lesöpörni az asztalról, mert nem biztos, hogy csacskaságok. Sok kutató szentelt a témáknak évtizedeket, illenék komolyan venni és tanulmányozni azoknak, akiknek állítólag ez a hivataluk. A felvetett egybevetések, adatok, könyvek és megjegyzések további kutatások kiindulópontjai lehetnek, hiszen még nagyon sok a kérdőjel, a végső igazságot eddig senki nem tudta kimondani, de az adatok, jelek és összefüggések egy bizonyos irányba mutatnak. Minél többet sikerül megtudnunk, minél több részletet és összefüggést megtalálunk, annál biztosabb irányba indulhatunk. Fenti tanulmány nem kimerítő, nem is lehet az, de szeretne kérdéseket felvetni, az érdeklődést felkelteni, hogy a további kutatás sok szálon folytatódjon.
***
Bibliográfia
G.M. Bondard-Levin-E.A. Grantovszkij: Szkítiától Indiáig Grandpierre Attila: Királyi mágusok ősnépe a magyar Kabay Lizett: A táltos színeváltozása Szentkatolnai Bálint Gábor: A magyar nyelv Dél-Indiában O. Szülejmenov: Sumér és Ázsia Torma Zsófia: Sumér nyomok Erdélyben Zajti Ferenc: Magyar évezredek