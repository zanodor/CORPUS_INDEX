---
master_file: "[[@DrJuhaszIstvanaf]]"
---
# Index for Dr. Juhász István – Templomosok.pdf

12/16/21, 12:27 AM Templomosok – Az első évtizedek (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=632&url=https%3A%2F%2Fado.hu%2Fado%2Ftemplomoso... 1/10
ado.hu /ado/templomosok-az-elso-evtizedek-1-resz/
Templomosok – Az első évtizedek (1. rész) - Adó
Online
Wolters Kluwer Kft. ⋮ 15-19 minutes ⋮ 11/12/2021
A templomos lovagok két évszázados történelme számos tanulsággal
szolgálhat. Létük ideológiai alapját Szent Bernát teremtette meg. Működésük
során mérhetetlen gazdagságot halmoztak fel, miközben maguk a lovagok
szegények maradtak. Tekinthetjük őket az első multinacionális pénzügyi
vállalkozásnak is. Bukásukat is gazdagságuk okozta: a pénz- és hataloméhes
francia király koncepciós perében elbuktak.
„szelídebbek a báránynál, és vadabbak az oroszlánnál”
(Szent Bernát: Az új lovagság dicsérete)
Korábban már többször is utaltunk rá, így például a keresztesekről szóló írásainkban,
hogy a templomos lovagokról önálló cikksorozat fog megjelenni. Hogy miért, arra már
ennek a cikknek a bevezetője is elegendő utalást tartalmaz.
A rend megalakulása
II. Orbán pápa 1095-ben meghirdette a keresztes hadjáratot. Jeruzsálem városát 1099
ben bevették a keresztesek, azaz a hadjárat elérte a kitűzött célt. Jeruzsálemben a
zarándokok szabadon látogatták a szent helyeket.
Az odautazás viszont rendkívül viszontagságos volt, az egyáltalán nem veszélytelen
hajóútra sokaknak nem volt pénze, gyalogosan, lóháton pedig még több veszélynek voltak
kitéve a zarándokok, a kisázsiai területek továbbra is jórészt konstantinápolyi és arab
fennhatóságok alatt voltak.
Ezt a helyzetet felismerve határozta el magát 1118-ban néhány keresztes lovag
Jeruzsálemben, hogy összeállnak, és a zarándokok védelmére szentelik életüket.
Összesen 8-an vagy 9-en lehettek (nem őrizte meg mindegyikük nevét a történetírás),
vezetőjüknek Hugues de Payns-t választották. Az akkor 48 éves francia származású
lovag már két évtizede keleten élt. Másik vezetőjük neve Godefroy de Saoint-Omer volt.
Krisztus szegény lovagjainak (Pauperes Commilitorum Christi) nevezték magukat, ezzel is
utalva szegénységükre és elhivatottságukra.
A lovagokat II. Balduin jeruzsálemi király vette pártfogásába, aki Jeruzsálemben, az
egykori Salamon-templom egy szárnyát, tulajdonképpen az Al-Aksza-mecset épületét
adományozta nekik. Lakhelyük után nevezték őket a Templom lovagjainak, vagy



12/16/21, 12:27 AM Templomosok – Az első évtizedek (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=632&url=https%3A%2F%2Fado.hu%2Fado%2Ftemplomoso... 2/10
egyszerűbben templomos lovagoknak: Fratres Militiae Templi. A lovagok engedelmességi,
szüzességi és szegénységi fogadalmat is tettek.
II. Baldwin átadja a Salamon templomát Hugues de Paynsnek és Godefroy de Saoint
Omernek (Tyrrusi Vilmos krónikájából)
A formális rendalakításra 1120. január 23-án került sor a Nablusi zsinaton. Ettől kezdve
nevezhetjük őket Krisztus szegény lovagjainak és Salamon temploma rendjének (latinul:
pauperes commilitones Christi Templique Salomonici).
Az európai küldetés
A lovagok megkezdték működésüket, de sem létszámban, sem anyagi háttérben nem
tudtak fejlődni, így 1127-ben Hugues de Payns és további öt lovag európai körútra indult,
hogy ismertséget és támogatottságot szerezzenek.
Három alapvető célt tűztek ki maguk elé:
– az egyház ismerje el a rendet, és adjon neki szabályzatot;
– mivel a szerzetes-lovag fogalmak addig ismeretlen összevonása ellentmondásba
kerülhet az egyház és általában a társadalom szabályaival, ezért elvi alátámasztás
szükséges a szerzetesi életmód és a fegyveres küzdelem (értsd: emberölés)
alátámasztására;
– új lovagok toborzása és adományok szerzése a rend számára.
Payns magával vitte a jeruzsálemi király levelét, amelyben Clairvaux-i Bernát (a későbbi
Szent Bernát) támogatását is kérte mindehhez.
A rend egyház általi elismerése a Troyes-i zsinaton történt meg 1128-ban. A rendet
kivonták a püspökök hatásköre alól, saját jogon szedhettek tizedet, káplánokat



12/16/21, 12:27 AM Templomosok – Az első évtizedek (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=632&url=https%3A%2F%2Fado.hu%2Fado%2Ftemplomoso... 3/10
nevezhettek ki a rendbe, illetve egy kezdetleges alapszabályt is kapott az új rend. A
kezdetlegesség és a változó körülmények miatt ezt a későbbiekben számos alkalommal
módosították. A módosításokat követően igen terjedelmessé vált – mintegy 400 oldalas
alapszabály hivatkozását megadjuk az irodalomjegyzékben.
II. Honorius pápa 1128-ban megalakítja a Templomos lovagrendet Troyes-ban (François
Marius Granet, 1840 körül, Versailles)
A rend kiváltságait sokan vitatták, ezért jó néhány pápai bulla megerősítette azokat a
következő évtizedekben, gyakran ki is bővítve a korábbi jogosultságokat.
Clairvaux-i Bernát értekezése
Paynes rokonságban állt Bernáttal, ennek ellenére Bernát csak többszöri unszolásra (erről
Bernát ír az értekezésében) 1132 és 1135 között készítette el azt a dolgozatát, amely elvi
alapot jelentett a rend működéséhez. Ennek A templomos lovagokhoz: az új lovagság
dicsérete (Liber ad Milites Templi de laude novae Militiae) címet adta, és egyenesen
Hugues de Payns-nek címezte.
Bernát az értekezés első fejezetében nem győzi dicsérni az új rendet, kiemelve annak
kettős hivatását:
Igen, új fajta lovagság ez, letűnt időknek ismeretlen. Két irányban folytat háborút
szüntelenül: mind a hús és vér ellen, mind a levegőégben lakozó gonosz egy
szellemi hadserege ellen. Amikor valaki úgy áll ellen erősen a test szerinti
ellenségnek, hogy közben egyedül a testi erőre támaszkodik, azt nem tartanám
említésre méltónak, lévén ez elég hétköznapi eset. És amikor a bűn és a démonok
ellen folytatott háború szellemi erőket mozgósít bármily dicséretes is -, az sem



12/16/21, 12:27 AM Templomosok – Az első évtizedek (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=632&url=https%3A%2F%2Fado.hu%2Fado%2Ftemplomoso... 4/10
jelentős, hiszen tele a világ szerzetesekkel. De amikor azt látjuk, hogy egy férfi
mindkét fegyverrel erősen felövezve magát nemesen készül a harcra, ki ne tartaná
azt csodálatra méltónak, annál is inkább, mivel ez eleddig ismeretlen volt? Lelkét a
hit fegyvere védi, mint ahogy testét a páncél; félelmet nem ismerő lovag, minden
oldalról biztosított. Dupla fegyverzettel vértezett, sem férfit, sem fegyvert nem fél.
Nem féli a halált sem – nem: vágyja azt. Miért félne az élettől, és miért félne a
haláltól, amikor az élet neki Krisztus, és a halál nyereség? Boldogan és hűséggel áll
Krisztus oldalán, de szívesebben olvadna Krisztusba és lenne Vele, hisz az sokkalta
jobb dolog.
...
Valóban, a veszély vagy a győzelem a keresztény szívének indíttatásától s nem a
hadi szerencsétől függ. Ha jó célért harcol, harca nem lehet gonosz, és
hasonlóképpen nem tekinthető az eredmény jónak, ha az indíttatás gonosz, a
szándék kifordult. Ha esetleg meghalsz, miközben csak az ölésen jár az eszed,
akkor gyilkosként halsz meg. Ha sikerrel jársz, és esetleg ölsz, mert győzni akarsz,
akkor gyilkosként élsz. Nem jó gyilkosnak lenni, sem élőnek, sem holtnak, sem
győzedelmesnek, sem legyőzöttnek. Micsoda szomorú győzelem – legyőzni valakit
úgy, hogy bűnre adod magad, és hiú dicsőségbe merülni bukásán, amikor a harag
és büszkeség elragadta jobbik részedet!
De mi van azokkal, akiket nem a bosszúállás tüze, és nem is a büszkeség hajt,
hanem csak önvédelem? Még az ilyen győzelmet sem nevezném jónak, hiszen a
test halála még mindig sokkal kisebb rossz, mint a szellem halála. Nem szükséges a
test halálával a léleknek is meghalnia. Nem, a vétkező lélek, az hal meg.



12/16/21, 12:27 AM Templomosok – Az első évtizedek (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=632&url=https%3A%2F%2Fado.hu%2Fado%2Ftemplomoso... 5/10
Szent Bernátot ábrázoló iniciálé a XII. századból
A szerzetesi élet és az emberölés is összeegyeztethető – Clairvaux-i Bernát szerint –, ha
a harc, a háború igazságos. Erről így ír a tiszteletre méltó apát művének harmadik
fejezetében:
Ám Krisztus lovagjai nyugodtan vívhatják Uruk csatáit – nem félve bűntől, ha
leszúrják az ellenséget, és haláluk sem jelent számukra veszélyt; hiszen halált
szenvedni vagy Krisztusért halni nem bűn, hanem igen nagy dicsőség. Az első
esetben Krisztusnak ‘nyer’, a másodikban magát Krisztust nyeri el. Az Úr szabadon
elfogadja annak az ellenségnek a halálát, amelytől sérelmet szenvedett, ám még
inkább szabadon adja magát elesett lovagja vigasztalására.



12/16/21, 12:27 AM Templomosok – Az első évtizedek (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=632&url=https%3A%2F%2Fado.hu%2Fado%2Ftemplomoso... 6/10
Krisztus lovagja bátran lesújthat és még bátrabban halhat, mert Krisztust szolgálja,
amikor lesújt és akkor is amikor elesik. Nem is hiába forgatja kardját, mert Isten
szolgája, akit a bűnösök megbüntetésére és a jók dicséretére fogadott. Ha megöl
egy bűnöst, akkor nem embergyilkos, hanem hogy úgy mondjam a bűn gyilkosa.
Nyilvánvaló, hogy ő a bűnösökre sújtó Krisztus “ostora”, és helyénvaló, hogy a
keresztények védelmezőjének tekintsük. Ha esetleg maga is elesik, tudjuk, hogy
nem romlásba dőlt, hanem révbe ért. Ha halált oszt, az Krisztus nyeresége, ha halált
szenved, az saját nyeresége. A keresztény megdicsőül a pogány halálával, mert
Krisztus dicsőül meg; a keresztény halála pedig alkalmat nyújt a Királynak, hogy a
lovag megjutalmazásával megmutassa kegyességét. Az egyik esetben az igaz örül,
amikor látja, hogy igazság tétetett, a másik esetben pedig azt mondhatjuk, hogy az
igaz elnyerte méltó jutalmát, mert valóban Isten a föld bírája.
Ezzel elhárult az akadály a rend működése elől.
A Troyes-i zsinatot követően elkezdtek özönleni az adományok, illetve sokan éreztek
elhivatottságot, hogy a rend tagjaivá váljanak.
Összességében ez azt jelenti, hogy az európai körút minden kitűzött célt elért, a
működésnek sem elvi, sem anyagi akadálya ezt követően már nem volt.
A templomos lovaggá válás feltételei és a lovagok élete
Clairvaux-i Bernát értekezése, illetve a zsinaton elfogadott alapszabály is számos
rendelkezést, magatartási szabályt előírt, a későbbiekben ezek jelentősen bővültek,
módosultak.
A belépés feltételrendszerénél a jelöltre vonatkozóan a legfontosabbak a következők:
– legalább 18 éves életkor;
– ne legyen más irányú elkötelezettsége (például nem lehet házas, nem lehet más rend
tagja);
– ne legyen adóssága;
– tökéletesen mentális és fizikai egészség;
– a belépés érdekében senkit nem vesztegetett meg;
– szabad embernek kellett lennie (nem lehet például jobbágy);
– nem állhat kiközösítés alatt.
A lovagok életviteléről Bernát a következőket írta értekezésének negyedik fejezetében:
És most mintaképpen, vagy legalábbis azoknak a lovagoknak szégyenére, akik
inkább az ördögnek, mint Istennek harcolnak, röviden felvázoljuk Krisztus
lovagjainak erényes életét. Hadd lássuk, hogyan viselkednek otthon és csatában,
hogyan jelennek meg nyilvánosság előtt, és milyen értelemben különbözik Isten
lovagja a világi lovagtól.



12/16/21, 12:27 AM Templomosok – Az első évtizedek (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=632&url=https%3A%2F%2Fado.hu%2Fado%2Ftemplomoso... 7/10
Először is soha nem hiányzik a fegyelem, és nem vetik meg az engedelmességet.
Az írás tanúsága szerint is elvész a fegyelmezetlen fiú; a lázadás olyan, mint a
boszorkányság, az engedelmesség megtagadása pedig mint a bálványimádás. Ezért
a lovagok elöljárójuk parancsára jönnek-mennek. Azt viselik, amit ad nekik, nem
ragaszkodnak más viselethez, sem ahhoz, hogy más forrásból szerezzenek étket.
Kerülnek minden felesleges ruházatot és különleges ételt, beérik azzal, ami
szükséges. Feleség és gyermek nélkül, józan és vidám társaságban élnek
testvérekként. Hogy az evangélium szerinti tökéletesedésük teljes legyen, egy
családot alkotnak, saját vagyonuk nincs, és ügyelnek, hogy a béke kötelékében
megtartsák a szellem egységét. Azt mondhatnánk, hogy egy a szívük-lelkük,
olyannyira, hogy senki nem a maga feje után megy, hanem feljebbvalóját követi.
Soha nem ülnek tétlenül, kószálnak céltalanul, hanem azon ritka alkalmakkor,
amikor nincsenek szolgálatban, azzal foglalatoskodnak, hogy viseltes fegyvereik és
elszakadt ruháik megjavításával vagy egyszerűen rendrakással keressék meg
kenyerüket. Ami a többi dolgot illeti, a rendfőnök utasítása illetve szükségleteik az
irányadók.
... Fogadalmat tesznek, hogy kerülik a kockajátékot és sakkot, megvetik a
vadászatot, és nem találnak örömet a szokásos zsákmányszerzés nevetséges
kegyetlenségében. Az udvari bolondokat, mágusokat, bárdokat, trubadúrokat és
lovagi tornákat megvetik és elutasítják, mint hívságot, és balga tévedést. Hajukat az
apostol szavaival egyezően – miszerint szégyenletes, ha egy férfi fürtöket növeszt
rövidre nyírják. Ritkán mosdanak, és soha sem fésülködnek; elégedettek poros és
kócos megjelenésükkel, amely a nap és fegyverek nyomait viseli.
Amikor csatára készülnek, hittel vértezik fel lelküket és acéllal karjukat, semmint
hogy arannyal ékesítenék magukat, hisz az ellenségben félelmet akarnak kelteni, és
nem kapzsiságot. Erős és gyors, nem pedig pompás és szépen felékesített lovakat
választanak; figyelmük a harcra irányul, mert győzni akarnak, és nem lovas
bemutatóra gyülekeznek. Nem gondolnak a dicsőséggel, és inkább kívánnak
rettenthetetlenek, mint szemet gyönyörködtetőek lenni.
Emeljünk ki ezekből néhányat: fegyelem, engedelmesség, mértékletesség a ruházatban
és az étkezésben, nőtlenség és gyermektelenség, nincs saját vagyonuk, kerülik a
tétlenséget, kockajáték és sakk kerülése, a vadászat megvetése, nem a
zsákmányszerzés a cél, a szórakozás (udvari bolondok, lovagi tornák stb.) elutasítása,
rövid haj, ritkán mosakodnak, soha nem fésülködnek.
Ez bizony nem lehetett könnyű élet!



12/16/21, 12:27 AM Templomosok – Az első évtizedek (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=632&url=https%3A%2F%2Fado.hu%2Fado%2Ftemplomoso... 8/10
Hugues de Payens szobra Clairvaux-i Szent Bernát emlékművén (Dijon)
A rendi hierarchia
A templomos rend „elitjét” a lovagok alkották. Ők egész életre és teljes elkötelezettséggel
választották a lovagi életmódot. A létszámuk még a legjobb időszakokban is csak néhány
ezer fő volt. A csatákban nehézlovasságként küzdöttek.
A második csoportban a fegyvernökök tartoztak. Létszámuk 8-10-szerese volt a
lovagokénak. A csatákban könnyűlovasokként küzdöttek. Minden lovagnak volt saját



12/16/21, 12:27 AM Templomosok – Az első évtizedek (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=632&url=https%3A%2F%2Fado.hu%2Fado%2Ftemplomoso... 9/10
fegyverhordozója is.
A lovagoknak három, a fegyvernököknek egy lovuk volt (de ez alól voltak kivételek).
A rend harmadik csoportját a káplánok jelentették. A jelentősebb rendházakban, de főleg
a Szentföldön teljesítettek szolgálatot, fő feladatuk a rend tagjai lelki életének a
gondozása volt.
Országonként, rendházanként vezetőt választott a káptalan, a legfőbb vezető a
Jeruzsálemben székelő nagymester volt (bár helyesebb a mester elnevezés). A káptalan
a legfőbb vezetőkből álló testület volt. A rend fennállása alatt összesen 23 nagymestere
volt.
A rend növekedésével, a rendházak elterjedésével némileg lazultak az elvárások.
Elfogadták azt is, hogy házasok meghatározott időre lépjenek be a rendbe (ők másfajta
ruhát viseltek), illetve szolgáló testvéreket választottak az adminisztratív ügyek intézésére.
Ez lehetett pénzügyi, kereskedelmi vagy egyszerűbb könyvelési, nyilvántartási
tevékenység is. Természetesen ebben az esetben elvárás volt az írástudás. Az ilyen
szolgáló testvérek között lehettek idősek vagy akár testi képességekben korlátozottak is.
A templomosok keresztje
Irodalom:
Clairvaux-i (Szent) Bernát: Az új lovagság dicséretére (fordította: Parragh Mónika)
Clairvaux, Bernard de: Éloge de la nouvelle chevalerie



12/16/21, 12:27 AM Templomosok – Az első évtizedek (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=632&url=https%3A%2F%2Fado.hu%2Fado%2Ftemplomos... 10/10
Jones, Dan: A templomosok – Isten szent harcosainak felemelkedése és bukása (Kossuth
Kiadó, Budapest, 2018)
La règle du Temple (Paris, 1886)
Kapcsolódó cikkek
2021. december 15.
Transzferárazásban közeleg a CbC jelentés határideje
A transzferár nyilvántartás részeként az adóhatóság felé beadandó országonkénti
jelentési (CBC riport) kötelezettségnek naptári éves pénzügyi év esetén 2021. december
31. napjáig kell eleget tenni – írja az RSM Blog.
2021. december 15.
Varga Mihály: 1500 milliárdnyi adócsökkentés jön
Az Országgyűlés által elfogadott adócsökkentési törvényjavaslat jövőre további 750
milliárd forinttal mérsékli a munkát terhelő adókat, a korábbi döntésekkel együtt ez 1500
milliárd forintos adócsökkentést jelent – mondta a pénzügyminiszter.



12/16/21, 12:28 AM Templomosok – Felemelkedés és bukás (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=637&url=https%3A%2F%2Fado.hu%2Fado%2Ftemplomoso... 1/11
ado.hu /ado/templomosok-felemelkedes-es-bukas-2-resz/
Templomosok – Felemelkedés és bukás (2. rész)
Adó Online
Wolters Kluwer Kft. ⋮ 14-17 minutes ⋮ 11/19/2021
A Troyes-i zsinat megteremtette annak feltételeit, hogy a Templomos
Lovagrend egyszerre működjön szerzetesrendként és harcoló alakulatként is.
Egy évtizeddel később II. Ince pápa erősítette meg a Rend privilégiumait. Ezt
követően vált egyre gazdagabbá a lovagrend. A hatalmas vagyon magával
hozta a gőgös magatartást, az irigyeket, nem csoda, hogy szemet vetett a
francia király a kincsekre, amit gyalázatos eszközökkel szeretett volna
megkaparintani.
Látom, mily kegyetlen az új Pilátus,
neki ez nem elég; jogtalanul
a Templomosokra támad mohón.
Ó, Uram! Mikor láthatom örömmel
a bosszút, amely ma még rejtve van,
s amely haragodat megédesíti?
(Dante: Isteni színjáték, Purgatórium, 20. ének)
A templomosok 1118. évi megalakulásától a pápai elfogadásig egy évtized telt el. Hugues
de Payns és további öt templomos 1127-ben európai körútra indult Jeruzsálemből, céljaik
voltak megszerezni a pápai elismerést, valamint a működés elvi, anyagi és emberi
hátterének megteremtése.
Sokat segített a népszerűsítésben de Payns rokona, Clairvaux-i Bernát (a későbbi Szent
Bernát), aki A templomos lovagokhoz: az új lovagság dicsérete (Liber ad Milites Templi de
laude novae Militiae) című írásában feloldotta a szerzetesi élet és a harcoló (gyilkoló)
lovag közti ellentmondást, illetve irányelveket adott a Rend szabályzatának
megalkotásához.
Szóltunk még az első részben a Rend szervezetéről, a belépés feltételeiről,
szabályzatáról.



12/16/21, 12:28 AM Templomosok – Felemelkedés és bukás (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=637&url=https%3A%2F%2Fado.hu%2Fado%2Ftemplomoso... 2/11
Szép Fülöp, Franciaország királya (pergamen-miniatúra,1550 körül)
A Rend felemelkedése
Az első nagymester Hugues de Payns lett, aki 1129-től 1136-ig töltötte be ezt a szerepet
(már az első részben is jeleztük, hogy a „nagy” előtag nem igazán szerencsés, mert
egyszerűen csak a „mester” titulust használták, de a nagymester terjedt el a Rend
vezetőjeként, ezért ezt használjuk mi is az írásainkban). A nagymestereket életfogytig



12/16/21, 12:28 AM Templomosok – Felemelkedés és bukás (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=637&url=https%3A%2F%2Fado.hu%2Fado%2Ftemplomoso... 3/11
választották, ennek ellenére többször is előfordult, hogy a nagymesterek lemondtak
posztjukról.
A Rend Nagymesterei
Hugues de Payns (1118/1119
†1136)
Robert de Craon (1136/1137- †1149)
Everard de Barres (1149- †1152)
Bernard de Tremelay (1152- †1153)
André de Montbard (1153- †1156)
Bertrand de Blanquefort (1156
†1169)
Philippe de Milly/de Naplouse
(1169- †1171)
Eudes de Saint-Amand (1171
†1179)
Arnaud de Toroga (1180- †1184)
Gérard de Ridefort (1185- †1189)
Robert de Sablé (1189- †1193)
Gilbert Erail (1194- †1200)
Philippe de Plessiez (1201- †1209)
Guillaume de Chartres (1210- †1219)
Pedro de Montaigu (1219- †1232)
Armand de Périgord (1232- †1244)
Richard de Bures (1244- †1247)
Guillaume de Sonnac (1247- †1250)
Renaud de Vichier (1250- †1256)
Thomas Bérard (1256- †1273)
Guillaume de Beaujeu (1273- †1291)
Thibaud Gaudin (1291- †1293)
Jacques de Molay (1293-1307. †1314. március
19., Párizs)
A hivatalos megalakulást követően több pápai bulla is jogokat állapított meg a Rend
számára, illetve megerősítette a korábban adott privilégiumokat. A legfontosabb ezek
közül II. Ince pápa 1139. március 29-i bullája (Omne datum optimum), amelyben
egyértelműen kivette a Rendet és birtokait a püspökök és királyok fennhatósága alól, és
kizárólagosan pápai fennhatóság alá helyezte őket. Ez lehetővé tette a Rend számára a
püspököktől független káplánok Rendbe fogadását is.
A rendi kiváltságokat folyamatosan megkérdőjelezték az egyházi és világi méltóságok,
ezért azokat a pápák újabb bullákkal folyamatosan megerősítették, gyakran további
kiváltságokat is biztosítva nekik. Nem kevesebb, mint tizenkét ilyen megerősítésre került
sor 1154 és 1194 között.
A Rend központja Jeruzsálemben volt, majd a Jeruzsálemi Királyság bukását (1187)
követően Akkóba helyezték át (Akkót 1191-ben a harmadik keresztes hadjárat során
foglalták vissza a keresztesek), Akkó elestét (1291) követően pedig Ciprusra vonultak
vissza. Az európai szárazföldön tehát soha nem volt a templomosoknak központjuk, csak
rendházaik, kincstáraik, földbirtokaik (stb.).



12/16/21, 12:28 AM Templomosok – Felemelkedés és bukás (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=637&url=https%3A%2F%2Fado.hu%2Fado%2Ftemplomoso... 4/11
A Rend védőszentjének Szent Györgyöt választották, de Szűz Máriát is a
védőszentjüknek tekintették.
Vagyonosodás
A pápai megerősítéseknek nem maradt el a hatása! A Rend kötelékébe való belépés
viszonylagos függetlenséget jelentett az egyházi és világi uraktól (kivéve magát a pápát),
illetve sajátos elvárás alakult ki az adományozások terén. „Illett” követni a legnagyobb
adományozókat (ha bárki azt gondolja, hogy ilyen „példamutatás” ma is van, az minden
bizonnyal jogosan látja így!), és a pápát követték a püspökök, a plébánosok, a királyokat a
földesurak, a föld nélküli nemesség, de az egyszerű városi polgárok, a parasztok is
csatlakoztak ehhez a trendhez, szerte Európában.
Három ilyen nagy adományozási hullám volt: 1130-40-ben, 1180-90-ben, illetve 1210
1220-ban. Az időszakok az alakuláshoz (pápai elismeréshez), illetve a 3. és 5. keresztes
hadjáratok előtti időszakokhoz kapcsolhatóak, nyilván befolyásolták az adakozói
szándékot a szentföldi események és az újabb hadjáratokra való készülődések.
Az adományok három kategóriába voltak sorolhatók:
– pro anima adományozás: ez lehetett egy nagyobb adomány (amely gyakran egy
rendház létrehozásának kiindulópontja volt), vagy kisebb földadomány, amely csak
néhány telket érintett. Az adományozó motivációja az volt, hogy lelke üdvösségére vagy
bűnei bocsánatára hivatkozhatott, ami a büntetések részbeni elengedésével, illetve a
Purgatóriumban eltöltendő idő lerövidítésével járt együtt.
– in extremis adományozás: ezt a fajta adományozást többnyire zarándokok tették
elővigyázatosságból; az adományt a Szentföldre indulás előtt adták. Ez tulajdonképpen
egy letét volt. Ezeket az adományok végrendeleti hagyatékká válhattak, például akkor, ha
a zarándok nem tért vissza a Szentföldről.
– visszterhes adományozás: az adományozó ellenadomány fogadása érdekében járt el.
Nem eladásról volt szó, hanem viszonzott adományról, amellyel az adományozót olyan
juttatásokban részesítették, amely lehetővé tette számára a megélhetést. Sajátos
életjáradékról volt ebben az esetben szó. A kedvezményezett (Templomos Rend) is
nyertes volt ebben az adományozásban, mivel az ellenadomány kisebb értékű volt. Az
ilyen típusú adományozás célja az adományozási folyamat megkönnyítése volt, annak
tudatában, hogy egy ingatlan egészének vagy egy részének átruházása súlyosan
befolyásolhatja az adományozó vagy örököseinek jövedelmét. Nem volt ritka, hogy ilyen
esetekben konfliktusok alakultak ki a Rend és az örökösök között, a vitát olykor az
igazságszolgáltatás útján rendezték.
Az adományok révén a Templomos Rend a XIII. század végére jelentős földbirtokokkal
rendelkezett Európában. A legtöbb birtok Franciaországban és Angliában volt, de az
Ibériai félszigeten, Németországban, Itáliában, sőt Magyarországon is voltak rendházaik,
földbirtokaik. Ezek elterjedtségét mutatja az alábbi térkép:



12/16/21, 12:28 AM Templomosok – Felemelkedés és bukás (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=637&url=https%3A%2F%2Fado.hu%2Fado%2Ftemplomoso... 5/11
Templomos érdekeltségek Európában (1300)
A zarándokok védelme és az ereklyék őrzése
Európából évente kétszer, tavasszal és ősszel indultak zarándokok a Szentföldre.
Gyalogszerrel, lóháton, illetve ha meg tudták fizetni – hajóval tették meg (Nyugat
Európából) a mintegy 12 ezer kilométeres utat.
Minden zarándok jogosult volt a templomosok védelmére. Ezt általában Jaffa, Jeruzsálem,
a Jordán völgye, Betlehem, Názáret környékén biztosították, beleértve az oda vezető
utakat is. A hajók Akkóban kötöttek ki, ahol a templomosoknak a legerősebb
erődítményük is volt.
A templomosok számos ereklyével rendelkeztek. Birtokukban volt Szent Bernát palástja, a
töviskorona néhány darabja, a Szent Kereszt töredékei, de ők őrizték 1204 és 1307 között
a Torinói leplet, illetve 1222 után az Aranybulla egy példányát is. Az ezekhez való
zarándoklat szintén jelentős bevételeket eredményezett a Rend számára.



12/16/21, 12:28 AM Templomosok – Felemelkedés és bukás (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=637&url=https%3A%2F%2Fado.hu%2Fado%2Ftemplomoso... 6/11
A zarándokok Konstantinápolyban csodálják a Passió ereklyéit és eszközeit. A bal oldali
templomban a végzet lándzsája, a szögek és a Szent Kereszt. A jobb oldali templomban a
töviskorona. (francia kézirat 1410 körül)
Hadjáratok, csaták
A templomosok részt vettek a második, harmadik és ötödik keresztes hadjáratokban is,
illetve többször is részt vettek a jeruzsálemi királyok hadjárataiban. A templomosok
képzett nehéz- és könnyűlovassága elitcsapatként működött a csatákban. Bár egy-egy
hadjáratban, csatában legfeljebb csak néhány száz lovag vett részt, szerepük
meghatározó volt.
Mivel életüket esküvel a hit védelmére, a muszlimok elleni harcra tették fel, ha elfogták
őket, kíméletre nem számíthattak, a muszlimok az elfogott templomosokat kíméletlenül
lefejezték. Ez alól kivétel volt a Gérard de Ridefort, aki az elvesztett hattini csata (1187.
július 4.) után került Szaladin fogságába. Az elfogott templomosokat kivégezték, de
Ridefort megmenekült. Legalábbis egyelőre. (A hattini csata elvesztése eredményezte a
Jeruzsálemi Királyság bukását, és ebben Gérard de Ridefort-nak jelentős szerepe volt.)



12/16/21, 12:28 AM Templomosok – Felemelkedés és bukás (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=637&url=https%3A%2F%2Fado.hu%2Fado%2Ftemplomoso... 7/11
Ascalon ostroma (miniatúra, 1474 körül)
Két évvel később Szaladin már Akkó várát ostromolta, ennek során Ridefort a muszlimok
fogságába esett, és 1189. október 4-én őt is kivégezték.
A legfontosabb csaták, amelyekben a templomos csapatok is részt vettek:
– Ascalon második ostroma (1153. augusztus 16.);
– Montgisardi csata (1177 november 25-én);
– Hattini csata (1187. július 4.);
– Arsoufi csata (1191 szeptember 7-én);
– Mallorca meghódítása (1229. szeptember 5.);
– Mansourah-i csata (1250. február 8-án).
Bukás
Akkó elestét követően tehát a Rend visszavonult Ciprus szigetére. A Szentföld elvesztése
után a Rend főtevékenysége (a zarándokok védelme, harc a Szentföld védelmében)
„kiüresedik”.



12/16/21, 12:28 AM Templomosok – Felemelkedés és bukás (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=637&url=https%3A%2F%2Fado.hu%2Fado%2Ftemplomoso... 8/11
Jacques de Molay nagymester többször is próbálkozik Európában – főleg
Franciaországban, illetve a pápánál – újabb keresztes hadjáratot indíttatni, sikertelenül.
VIII. Bonifác pápa 1303-ban meghalt, az utána következő XI. Benedek pápa nyolc hónap
után szintén meghalt. A pápai trónra 1305-ven V. Kelemen néven ül új pápa, aki
megpróbálja rendezni a szentföldi viszonyokat is, ezért 1306-ban magához hívatja a
lovagrendek nagymestereit.
Jacques de Molay nagy ívű keresztes hadjárat terveit mutatja be a pápának, de nem
sikerül eredményt elérnie, az Avignonban székelő pápa kiszolgáltatott helyzetben van a
francia király felé, így nagyon óvatosan jár el ilyen kérdésekben.
IV. (Szép) Fülöp francia király kincstára üres. A feltöltése érdekében szemet vetett a
templomosok kincseire. A legjelentősebb kincstár Párizsban van (Temple). Jól eltervezett
akcióval 1307. szeptember 13-a éjjelén a király katonái őrizetbe veszik a franciaországi
templomosokat. Lefoglalták a Rend vagyonát, bezáratták a tagjait, majd eljárást indítottak
ellenük a keresztény vallás meggyalázása, szimónia stb. miatt. Fülöp segítője, a per
fővádlója Guillaume de Nogaret, egy kathár volt (a kathárokat a templomosok verték le
Dél-Franciaországban). Egy hónappal később, október 13-án a nagymestert is
letartóztatják.
Templomos megcsókolja egy klerikus hátsó felét (Jacques de Longuyon kéziratos
illusztrációja, Les Voeux du Paon, 1350 körül)



12/16/21, 12:28 AM Templomosok – Felemelkedés és bukás (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=637&url=https%3A%2F%2Fado.hu%2Fado%2Ftemplomoso... 9/11
A kínzásokkal kicsikart vallomásokban sok templomos elismerte a bűnöket. Sokukat
küldték a máglyára. Bár elvileg a templomosok felett csak a pápának volt joghatósága, ezt
nem vették figyelembe.
Fülöpnek sikerült elérnie, hogy a pápa a Templomos Rendet feloszlassa, ez a Vienne-i
zsinaton (1312. március 22.) meg is történt. A Rend vagyona a francia kincstáré, illetve a
Johanniták Rendjéé lett.
A koncepciós eljárás nem állt meg a Rend feloszlatását követően sem, végül Jacques de
Molay nagymester sem tudta elkerülni a halált, 1314. március 19-én küldték máglyára az
ekkor 65-70 éves nagymestert Párizsban.
Jacques de Molay és Geoffroy de Charnay a máglyán (Vergilius mester műhelyének
miniatűrje, Grandes Chroniques de France , 1380 körül)
Fülöpnek sikerült elérnie, hogy más országokban is vizsgálatokat indítson a pápa, az
uralkodók ezt el is rendelték, de lényegében eredménytelenül zárultak az eljárások, a
bűnösséget nem állapították meg.



12/16/21, 12:28 AM Templomosok – Felemelkedés és bukás (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=637&url=https%3A%2F%2Fado.hu%2Fado%2Ftemplomos... 10/11
A Templomos Rend megszűnését követően a lovagok beléptek más rendekbe (főleg a
johannitákhoz), sokan főleg az idősebbek, más életmódot választottak.
A jogtörténet, vagy inkább a jogtalanság történetének egyik legmocskosabb koncepciós
eljárásában sok ártatlan embert küldtek máglyahalálra, illetve életfogytig szenvedhettek
börtönben.
Hogy ebben mennyire volt vétkes V. Kelemen pápa, az ma is nagy kérdés. A 2002-ben
megtalált Chinon-pergamen azt bizonyítja, hogy megpróbált tisztességesen eljárni a
templomosok ügyeiben, de a végeredmény mégsem igazolhatja őt.
Maurice Druon hét regényből álló regényfolyamának az első felét ennek a pernek szenteli.
Művében Jacques de Molay a máglyán megátkozza Fülöp királyt és Kelemen pápát,
valamint Guillaume de Nogaret főügyészt, hogy egy éven belül kövessék őt a halálba. A
király és a pápa valóban meghal egy éven belül, de a főügyész nem, mivel ő már egy
évvel korábban meghalt. A megátkozás is csak dramaturgiai fogásként kezelhető az
egyébként nagyszerű regényben.
&&&&&
A Rend történetének további részleteit az elkövetkező pénzügyekről szóló írásokban
fogjuk részletezni, de csak olyan mértékben, amennyire azoknak kapcsolatuk van a
pénzügyekkel.
Irodalom:
Clairvaux-i (Szent) Bernát: Az új lovagság dicséretére (fordította: Parragh Mónika)
Clairvaux, Bernard de: Éloge de la nouvelle chevalerie
Jones, Dan: A templomosok – Isten szent harcosainak felemelkedése és bukása (Kossuth
Kiadó, Budapest, 2018)
La règle du Temple (Paris, 1886)
Kapcsolódó cikkek
2021. november 12.
Templomosok – Az első évtizedek (1. rész)
A templomos lovagok két évszázados történelme számos tanulsággal szolgálhat. Létük
ideológiai alapját Szent Bernát teremtette meg. Működésük során mérhetetlen
gazdagságot halmoztak fel, miközben maguk a lovagok szegények maradtak. Tekinthetjük
őket az első multinacionális pénzügyi vállalkozásnak is. Bukásukat is gazdagságuk
okozta: a pénz- és hataloméhes francia király koncepciós perében elbuktak.



12/16/21, 12:28 AM Templomosok – Felemelkedés és bukás (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=637&url=https%3A%2F%2Fado.hu%2Fado%2Ftemplomos... 11/11



12/16/21, 12:29 AM Templomosok – A meggazdagodás útján (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=642&url=https%3A%2F%2Fado.hu%2Fado%2Ftemplomosok... 1/8
ado.hu /ado/templomosok-a-meggazdagodas-utjan-3-resz/
Templomosok – A meggazdagodás útján (3. rész)
Adó Online
Wolters Kluwer Kft. ⋮ 12-15 minutes ⋮ 11/26/2021
Az alázat az erények őrzője! A templomosokról szóló cikksorozat első két
részében röviden bemutattuk a Rend megalapítását, felemelkedését, majd
bukását. A Templomos Lovagrend eredeti céljainak – védelem és harc
megvalósítása sokba került, ezekhez jelentős anyagi erőforrásokra volt
szükség. A kezdeti idők jövedelmei A Rend működésének első éveiben
kifejezetten szerény anyagi javakkal rendelkezett. Az alapító nyolc (vagy
kilenc) lovag saját (nem túl jelentős) vagyonán kívül lényegében a jeruzsálemi
király adományával kellett beérniük, ami a saját és állataik lakhatását,
elszállásolását lehetővé...
Az alázat az erények őrzője!
A templomosokról szóló cikksorozat első két részében röviden bemutattuk a Rend
megalapítását, felemelkedését, majd bukását.
A Templomos Lovagrend eredeti céljainak – védelem és harc – megvalósítása sokba
került, ezekhez jelentős anyagi erőforrásokra volt szükség.
A kezdeti idők jövedelmei
A Rend működésének első éveiben kifejezetten szerény anyagi javakkal rendelkezett. Az
alapító nyolc (vagy kilenc) lovag saját (nem túl jelentős) vagyonán kívül lényegében a
jeruzsálemi király adományával kellett beérniük, ami a saját és állataik lakhatását,
elszállásolását lehetővé tévő épületrészek birtoklását jelentette. Ez volt az a bizonyos
’templom’, amelyből a Rend nevét is eredeztették.
A Rend pápa általi hivatalos elfogadása (Troyes-i zsinat, 1129. I. 13.) jelentős
változásokat eredményezett. A Szentföldön harcoló lovagok adományokat kaptak a hívő
keresztényektől, akik fontosnak tartották a hit védelmét. Ez jelenthetett földterületet, pénzt,
vagy ennél akár jóval csekélyebb értékű ingó dolgokat (állatok, termény, ruházat stb.) is.
Ezek az adományok már lehetővé tették, hogy a Rend érdemben működjön, ellássa a
védelmi feladatokat, ruházkodjon, lovakat tartson, fegyvereket szerezzen be, illetve
további lovagokat toborozzanak.



12/16/21, 12:29 AM Templomosok – A meggazdagodás útján (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=642&url=https%3A%2F%2Fado.hu%2Fado%2Ftemplomosok... 2/8
A templomosok párizsi központja (1795 körül)
A Rendbe lépő lovagok is szegénységi fogadalmat tettek, személyes vagyonukat – vagy
annak a hátrahagyott családoknak biztosított vagyonelemeken felüli részét – a Rendnek
átadták.
Az adományozás néhány fajtájáról már a második részben is írtunk.
Az igazán nagy változást II. Ince pápa 1139. március 29-i keltezésű bullája (Omne datum
optimum) eredményezte, amely a Rendet közvetlenül a pápa fennhatósága alá helyezte,
kivéve ezzel a Rendet és birtokait a püspökök és a világi urak, sőt az uralkodók
fennhatósága alól. A rend tagjainak is biztosította a bulla a pápai védelmet, így például
nem ítélkezhetett felettük világi bíróság. A pápai védelmet megkérdőjelezőkre a
kiközösítés várt.
Pénzügyileg talán a legjelentősebb előjogot az jelentette, hogy a Rend mentesült a
tizedfizetési kötelezettség alól. Ez komoly versenyelőnyt jelentett a más birtokokon
folytatott termeléssel szemben. Még egy rendelkezés érintette a tizedet: püspöki
jóváhagyással a Rendnek más birtokokon is fel lehetett ajánlani a tizedet.
II. Ince bullája biztosította, hogy a Rend megtarthatta a hadizsákmányt, azzal a kikötéssel,
hogy a Rend tagjai egyénileg nem részesedhettek abból.



12/16/21, 12:29 AM Templomosok – A meggazdagodás útján (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=642&url=https%3A%2F%2Fado.hu%2Fado%2Ftemplomosok... 3/8
Ez a bulla lett az alapja a Rend összes privilégiumának. A püspökök és világi
hatalmasságok gyakran vitatták a Rend kedvezményeit, ez is eredményezte, hogy ezt a
bullát 1154 és 1194 között összesen tizenkét további bulla erősítette meg, illetve többször
is további privilégiumokat biztosított a Rendnek. Ezek közül egy bullát emelünk ki.
III. Jenő pápa bullája (Militia Dei) megerősítette a templomosok előjogait a papsággal
(püspökökkel) szemben, azáltal, hogy biztosította a saját templomok építését, halottaiknak
saját temetőkben való eltemetését, illetve a pápai védelmet kiterjesztette a templomosok
birtokaira, egyéb vagyonára (például az állatállományra, a szállított árukra), valamint a
templomos birtokokon élő parasztokra is. Az út- és hídvámok, az árumegállító jog alól
mentesített templomosok szabadon járhattak és kereskedhettek szerte Európában. A
templomosok tizedszedési lehetősége szintén függetlenné vált a papság tizedszedési
lehetőségétől, és mivel a pápa felé nem kellett adót fizetniük, ez a Rend működésének
igen fontos bevételi forrásává vált.
A saját templomok létesítésének az volt az indoka, hogy a templomosok ne keveredjenek
az egyszerű emberekkel, mert „árt az erkölcsötöknek, ha a templomba menet asszonnyal
élőkkel és bűnös tömegekkel keveredtek”!
II. Celesztin pápa 1144-ben felszólította a híveket, hogy tegyenek adományokat a
templomosok javára. Az adakozási kedv élénkítése érdekében a pápa elengedte a
bűnökért járó büntetés heted részét: „mentesül a rá kiszabott vezeklés hetede alól”. A földi
siralomvölgyből az örök életbe, boldogságba, Isten közelségébe készülő hívő
keresztények boldogan lemondtak javaikról, lerövidítve ezzel a bűneikért a
Purgatóriumban eltöltendő időt.



12/16/21, 12:29 AM Templomosok – A meggazdagodás útján (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=642&url=https%3A%2F%2Fado.hu%2Fado%2Ftemplomosok... 4/8
Párizs, Sainte-Chapelle – itt őrizték a Szent Lajos által a Szentföldön 135 000 aranyért
megvásárolt töviskoronát
Clairvaux-i (Szent) Bernát még ennél is többet ’adott’, amikor 1146. március 31-én
kijelentette, hogy akik a Szentföldre mennek, és magukra veszik a keresztet, mentesülnek
az összes bűnük alól. Ez jelentős seregeket biztosított a keresztes hadjáratokra, illetve
sokan a templomosok közé is beléptek.
Az adakozási hajlandóságban az uralkodók és a nemesség is elől járt, jó példa erre I.
(Oroszlánszívű) Richárd adománylevele:
Richárd, Isten kegyelméből Anglia királya, Normandia hercege és Anjou grófja,
igazolom, hogy a Salamon templom lovagjainak adományozott normandiai földek
és falvak a Rend tulajdonába kerültek. A lovagok mentesülnek az összes adó, illeték
és útvám kifizetésének terhe alól. Ez a törvény az összes normandiai érseket,
püspököt, udvarnagyot, összes megbízottaimat és híveimet kötelezi.
III. Henrik angol király is bőkezű volt, adományával 141 uradalom, 25 ezer hektár
földbirtok került a templomosok vagyontárgyai közé.
Két jelentős központjuk, a párizsi és a londoni Temple is a királyok ’jóságának’ volt
köszönhető.
A társadalom vezetőihez való igazodás tovább növelte az adakozási kedvet (ahogyan
manapság is gyakran megfigyelhetjük ezt az ’igazodást’ a vezető politikai erőkhöz,
személyekhez).
A vagyon
Az adományokból igen gyorsan jelentős vagyonra tett szert a Rend. Földterületek,
vízimalmok, présházak, piacok, állatállomány, kézműves műhelyek, ereklyék és



12/16/21, 12:29 AM Templomosok – A meggazdagodás útján (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=642&url=https%3A%2F%2Fado.hu%2Fado%2Ftemplomosok... 5/8
pénzadományok kerültek a templomosok birtokába, méghozzá olyan mennyiségben, hogy
ez egyes ágazatok ellenőrzését is lehetővé tette.
A manszúrai csata (1330-1340 körül készült miniatúra)
A földterületek esetében gyakran kezdeményeztek birtokcseréket, aminek eredményeként
a fő közlekedési utak, folyók, kikötők mentén jöttek létre templomos uradalmak. A
templomos rendházak száma meghaladta a 900-at Európában. Ahol nagyobb volt a
jelenlétük, ott 30-40 kilométerre voltak a rendházak egymástól. Ez azt jelenti, hogy
egynapi járóföldre létesültek a templomos központok. Egy-egy rendházban 30-50 lovag
élt, kivéve a központokat, így a párizsi és a londoni létesítményeket, ahol ennek 3-5
szöröse lehetett a lovagok száma.
A sok rendház, majorság lehetővé tette a specializálódást, egy helyén általában csak
egyféle gazdasági tevékenységet végeztek. A rendházak jövedelmének harmadát a
Szentföldre juttatták el, az ottani tevékenységek finanszírozása céljából.
Erre szükség is volt, hiszen a templomosok felszerelése (lovak, ruházat), a várak,
erődítmények létesítése, a hadjáratok, de a védelmi tevékenység is sokba került. A
templomosok serege volt a római kor óta az első reguláris hadsereg Európában, illetve a
Szentföldön.
A csatákban meghalt templomosok ’pótlása’ is sokba került, márpedig sok templomos halt
meg a harci cselekmények közben. Becslések szerint két évszázad alatt mintegy 20 000
templomos vesztette életét a Szentföldön. A templomos, ha elesett a csatában, akkor
elnyerte bűnei bocsánatát és az üdvözülést, mert a ’gonosz’ elleni harcban vesztette
életét. Ha elfogták, akkor szintén ebben bízhatott, mert az elfogott templomosokra a halál
várt. Váltságdíjat nem remélhettek érte, mert annak fizetése tilos volt a templomosok



12/16/21, 12:29 AM Templomosok – A meggazdagodás útján (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=642&url=https%3A%2F%2Fado.hu%2Fado%2Ftemplomosok... 6/8
esetében (volt alóla kivétel egy nagymester esetében, de az végső soron a Jeruzsálemi
Királyság bukását eredményezte). Ez azt jelenti, hogy a templomos könnyebben adhatta
életét, ha elfogták, nem reménykedhetett kíméletben.
A gyarapodó vagyon lehetővé tette, hogy még királyokat is megsegítsenek. Az első ilyen
alkalom a második keresztes hadjárat során volt, amikor VII. Lajos francia királyt
Antiochiába érkezve pénzügyi segítséget kért a templomosoktól. A rend mestere, Évrard
des Barres megtette, amit kellett.
A francia király ezt írta a templomosokról szólva intézőjének: „El sem tudjuk képzelni,
hogyan tudtunk volna megélni ezekben a [keleti] országokban az ő segítségük és
segítségük nélkül. [...] Értesítjük, hogy a nevükben jelentős összeget adtak kölcsön és
vettek fel nekünk. Ezt az összeget vissza kell fizetni nekik.” A szóban forgó összeg
kétezer ezüst márkát jelentett.
Ez a keresztes hadjárat – annak ellenére, hogy négy uralkodó is részt vett benne
eredménytelen volt, a templomosoknak viszont kifejezetten jövedelmező, hiszen
visszakapták VII. Lajostól a kölcsönt, továbbá adományt kaptak a királyi adóbevételekből,
a királyi elismerés pedig növelte a templomosok jó hírét.
A templomosokban annyira megbíztak, hogy a Szentföldre induló uralkodók – így a
francia és angol királyok is – a templomosoknál helyezték letétbe a királyi kincstárat. Ezt a
gyakorlatot mások is követték, nem csak a nemesek, de a zarándoklatra induló egyszerű
emberek is.
A francia királyok máskor is bajba kerültek a Szentföldön, olyannyira, hogy IX. (Szent)
Lajost a manszúrai csatában (1250. február 8.) foglyul ejtették az egyiptomi szultán
csapatai, és csak váltságdíj fejében engedték el. Itt is a templomosok pénze segített: a
váltságdíj összege 400 ezer arany volt, miközben Franciaország akkori éves jövedelme
250 ezer aranyat tett ki. Ebben a csatában részt vevő templomosok szinte mindegyike
odaveszett, 295-en haltak meg, köztük a nagymester is, mindössze 4-5-en élték túl.



12/16/21, 12:29 AM Templomosok – A meggazdagodás útján (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=642&url=https%3A%2F%2Fado.hu%2Fado%2Ftemplomosok... 7/8
Szent Lajos elfogása (1337 körül készült miniatúra)
Irodalom:
Clairvaux-i (Szent) Bernát: Az új lovagság dicséretére (fordította: Parragh Mónika)
Clairvaux, Bernard de: Éloge de la nouvelle chevalerie
Jones, Dan: A templomosok – Isten szent harcosainak felemelkedése és bukása (Kossuth
Kiadó, Budapest, 2018)
La règle du Temple (Paris, 1886)
Kapcsolódó cikkek
2021. november 19.
Templomosok – Felemelkedés és bukás (2. rész)
A Troyes-i zsinat megteremtette annak feltételeit, hogy a Templomos Lovagrend
egyszerre működjön szerzetesrendként és harcoló alakulatként is. Egy évtizeddel később
II. Ince pápa erősítette meg a Rend privilégiumait. Ezt követően vált egyre gazdagabbá a
lovagrend. A hatalmas vagyon magával hozta a gőgös magatartást, az irigyeket, nem
csoda, hogy szemet vetett a francia király a kincsekre, amit gyalázatos eszközökkel
szeretett volna megkaparintani.
2021. november 12.



12/16/21, 12:29 AM Templomosok – A meggazdagodás útján (3. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=642&url=https%3A%2F%2Fado.hu%2Fado%2Ftemplomosok... 8/8
Templomosok – Az első évtizedek (1. rész)
A templomos lovagok két évszázados történelme számos tanulsággal szolgálhat. Létük
ideológiai alapját Szent Bernát teremtette meg. Működésük során mérhetetlen
gazdagságot halmoztak fel, miközben maguk a lovagok szegények maradtak. Tekinthetjük
őket az első multinacionális pénzügyi vállalkozásnak is. Bukásukat is gazdagságuk
okozta: a pénz- és hataloméhes francia király koncepciós perében elbuktak.



12/16/21, 12:29 AM Templomosok – Nemzetközi gazdálkodás (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=571&url=https%3A%2F%2Fado.hu%2Fado%2Ftemplomosok... 1/8
ado.hu /ado/templomosok-nemzetkozi-gazdalkodas-4-resz/
Templomosok – Nemzetközi gazdálkodás (4. rész)
Adó Online
Wolters Kluwer Kft. ⋮ 14-18 minutes ⋮ 12/3/2021
A templomosoknak talán a legjelentősebb öröksége az, hogy nemzetközi
szintű gazdálkodó szervezetté tudtak fejlődni. A kor intézményeit messze
meghaladó szintű volt a pénzügyi tevékenységük, a modern bankrendszerek
is sok mindenben hasonló gyakorlatot folytatnak. A profitérdekű gazdálkodás
a kapitalizmus kialakulásának csíráit is magában hordta.
Jeruzsálemen kívül sehol sincsenek szegénységben.
(idézet Walter Map De Nugis Curialium – Az udvaroncok haszontalanságáról) c. korabeli
művéből)
A pápai bullák adományokra ösztönözték a keresztény országokban az embereket.
Jobbágyoktól a királyokig sokan gondoltál azt, hogy lelki üdvük érdekében áldoznak a
szent célra, a szentföldi háborúkra, a muszlimok elleni küzdelemre.
A gazdálkodás kezdetei
A templomosok a kor legjelentősebb földbirtokosaivá váltak a XII. század második, illetve
a XIII. század első felében. Birtokaikon rendkívül tudatos gazdálkodási tevékenységet
folytattak, azok értékesítésére nemigen került sor, legfeljebb saját céljaiknak megfelelő
birtokcseréket kezdeményeztek. Fennmaradtak Angliában könyvelést tartalmazó
pergamentekercsek, amelyeken szigorú rendben könyvelték a termelt és előállított
terményeket, termékeket, a bevételeket és kiadásokat.



12/16/21, 12:29 AM Templomosok – Nemzetközi gazdálkodás (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=571&url=https%3A%2F%2Fado.hu%2Fado%2Ftemplomosok... 2/8
1137-ben épült templomos magtárépület Cressing Temple-ben (Essex)
Tudatos gazdálkodásuk eredményeként 900-nál is több rendházuk mellett alakultak ki a
mezőgazdasági és egyéb célú földterületeik, létesítményeik. A nagyobb városokban,
jelentősebb utak, kikötők mellett rendelkeztek érdekeltségekkel. A mezőgazdasági
termelés mellett ipari tevékenységet is folytattak, például csempekészítő műhelyek,
malmok, présházak, piacok, gyapjúfeldolgozók, szövőműhelyek is a birtokukba tartoztak.
A birtokokat az adományozók gyakran azzal a kikötéssel adták át, hogy azok jövedelmét a
szentföldi harcokra kell fordítani.
Segítette a hasznot hozó gazdálkodást, hogy a pápai rendelkezések, és az adományozó
uralkodók ezekhez igazodó jótékonyságai (adó- és vámmentesség) miatt kevesebb
(köz)teherrel kellett számolniuk, tizedet nem fizettek senkinek, miközben birtokaikon
maguk szedték a tizedet.
Szintén a gazdálkodás eredményességét, a kincsképzést segítette az, hogy a Rend
alapszabálya szerint a lovagok szegénységet fogadtak, semmilyen személyes vagyonnal
nem rendelkezhettek. Ez – természetesen – csak a Rend tagjaira vonatkozott, magára a
Rendre nem, az minden további nélkül gazdagodhatott.
A gazdálkodás eredményének harmadát fordították a szentföldi tevékenységre, a
fennmaradó kétharmadból jutott a Rend tagjainak mindennapi megélhetésére (étel-ital,
ruházat, lakhatás), a felesleg pedig a jótékonykodás (karitatív tevékenység) mellett
további vagyonosodás alapját szolgálta.
A templomosok a kor általános életkörülményeihez viszonyítva jól éltek, nemigen kellett a
mindennapi megélhetési problémákkal küzdeniük.
A rendházakban gazdatisztek kezében volt a gazdálkodás, szigorú könyveléseket
vezettek, szerződéseiket az írásbeliség jellemezte. Elszámolási kötelezettséggel tartoztak



12/16/21, 12:29 AM Templomosok – Nemzetközi gazdálkodás (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=571&url=https%3A%2F%2Fado.hu%2Fado%2Ftemplomosok... 3/8
a rendi hierarchia magasabb szintjén állókkal szemben, a felesleget – legyen az termény,
termék vagy pénz – a kincsesházakba továbbították. A két legjelentősebb kincsesház
Párizsban és Londonban volt.
Két templomos egy lovon – a szegénység és a közös lét ábrázolása (Matthew Paris, 1250
körül)
Uralkodói és pápai megbízatások
A templomosok pénzügyi tevékenységei egy lassú fejlődési folyamat eredményeként
alakultak ki. A rájuk bízott javakat már a kezdetekben is igen tisztességesen kezelték,
figyelembe vették a rendelkezést tevők kívánságait, megőrizték, hasznosították a javakat,
ha letétről volt szó, akkor azt visszaszolgáltatták a jogos tulajdonosának.
Az elismertségükben jelentős előrelépést jelentett az, amikor már uralkodók is rájuk bízták
javaikat.
II. Henrik angol király 1154-ben polgárháborús viszonyokat követően szerezte meg az
angol koronát. Az ellenérdekelt felek között a templomosok – mint nemzetek fölötti,
mindkét fél által elfogadott szervezet – láttak el közvetítő szerepet, sőt a trónra lépést
lehetővé tevő szerződésnél is tanúként jártak el. Ilyen diplomáciai szerepet a
későbbiekben is több alkalommal elláttak a templomosok, például házasságkötések
esetében a hozomány rendelkezésre bocsátásánál, vagy békekötéseknél.



12/16/21, 12:29 AM Templomosok – Nemzetközi gazdálkodás (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=571&url=https%3A%2F%2Fado.hu%2Fado%2Ftemplomosok... 4/8
II. Henrik és Becket Tamás elmérgesedett viszonyában is a templomosok közvetítettek,
majd miután 1170-ben Becketet az oltár előtt lemészárolták a király emberei, a
templomosoknál helyezték letétbe a királyra kirótt nagy összegű büntetést, ami szintén a
szentföldi hadjárat céljait szolgálta a későbbiekben.
A templomosok új, fényűző és biztonságos rendházat építettek Londonban, az volt a New
Temple. Ez alkalmas volt akár uralkodók fogadására is, mint ahogyan jó néhány esetben
meg is történt.
A londoni Temple épülete jelenleg
Az új rendházban helyezte el II. Henrik a kincstári vagyon jelentős részét, lévén, hogy ott
biztonságban meg lehetett őrizni.
A hattíni csata elvesztését követően, 1188-ban a templomosokra bízták a Szaladin
tizednek nevezett adó begyűjtését, amely egy új keresztes hadjárat támogatásának
rendkívüli pénzügyi alapját jelentette. A templomosok kiépített infrastruktúrája alkalmas
volt az adó hatékony beszedésére.
II. Henrik fia, Oroszlánszívű Richárd további adományokat juttatott a rendnek, felmentette
őket az adó- és vámfizetés alól, sőt még egy sajátos, az angliai seriffek által fizetendő
járadékot is elrendelt a részükre.
A londonihoz hasonló szerepet látott el a párizsi Temple épülete is. II. Fülöp francia király
1202-ven egy Haimard nevű templomost nevezett ki a korona kincstárnokának.
IX. (Szent) Lajos (uralkodott: 1226-1270) francia király több alkalommal is rászorult a
templomosok pénzügyi segítségére (erről már korábban értekeztünk). Bizalmát mutatja a
templomos testvérekben, hogy a francia egyház által az ingó javakra kivetett súlyos adók
(a korábbi huszadot megduplázták, tizedre emelték) – lévén ez is egy keresztes adó, a
templomosok kezelésére bízta.
A pápák is szívesen vették igénybe a templomosok segítségét. Már III. Sándor pápa is
1159-es megválasztását követően – két templomost (Bernardo és Francone volt a nevük)



12/16/21, 12:29 AM Templomosok – Nemzetközi gazdálkodás (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=571&url=https%3A%2F%2Fado.hu%2Fado%2Ftemplomosok... 5/8
kért fel pénzügyeinek intézésére. A hírhedten korrupt pápai udvar pénzlenyúlásait ezzel
kívánta kordában tartani.
A templomosok jogosultságait (például tizedszedés) III. Ince (pontifikátusa 1198-1216), a
„reformpápa” tovább erősítette, újabb jogokat biztosított a részükre. Szintén a
templomosok segítettek beszedni az Ince pápa által meghirdetett ötödik keresztes
hadjárat pénzügyi alapját jelentő, huszadnak nevezett pápai adó beszedésében.
A következő pápa – III. Honoriusz, pontifikátusa: 1216-1227 – levélben erősítette meg,
hogy a harcoló lovagrendeket (templomosok, ispotályosok (Szent János Lovagrend),
Német (teuton) Lovagrend) tartja a legalkalmasabbnak arra, hogy az összegyűjtött pénzt a
Szentföldre eljuttassák.
Tekintve, hogy már hozzászoktunk ahhoz, hogy az adót és más pénzeket
elsősorban a templomos és ispotályos testvérek révén küldjünk, más közvetítőink
nincsenek, akikben vélhetően nagyobb bizalmunk lehetne.
Nem kis összegről volt szó, íme, egy rövid felsorolás erre vonatkozóan:
– ötezer aranymárka a pápai kamarából,
– 13 ezer márka Angliából,
– 1711 márka Magyarországról,
– további ötezer márka Angliából (a külön feltüntetést a más útvonal indokolja),
– hatezer uncia arany Franciaországból,
– 25 ezer aranyérme és ötezer fontnyi ezüst Spanyolországból és Portugáliából.
IX. Gergely pápa (pontifikátusa: 1227-1241) 1240-ban egy több országot érintő
hitelügyletben vette igénybe a templomosok segítségét, kikerülve ezzel a római pápai
udvart: a francia templomosok az Angliában, Írországban és Skóciában beszedett pápai
adóból fizették ki a hitelezőket.
Az uralkodói bizalomnak meglett az a következménye, hogy a nemesurak és asszonyok,
polgárok, de még az egyszerű nép soraiból is egyre többen vették igénybe a
templomosok szakértelmét: kölcsönfelvételek, szerződéskötések, oklevelek,
végrendeletek írásba foglalása és megőrzése is a templomosoknál volt a legjobb
kezekben, hasonlóan a különböző hivatali pecsétek, letétek megőrzéséhez. Szintén a
templomosokra bízták a pénz szállítását is, mert egyrészt becsületesek voltak, másrészt
biztonságos fegyveres őrizetet is el tudtak látni, de az sem mellékes, hogy vallási
intézményként a hívő ember számára ez jelentette a legnagyobb biztosítékot.



12/16/21, 12:29 AM Templomosok – Nemzetközi gazdálkodás (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=571&url=https%3A%2F%2Fado.hu%2Fado%2Ftemplomosok... 6/8
Rohamra induló templomos lovag ábrázolása Cressac-sur-Charente templomos
kápolnájában
A bankárok
1. Hitelezés
A pénz kamatra történő kihelyezését a Biblia több helyen is tiltja, így ez egy egyházi
rendnek nyilván nem volt járható út. Helyette azt alkalmazták, hogy a hitelbe adott pénz
helyett többet kértek vissza (természetesen ez a különbözet tartalma alapján ma is
kamatnak minősül!). Ez könnyebben volt akkor magyarázható, ha a Szentföldön, ott
szokásos pénznemben felvett hitelt – a zarándok, a keresztes harcos vagy akár egy
uralkodó – hazatérve magasabb összegben térítette meg. A különbözet ebben az esetben
egy sajátos átváltási költségnek volt tekinthető.
VII. Lajos francia király is a templomosoktól kért segítséget, amikor 1148-ban a
Szentföldön anyagilag megszorult. Az ügylet a király és országa anyagi helyzetét is
megrendítette, a templomosokét viszont megerősítette, mert a király a hazatérése után
még az adóbevételekből is részesedést adott a Rendnek, illetve a Rend párizsi központja
is az ő adományaként került a templomosok birtokába.
Nem valószínű, hogy az uralkodóknak adott hitelek esetében magasabb összeget kértek
volna vissza, de a királyok és pápák nagyvonalú gesztusai, adományai, stb. így is
biztosították ezen ügyletek nyereségességét.
Tartalmilag ugyan ezek az ügyletek megkérdőjelezhetők, de ki mert volna ellene szót
emelni, mikor a templomosok minden világi és egyházi hatóság fölött álltak, közvetlenül a
pápa fennhatósága alá tartoztak.
2. Váltó



12/16/21, 12:29 AM Templomosok – Nemzetközi gazdálkodás (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=571&url=https%3A%2F%2Fado.hu%2Fado%2Ftemplomosok... 7/8
Szokásos eljárás volt, hogy a Szentföldre induló keresztes vagy zarándok, indulás előtt
pénzét, egyéb vagyontárgyait, akár még várait, házait, földterületeit is a templomos
rendházak kezelésére bízta (letét). Erről a templomosok bizonylatot állítottak ki a részére,
amit a Szentföldre megérkezve készpénzre lehetett váltani az ottani templomos
rendházakban. Természetesen itt is gondoskodtak az ügyletek eredményességéről.
A letéti szerződések sokszor a templomosokat jelölték ki jogosultnak, ha a keresztes vagy
zarándok nem tért vissza a Szentföldről. Ez gyakran vezetett pereskedéshez, ami nem
volt könnyű, hiszen a templomosok fölött csak közvetlenül a pápa ítélkezhetett.
3. A Rend kincstárában való megőrzés
A templomosok ezen tevékenysége leginkább a széfügylethez hasonlítható. Pénzt,
ékszereket, okleveleket, pecséteket, végrendeleteket stb. bíztak a templomosokra, hogy
azt biztonságosan megőrizzék. Ezt a szolgáltatást – mint fentebb szó volt róla – még az
uralkodók (például VII. Lajos francia király, II. Henrik angol király) is igénybe vették, jobban
bíztak a templomosokban, mint saját udvartartásukban és kincsesházaikban.
Templomos lovagok idealizált ábrázolása
Összefoglalva: A templomosok koruk multinacionális vállalkozásává fejlődtek, tudatos,
profitérdekelt gazdálkodást folytattak, hozzáértésük tette lehetővé, hogy uralkodók és
pápák is velük intéztették pénzügyeiket, tanácsadóikká váltak. Ezek az ismeretek
alapozták meg a későbbiekben a kapitalista gazdálkodási mód kialakulását.
Vagyonosodásuk ugyanakkor a vesztüket is okozta, egy gátlástalan uralkodó koncepciós
eljárásában próbálta megszerezni a vagyonukat.



12/16/21, 12:29 AM Templomosok – Nemzetközi gazdálkodás (4. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=571&url=https%3A%2F%2Fado.hu%2Fado%2Ftemplomosok... 8/8
Irodalom:
Clairvaux-i (Szent) Bernát: Az új lovagság dicséretére (fordította: Parragh Mónika)
Clairvaux, Bernard de: Éloge de la nouvelle chevalerie
Jones, Dan: A templomosok – Isten szent harcosainak felemelkedése és bukása (Kossuth
Kiadó, Budapest, 2018)
La règle du Temple (Paris, 1886)
Kapcsolódó cikkek
2021. november 26.
Templomosok – A meggazdagodás útján (3. rész)
Az alázat az erények őrzője! A templomosokról szóló cikksorozat első két részében
röviden bemutattuk a Rend megalapítását, felemelkedését, majd bukását. A Templomos
Lovagrend eredeti céljainak – védelem és harc – megvalósítása sokba került, ezekhez
jelentős anyagi erőforrásokra volt szükség. A kezdeti idők jövedelmei A Rend
működésének első éveiben kifejezetten szerény anyagi javakkal rendelkezett. Az alapító
[...]
2021. november 19.
Templomosok – Felemelkedés és bukás (2. rész)
A Troyes-i zsinat megteremtette annak feltételeit, hogy a Templomos Lovagrend
egyszerre működjön szerzetesrendként és harcoló alakulatként is. Egy évtizeddel később
II. Ince pápa erősítette meg a Rend privilégiumait. Ezt követően vált egyre gazdagabbá a
lovagrend. A hatalmas vagyon magával hozta a gőgös magatartást, az irigyeket, nem
csoda, hogy szemet vetett a francia király a kincsekre, amit gyalázatos eszközökkel
szeretett volna megkaparintani.
2021. november 12.
Templomosok – Az első évtizedek (1. rész)
A templomos lovagok két évszázados történelme számos tanulsággal szolgálhat. Létük
ideológiai alapját Szent Bernát teremtette meg. Működésük során mérhetetlen
gazdagságot halmoztak fel, miközben maguk a lovagok szegények maradtak. Tekinthetjük
őket az első multinacionális pénzügyi vállalkozásnak is. Bukásukat is gazdagságuk
okozta: a pénz- és hataloméhes francia király koncepciós perében elbuktak.