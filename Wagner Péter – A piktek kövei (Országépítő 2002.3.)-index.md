---
master_file: "[[@WagnerPeterPiktek]]"
---
# Index for Wagner Péter – A piktek kövei (Országépítő 2002.3.).pdf

34
Mi, a Föld legtávolabbi lakói az utolsó szabadok vagyunk, akiket a távolság és a nevünket övezõ titok oltalmaz... Rajtunk túl nincsenek népek, csupán hullámok és sziklák. (Calgacus, a piktek vezére AD 84.)
Springfieldnél letérünk a 96-osról és északnak hajtunk a jelzetlen, egynyomú úton a Findhorn-öböl felé. Az estébe hajló délutánban az egyforma dombok között megcsillan valami. Közelebbrõl már kivehetõ egy hatalmas üvegdoboz és a benne szürkéllõ kõhasáb. Néhány perc múlva ott állunk elõtte, az öböl felõl szakadatlanul fújó szélben, földbegyökerezett lábbal. Hat méter magas, halványszürke, idõmarta gránittömb, tizenegy évszázaddal elõttünk kõbe vésett, itt-ott már csak körülményesen sillabizálható képregény, képeskönyv, üzenet. Szigorú rendben sorakozó apró alakok, nehezen értelmezhetõ jelenetekbe rendezve. Tudjuk, fent ádáz csata tombol, a lovasok és a gyalogosok szinte egyforma sorai mégis látszólag nyugodtan vonulnak jobbról balra és balról jobbra. Lentebb szörnyû jelenet zajlik, a foglyokat végzik ki, fejetlen holttesteik egymás mellett hevernek a híd alatt. A legalsó képmezõben talán a zsákmányt vivõket látjuk. A kõ túloldala maga a megtestesült nyugalom, csomókból font díszítés borítja a hatalmas kereszt hátterét és magát a keresztet is. Lent két nagyobb alak összehajol egy kivehetetlen kisebb fölött, mögöttük két angyal lebeg. A drámai történet, mely szinte szétfeszíti a statikus elrendezést, éles ellentétben áll a kereszt oldalának szövetszerû monotóniájával. Sueno’s Stone – Sueno köve – áll a táblán, alatta rövid ismertetés: pikt szobrászok munkája a tizedik század végérõl. A legvalószínûbb feltevés szerint a kereszt a Forres mezején 966-ban lezajlott csata emlékére készült, amelyben Moray legyõzte nagybátyját, Dubh skót királyt, akinek lefejezett holtteste sokáig hevert temetetlenül Kinloss hídja alatt. Egy történet végére érkeztünk hát, hiszen ez a hatalmas emlék a pikt mûvészet utolsó fellobbanása, mondhatnánk úgy is, egy letûnt nép posztumusz üzenete. Kik voltak ezek az emberek, akiket a mai napig sok titok vesz körül, és akikrõl oly keveset tudunk, de akiknek a
Sötét Századok – a középkor hajnalának – történetében betöltött szerepe meghatározó a Brit szigetek népeinek késõbbi sorsára nézve, de fõként akiknek lenyûgözõ, misztikus és drámai erejû mûvészi testamentuma racionális korunk emberét csodálatra készteti? A pikt népnevet elõször egy római költõ, Eumenius 297ben írt versében találhatjuk meg (picti), akiket az írekkel (hiberni) együtt a britek (britonni) ellenségeiként említ. Az elnevezés sokak szerint a harcosok festett vagy még inkább tetovált bõrére utal és a latin pictus = festett szóból ered. A piktek gyakorlatilag semmilyen írásos emléket nem hagytak maguk után, noha tudjuk, hogy használtak valamilyen, a keltaogham-íráshoz hasonló, kõbe vésett vonalakból álló írást, de a fennmaradt kõemlékek feliratai a nyelv ismeretének hiányában nem értelmezhetõek. A Pikt Krónika szövegében csupán királyaik listája maradt fenn az utókorra latin és kelta interpretációban, ezért aztán azt sem tudhatjuk, õk hogyan nevezték magukat. A nép eredete körül is vita van a történészek körében, hiszen korabeli, vagy közel korabeli források – valószínûleg alaptalanul még szkíta eredetûnek is mondják õket. Leghihetõbbnek az tûnik, hogy a piktek a népvándorlás kora elõtt a Brit szigetek északi részén megtelepedett lakosság leszármazottai, akiknek gyökerei akár évezredekkel is mélyebbre nyúlnak a pikt nép felbukkanásánál. Ezek a törzsek keveredhettek a területen megjelenõ keltákkal. A piktek különbözõ népelemeket egybeolvasztó társadalma fölött minden bizonnyal egy harcosokból álló arisztokrácia állt. A királylista neveinek egy része nem kelta eredetû, de a kelta nevek is inkább a nyelv walesi-breton ágával (Pkelta) mutatnak rokonságot. Erre utalhat az a tény is, hogy a pikt udvarba érkezõ ír származású Szent Kolumba Brude királlyal és udvarának tagjaival csupán tolmács útján tudott szót érteni, tehát a piktek körében a skót-ír (Q-kelta) nyelv nem volt elterjedt. A királylista és a kortársak feljegyzései szerint a pikt korona nem apáról fiúra szállt, hanem nõi ágon öröklõdött testvérre, nagybátyra, unokaöccsre. Ez a fajta öröklõdési rendszer Nyugat-Európában egyedülálló, a keltákétól feltétlenül különbözõ.
Wagner Péter
A PIKTEK KÖVEI
Meigle, a 22.számú kõ; épületdíszító dombormû töredéke. (Wagner Péter felvételei – lapunk Mellékletét is az õ fényképei illusztrálják)



35
A piktek története állandó harcok története, vad, tetovált seregeik rettegésben tartották szomszédaikat és a rómaiakat is, akik sokszor harcoltak ellenük, de az Antoninusok falának vonalán túl hódító szándékkal nem merészkedtek. A rómaiak a 390-es évektõl kezdve fokozatosan föladták Britanniát és valószínûleg az V. században teljesedik ki az a folyamat, melynek során a barbár törzsek szövetségébõl királyságok jönnek létre. Ebben az idõben formálódik a mai Skócia délnyugati részén az ír földrõl kirajzó skótok gael királysága, a Dalriada, majd a skótok és a piktek állandó támadásainak kitett britek is királyságot alapítanak a mai Strathclyde területén. A pikt királylista elsõ királyai a legendák világába tartoznak, mintegy a nép eredetmondáiban szereplõ hõsök neveinek összefoglalásaképpen, az elsõ legendás király, Cruithne hét fiáról kapta nevét a hét pikt tartomány: Fib, Fidach, Foclaid, Fortrenn, Caitt, Ce és Circenn. A történelmi pikt királyok sorában az elsõ Bridei (554584), aki a Loch Ness mellett épült székhelyén fogadta az ír arisztokrata-szerzetes hittérítõt, a késõbbi Szent Kolumbát. Mellesleg az errõl a találkozásról hírt adó Adamnan tollából származó korabeli leírásban történik elõször említés a tóban élõ titokzatos szörnyrõl... Angol és skót történetírók egybehangzó véleménye szerint a piktek legjelentõsebb csatája 685-ben zajlott. Ismét csak egy Bridei nevû király (Bridei mac Bili) volt az, aki véres ütközetben legyõzte a déli pikt országrészeket 30 éve uralma alatt tartó Ecgfrith király gyõzhetetlennek hitt angolszász hadait. A csatában, melyet a skótok Dunnichen-i, az angolok Nechtansmere-i ütközetnek neveznek, maga Ecgfrith király is elesett, a gyõztesek pedig megölték vagy rabszolgaságba hurcolták a megszálló seregek maradékát. Ezzel a gyõzelemmel a piktek évszázadokra elvették az angolszászok kedvét az északi terjeszkedéstõl, és lehetõvé tették az önálló skót állam kialakulását és megerõsödését. Bridei utóda, Nechton mac Derile uralkodása idején a piktek elszakadtak a kelta egyháztól és helyette a rómaihoz csatlakoztak. A következõ harcos király Oengus a 740-es években a skót szomszédai ellen folytatott véres hadjáratokat, elfoglalva legjelentõsebb erõdítményeiket, majd az írországi skótok ellen fordult, elfogta és lefejeztette királyukat, legyõzte Dalriada skótjait, és elõször a történelem során egy király uralkodott a piktek és a skótok fölött. Gyõzelme azonban elbizakodottá és kapzsivá tette. Birodalmát dél felé akarván növelni több hadjáratot vezetett a britek ellen, akiket azonban nem tudott legyõzni. 756-ban Dumbarton ostrománál serege és tulajdon testvére is odaveszett, maga a király északra vonult és rövidesen meghalt. 768-ban a legyõzött Dalriada ismét kivívta függetlenségét, északon újra két királyság jött létre. A következõ több mint száz év története homályba vész, csupán azt tudjuk biztosan, hogy a királyok listája a 69-edikkel végetér. Drust királyt Kenneth MacAlpin ölte meg 843-ban, az elsõ skót, aki a pikt és a skót trónt Alba királyságában egyesítette. 839 körül hatalmas csata zajlott a piktek és a hódító vikingek között, amelyben a pikt király és öccse, a trónörökös is elesett és a gyõztesek számtalan pikt harcost mészároltak le. Ez a vereség minden bizonnyal annyira legyengítette a pikt elitet, hogy az ország könnyen áldozatul
esett a Kenneth MacAlpin hitszegése néven ismert véres eseménysorozatnak. A pikt nép ekkor eltûnt a történelem színpadáról, a további forrásokban csak skótokról történik említés. Többen feltételezik, hogy a két nép egyesülése, vagy inkább a piktek beolvadása a skót népbe nem volt erõszak nélküli. Valószínû, hogy az uralkodói család és a harcos arisztokrácia fizikai megsemmisítése mellett a piktek írásos hagyatéka is áldozatul esett az egyesítésnek. Nehezen
Meigle, a 2. számú kõ hátoldala (homlokoldalának részlete a Mellékletben és annak címlapján látható.)



36
feltételezhetõ ugyanis, hogy egy jól szervezett, több évszázadon át keresztény állam után semmilyen feljegyzés, nyelvi emlék ne maradjon. A titokzatos piktek emlékét nevükön és a szórványos régészeti leleteken kívül csupán az általuk hátrahagyott mintegy 400 mesterien faragott kõemlék õrzi. Ezek a kövek tanusítják, hogy a történelem homályából feltûnt és abba visszatért alkotóik milyen mély hagyományokkal, összefüggõ világképpel, mûvészi érzékkel és tudással rendelkeztek. Ezek a kövek az ellenséges népek krónikásai által felrajzolt vérszomjas harcosok képe mögé komoly társadalmi háttérrel rendelkezõ stabil állam vízióját vetítik. Aberlemno kicsiny falucska Forfar és Brechin között körülbelül félúton, nem messze a Dunnichen-i csatamezõtõl. Ahogy közeledünk, az út mellett kövek kis csoportjára leszünk figyelmesek. A mezõ szélén álló kõfal mellett három tömb dacol az idõvel. Ezek a kis falusi templom udvarában állóval együtt a pikt mûvészet négy évszázadát ívelik át, a hatodiktól a kilencedikig. Kettõ közülük még az õsi, pogány idõkbõl való, a másik kettõ keresztény és kereszténység elõtti jelképeket is hordoz. Az aberlemnoi jel-kõ egyike a legszebb pogánykori pikt emlékeknek. Masszív, lilásszürke, faragatlan tömbje kicsit ferdén áll a fûben az alacsony kõkerítés elõtt. Homlokán mélyen, szinte már dombormûként bevésett jelképek: kígyó, kettõs korong, z-rovás, tükör és fésû. Hátoldalán alul történelem elõtti idõkbõl származó megmunkálás, díszítés nyomai láthatók, a pikt mûvész talán egy korábbi megalitot használt nyersanyagául. Talán a jel-kövek állításának szokása a történelem elõtti múltban, emlékezetben gyökerezik. Talán a díszítések, a jelek maguk is õsi jelentéseket hordoznak. A nem messze álló szabályos alakúra faragott kereszt-kõ egyik oldalára legfelül, mintegy a kereszt fejének ellenpontjaként díszes félholdat, v- és z-rovást meg egy kettõs korongot faragott az ismeretlen mûvész. Ezek az alattuk lévõ mezõt kitöltõ vadászjelenethez és bibliai ábrázolásokhoz hasonlóan már valódi dombormûvek. A menekülõ szarvas és az üldözõ kutyák és lovasok realisztikus és nagy természetismeretrõl tanuskodó jelenetébe mintegy térkitöltõ motivumokként a bibliai Dávid király ábrázolatai ékelõdnek be. Egyszer muzsikusként látjuk, másutt harcosként, négyszegletes pajzsával, legalul pedig az oroszlán társaságában, mögötte pásztori és zenészi attributumaival, a báránnyal és a hárfával. A szépségesen cifrázott, kitépett fát cipelõ kentaur pedig valamilyen távoli, mesebeli erdõbõl bukkant fel hirtelen... A túloldalt díszítõ hatalmasan kidomborodó, ír típusú kereszt szinte leválik laposan díszített alapjáról, ám a mellékalakok, a könyvet tartó angyalok korántsem olyan erõteljesek, életszerûek, mint a túloldali jelenet résztvevõi, vagy akár a kereszt lábánál tanyázó állatfigurák. A templomkertben álló hetedik századi kereszt-kõ homlokoldalán robusztus körvonalú, szépen faragott kelta csomómintákkal díszített kereszt mellett indákban bújkáló többé kevésbé stilizált állat- és szörnyalakokat látunk. Ezek a pikt bestiárium jellegzetes alakjai, finom hajladozásukkal a növényi világot idézik, a természet egységét, ahol valamennyi élõlény egyazon Teremtõt dicséri. A valódi izgalmat itt is a hátoldal jelenti, amelyet pikt jelképek koronáznak, ezúttal egy z-rovással átmetszett díszített négyszög és a hármas ko
Aberlemno, keresztkõ a templomkertben. Fent: a hátoldalon piktek és angolok harca; lent: részletek a lovasok és gyalogosok küzdelmébõl



37
rong. A markáns jelek alatt képregényként elevenedik meg a közelben lezajlott Dunnichen-i ütközet. A fölsõ sorban pikt lovas hajadonfõtt üldözi sisakos angolszász ellenfelét, aki eldobta pajzsát és fegyvereit, lejjebb gyalogos pikt katonák szállnak szembe az angol lovassal, legalul lovaspárbajt látunk, melynek kimenetele nem kétséges, az angol harcos holttestén madarak lakmároznak. A jelenetek életszerûségén, a gondosan megfigyelt mozdulatokon túlmenõen az ábrázolások igen pontosak a harcosok fegyverzetére, az alkalmazott harcmodorra vonatkozóan is, ezeket régészeti leletek, korabeli leírások is alátámasztják. A pikt kõemlékeket római számokkal jelölt csoportokra szokták osztani. A legrégebbiek az I. típusú kövek, melyek még a pogány idõkbõl származnak. Ezek a jel-kövek kizárólag természetes alakú, megmunkálatlan terméskövek, melyeknek rendszerint csak egyik oldalán találhatók jelek, jelképek, és ezek az ábrázolások különbözõ mélységben karcoltak, vésettek, tehát negatív formát mutatnak. A jelek többsége (mintegy harminc) geometrikus, közöttük a leggyakrabban elõfordulók: korong, kettõs, hármas korong (üst), tükör, fésû, különbözõ egyszerûbb, vagy díszített négyszögek, ív, illetve félhold, v- és z-rovás, fejsze. A többi jeleket az állatvilágból merítették, valódi lények mellett a képzelet világából származó alakok is szép számmal elõfordulnak. A stilizált állatalakok közül a kígyó tûnik fel leggyakrabban a jelköveken. A piktek által alkalmazott jelképek rejtélyét sokan próbálták megfejteni, biztos magyarázatunk azonban nincs. Minden valószínûség szerint a jelek eredete távoli múltba nyúlik vissza, jelenthettek törzsi kötõdést, lehetett totemszerû funkciójuk, hordozhattak vallásos tartalmakat, az is lehet, hogy az idõk folyamán funkciójuk átalakult és a késõbbi századokban személyek megjelölésére, esetleg események megörökítésére vagy birtokjelekként, tehát eredeti, transzcendens jelentésüktõl megfosztva alkalmazták õket, ám az is elképzelhetõ, hogy a kereszténnyé lett piktek hajdani önmaguk pogány gyökereinek emlékezetéül, identitásuk megõrzése érdekében nagyon is elvont tartalmakat fejeztek ki a keresztek hátoldalára faragott õsi jelekkel. A II. típusú kövek megjelenése és elterjedése a pikt nép körében a kereszténység elterjedésével párhuzamosan történt. Ezek az emlékek, a kereszt-kövek, szabályos alakú, szépen megmunkált kõtömbök, melyeknek egyik oldalán díszes faragott kereszt van, másik oldalán az õsi jelképek mellett bibliai vagy mitológiai ábrázolásokat, az arisztokrácia és a papság életébõl való vagy gyakran vadász- és harci jeleneteket találunk. A faragás ezeken a köveken valódi dombormû, a plasztika erõsen kiemelkedik. A pikt kereszt-kövek a Brit szigetek hasonló emlékei között egyedülállóan sík felületre helyezett, abból erõsen kiemelkedõ keresztábrázolást hordoznak, tehát mindig hasáb- és sohasem kereszt alakúak, mint az ír, a skót, a brit vagy az angol keresztek. Ez is bizonyítja, hogy a piktek körében a jel-kövek hagyománya erõs és élõ volt, azok egy határozott és kialakult koncepció részeit alkották. A kereszténység felvétele valamikor az V. században kezdõdhetett és a brit Szent Ninián nevéhez kapcsolható, aki a Galloway-beli Whithornban alapított kolostort és onnan kiindulva kezdte meg a piktek térítését. A kereszténység elterjesztése a piktek körében minden valószínûség szerint
Fent: Meigle, a 4. számú kõ hátoldala; középen: ennek részlete. Legalul: a 26. számú kõ vadászjelenetének részlete.



38
Szent Kolumbához és követõihez fûzõdik. Iona szigetén alapított kolostora a kelta világ keresztény hitéletének évszázadokig messze földre ható központjává lett. A II. típusú köveken ezt a folyamatot, a keresztény állam kialakulásának és a régi, pogány, törzsi világ lassú elmosódásának folyamatát követhetjük nyomon, ugyanakkor biztosak lehetünk abban is, hogy ez a folyamat békésen, mintegy a „nemzeti” identitás és a hagyományok megtartásával zajlott. Az emlékmûvek, jel-kövek állításának hagyománya találkozott a keresztény jelképek állításának igényével, szokásával, sokszor még a hely is azonos lehetett. Az, hogy a keresztköveken békésen megfértek egymással a régi és az új jelek, a szakralitás valamilyen továbbélésére, átöröklõdésére utalhat. Ezt a lehetõséget támasztják alá a kis számban fennmaradt, keresztény szimbólumokkal kiegészített, átfaragott pogány jel-kövek is. A pikt királyság fennállásának utolsó évszázadaiban, majd a hanyatlás és az idegen befolyás idõszakában a II. típusú köveket felváltják a III. típusúak, melyeken már nem találjuk meg a jellegzetes pikt szimbólumokat, a kereszt és a keresztény jelképek mellett csupán figurális ábrázolások és jelenetek díszítik õket. Vannak pikt köveket õrzõ múzeumok, közülük a legjelentõsebbek St Andrews, St.Vigeans és Meigle múzeumai. Meigle kis település nem messze Forfar városától, a korai középkorban jelentõs egyházi és világi központ lehetett. Errõl tanúskodnak azok a kõemlékek, melyek egy kolostor
és templomegyüttesbõl származnak. A kövek részben az 1780-as években épült templom falaiba és kerítésébe voltak beépítve, részben az udvaron, illetve a templomban voltak felállítva. 1869-ben a templom leégett, ekkor a kövek egy része elpusztult, a maradékot összegyûjtötték és a régi iskolaházban állították ki azokat. A három szabadon álló kereszt-kõ közül kettõ, az 1-es és a 4-es számú a II. típust képviseli, azaz a kereszt hátoldalán jelképeket is találunk. A három kereszt-kõ közül több mint két és fél méteres magasságával kiemelkedik a 2-es számú, mely egyben a legújabb is. III. típusú monumentális emlékmû, melynek erõteljes, félgömb alakú gombokkal díszített abronccsal övezett görögkereszt feje a korabeli ötvösmunkákat idézi. A kereszt szárát és a kétoldali mezõket nehezen kivehetõ szörnyalakok töltik ki. A hátoldal roppant kiegyensúlyozott kompozíciója négy tematikus egységre oszlik. A fölsõ részt finoman megmunkált, jobbról balra haladó lovasok uralják. A legfölsõ talán a vezér, alatta egymás mellett, mint árnyékok három lovas léptet, mögöttük egyedül az ötödik. A lovasok jelenetét furcsa kis figura, talán angyal és két kutya egészíti ki. A kompozíció középpontjában Dánielt láthatjuk az oroszlánok vermében, az ábrázolás rokon a római katakombákban talált festményekével, a játékos kedvû mester azonban még két kölyköt is faragott a fenevadak mellé. Lentebb feltûnik egy kentaur alakja, mindkét kezében fejszével, hóna alatt kivágott fával. A dombormû legalján egy bunkóval felfegyverzett férfi érdeklõdve figyeli egy sárkány és egy bika harcát. Noha a múzeumokban összegyûjtött kövek védett körülmények között összefüggésikben tanulmányozhatók, az igazi élményt mégis azok az emlékek jelentik, melyek eredeti helyükün vagy ahhoz hasonló helyen állnak. A kõ és környezete, a jelképek, az állatok és a szörnyek kapcsolata a természettel, a legelõk és az erdõk zöldjével, az ég vidám, vagy zord színeivel, a lassan vonuló vagy száguldó felhõkkel, az esõ és a köd titokzatos, nedves illatával, az északi napfény éles ragyogásával, a szél zúgásával lenyûgöz bennünket. Érezni véljük a vándor örömét, mikor hosszas gyalogútján a jól ismert kõhöz érkezik, vagy ismeretlen tájon is ismert jelekkel találkozik. Noha tábla jelzi, kerítés óvja a legelészõ jószágtól, a Maiden Stone és Picardy Stone mégis a táj, a természet részei. Idõmarta, durva felületük, az elhomályosuló vésetek mögött ott az idõ, amelynek sodrában együtt öregedtek: jelek, fák, mezõk, sziklák és ég. Ezek az alkotások, elõdeikhez hasonlóan a természeti környezet részei, azzal szoros kölcsönhatásban léteznek, folytatva a megalitok népének tájbarótt jeleit. A piktek a középkor hajnalának sok népéhez hasonlóan rövid idõt töltöttek rivaldafényben a történelem színpadán, mégis olyan emlékeket és tanulságot hagytak maguk után, amely számunkra is, ma is érvényes: értékes mûvészet, élõ kultúra, egészséges társadalom nem lehet meg a hagyományok, az õsök tisztelete nélkül, ám nem is zárkózhat el az új eszmék befogadása, értelmezése és saját képére formálása elõl.
Ezen az oldalon: Aberlemno, útmenti jelkõ két részlete. Szemben: Meigle, 26. sz., svasztikába rendezett embercsoport; Meigle, 12. sz., kutya elõl menekülõ szarvas; Meigle 1. sz., vaddisznó és kígyófarkú szörny; Aber
lemno, keresztkõ fonatos díszekkel; Meigle, 4. sz., állatszörny; Eassie, keresztkõ szarvasábrázolással.



39