---
master_file: "[[@NagyGezaRegeszeti]]"
---
# Index for Nagy Géza régészeti levelei Jósa Andráshoz.pdf

NAGY GÉZA
RÉGÉSZETI LEVELEI JÓSA ANDRÁSHOZ
Jósa András, mint a Szabolcsvármegyei Múzeum alapítója, és a szabolcsi
föld fáradhatatlan kutatója hazánk legkiválóbb régészeivel, történészeivel,
sőt egyes külföldi archaeológusokkal is kiterjedt régészeti levelezést folytatott,
így többek között Hampel Józseffel, Nagy Gézával, Horváth Gézával, Téglás
Gáborral, Posta Bélával, Varjú Elemérrel, Szalay Imrével, Moritz Hoernes-szel,
Gustav Kossinával stb. levelezett. Ezek a levelezések a nyíregyházi Jósa András
Múzeumban kiadatlanul hevernek. Bizonyára más múzeumokban is találunk régészeti vonatkozású levele
zéseket. Tudományos érdek, hogy a már megjelent régészeti munkákat kiegé
szítő, azokat sokszor megvilágító levelezéseket közreadjuk.
Most csupán Nagy Gézának1 Jósa Andráshoz2 intézett mintegy 26 tanul
mányszámba menő levele közül kívánok néhányat ismertetni, annál is in
kább, mert őket a régészeti érdeklődésen és kapcsolaton túl, őszinte baráti
szálak is fűzték össze. Levelezésük nemcsak számban legnagyobb az elfekvő
iratok között, de tartalmilag is jelentős. Gazdag tárházát nyújtják a régészeti
és nyelvészeti ismereteknek, az akkori tudományos felfogásnak. Főként a
szkítákra, etruszkokra, a besenyő kengyelvasakra, a magyar nyergekre
találunk bennük igen értékes megfigyeléseket. Nagy Géza apróbb levelei hű
tükörképei egyéni sorsának, kora politikai viszonyainak, a régészeti irodal
mi életnek. Nagy Géza kiváló egyénisége, kimagasló régészeti eredményei megérdem
lik, hogy levelezését a régészeti tudomány rendelkezésére bocsássuk, mert
ezek új kutatási lehetőséget, új szempontokat is nyújtanak számunkra. De
Jósa András régészeti dolgozatainak összefoglalása3 is szükségessé teszi, hogy
régész kortársainak levelezéseit ismertessük.
Csállány Qéza
1 Banner J. — Jakábffy I. : A Közép-Dunamedence régészeti bibliográfiája.
Budapest, 1964. 562.
2 Uo. 553. — Csállány D. : Jósa András (1834—1918) irodalmi munkássága. Jósa
András Múzeum Kiadványai, 1 (1958).
3 Csállány D. : Jósa András régészeti és múzeumi vonatkozású cikkei (1889 — 1900).
Jósa András Múzeum Kiadványai, 2 (1958).
4* 51



1.
Mélyen tisztelt kedves bátyám !
Nagyon örülök, hogy szolgálhatok a szkítákról írt tanulmányommal,
melyhez mellékelve itt küldök kedves bátyámnak egy különlenyomatot a
Budapest Régiségeiből s egy másik kisebb füzetet, amit az 1902-i nagy rende
zés alatt a Szent István-napi nyitás alkalmával készítettem a régiségtárról.
Ami a szkíták nemzetiségét illeti, a fő dologban ma sem változott a véle
ményem. Ma sem tartom őket iránoknak, mint a német tudósok nagy többsége,
hanem velünk közelebbi viszonyban levő uralaltájiaknak, vagy turánoknak.
A részletekben azonban módosult a véleményem, aminek alkalmilag egy pár
helyen irodalmilag is kifejezést adtam. Egy pár idézetet ezekből ide mellékelve
küldök. Még a télen állítottam össze boldogult Újfalvi Károly részére, ki a
múlt év vége felé Firenzéből keresett fel, hogy küldjem meg neki a szkítákról
szóló tanulmányomat, melyet ismertetni akart az „Archiv für Anthropologie"
ban, de mire megküldtem volna, meghalt.
A fődolog, amiben módosult a véleményem, abból áll, hogy nem tartom
a szkítákat a szumírok egy barbárságban maradt ágának, hanem a törökségből
kiszakadt népnek, mely Déloroszországban már erősen keveredett finn és ugor
elemekkel, sőt, elamita-kaukázusi elemeket is vett magába. Ezek az elamita
kaukázusi elemek okozták a régebbi tévedésemet, melyeket Lenormant után
szumíroknak gondoltam, aki pl. a &?/S2=kormányozni (innen a szkíta kszaj,
kozol=király), bat=ölni (szkíta: oior-pata = férfi-ölő) stb. szókat a szumír-akkád
nyelvkincsbe tartozóknak veszi föl, holott ma már bizonyos, hogy egészen más
volt a szumír-akkád s megint más az elamita-susai, vagyis a behisztuni híres
fölirat középső nyelve. Az u.n. szkíta-leletek, melyekről Hampel és Reinecke P. értekezett,
egész a Bajkál tóig követhetők. Körülbelül ezen a területen volt a szkíta moz
galmak központja s így azok a jelenségek, melyek török-tatár típusú népnek
mutatják a szkítákat, megegyeznek a régészeti leletekből levonható földrajzi
viszonyok etnikai tanulságaival. Egyes szkíta szók jakutos jellegűek ; a ja
kutok ma a Bajkáltól északkeletre elterülő szibériai pusztaságon tanyáznak,
s nyelvük egészen különálló helyet foglal el a török-tatár nyelvcsoportban,
úgy, hogy míg pl. az ozmán, turkmén, kazáni és krími tatár, üzbég, kirgiz,
ujgur stb. nyelvek között csak nyelvjárási különbség van s Vámbéry szerint
a kínai tatár megérti a konstantinápolyi török beszédjét, a jakutok nyelve
már önálló és külön török-tatár nyelv. Már most vegyük ehhez, hogy a jakutok
ma is szakáknak (azaz szakha-lar) nevezik magukat, ahogy az ókori szkíták,
kiknek uralkodó törzse, a királyi szkíták, mint Herodotos írja, szJcolot-nak (azaz
szako-loth=szakha-lar) nevezték magukat; a jakut név sem más, mint a szaka
névnek tunguzos változata, csakhogy itt a többes rag is tunguz (jak-ut) ;
ugyanilyen viszony van a szkolot=szako-loth és szkythész—szakith között,
mely utóbbi (ti. a szkythész) a szkíták nemzeti nevének, a szaJca-n&k (így
nevezték őket a perzsák) a kínaiaknál sze : többes raggal ellátott alakjából
(szakith) lett akár a pontuszi görögök, akár pedig a kaukázusi (cserkesz-abcház)
népség által eltorzítva. Ez a török fajta népség aztán, elszakadva őshazájából, más fajú népek
fölött helyezkedett el, mint uralkodó néposztály. Legközelebb estek hozzájuk
a különböző finn-ugor törzsek még Közép-Ázsiában. A benső kapcsolatot eléggé
bizonyítja a szkíta tűzistennek (Hestiának) Tahiti neve, mely egyenesen a
52



magyar tűz szó legősibb alakjával (tűz = tijiz, tiviz, még régebben tivit)
egyezik.
A finn-ugorokon kívül kaukázusi elemeket is olvasztottak magukba.
Legnyugotibb törzsük az agathyrs már teljesen kaukázusi jellegű. Az aga
thyrs név később akatir, kazár, kozár alakban szerepel, de már Herodotos is
említi a katiar nevet, mint az ő korában egy kisebb dnyepervidéki szkíta
törzset. Szerintem a katiar név nem más, mint az agathyrs, csakhogy amaz a
szkíta-finn alak, emez pedig a névnek cserkesz-abchazos változata
névelővel ellátva, még a végső ,,s" az agathyrsokat környező thrákok nyelvé
nek nominatívusi ragja. Olyanforma tehát, mint pl. a „hunugur" és a latinos
„hungarus" elnevezés közti viszony. Az agathyrs-katiar népet mondja Hero
dotos a legrégibb szkíta törzsnek.
Ez rávezet e szkíta törzs még eredetibb névalakjára. A görög mondákban
szó van a félig ember-, félig lótestű kentaurokrul. Bizonyos, hogy e csodalények
alatt a lovas turánokat kell érteni, akiket legelébb megismertek a lovagláshoz
egyáltalában nem értő őseurópaiak. Természetes, hogy az első lovas embert
valami csodalénynek képzelték az őskorban, tulajdonképp pedig nem valami
képzeletbeli lények a kentaurok, hanem valóságos nép, melyet gandavar néven
ismertek a hinduk ősei is s a hindu mondákban is kiváló lovasokként jelent
kezneHka. a kentaurok csakugyan egy Kelet-Európában szereplő nép volt,
melynek agathyrs neve már a különböző idegen népségek által eltorzított
formát tünteti föl, akkor egy általánosabban ismert névalakban is fel kell
találnunk a nyomukat. Ez az általánosabb névalak a kimmer, a bibliai go
mer, az asszír föliratokban gimirri vagy gumari, annak a népnek a neve,
mely a szkíták utolsó áramlata előtt lakott a Fekete tenger fölött elterülő
pusztaságon. Ha az agathyrsok, kik a mai Erdélyben laktak a Kr. e. utolsó
évezred dereka táján s az ezt megelőző századokban, elcserkeszesedett szkí
táknak tekinthetők, a kimmerekről bizonyos, hogy thrák-szláv nópréteg
fölött helyezkedtek el s így Dóloroszországban a Kr. e. utolsó évezred régebbi
felében olyanforma népalakulás jött létre, mint sokkal később az aldunai
szlovénok és a bolgárok között. Hogy a kimmereket a Kr. e. VII. század körül
a Keleti Oroszországba benyomult királyi szkíták vagy szkolotok elkergették,
az csak olyan jelenség, mint mikor Batu tatárjai kiűzték ugyanazon területről
a rokon kunokat. A Déloroszországból kiszorított kimmerek két felé szakadtak. Egy részük
a Kaukázuson át Kis-Ázsiába nyomult, véget vetettek Urartu (Armenia)
államnak s Kappadocián át egész Lydiáig hatoltak, honnan Kr. e. 657-ben
Gyges (Guggu) verte őket vissza. Összeolvadva a régebbi alaródi-grúz és fryg
elemmel, a mai örmény népben élnek tovább; a másik rész a Kárpátok fölött
nyugat felé vonult s később, mint kelták és germánok szerepelnek. (Cimberek
Marius korában s aztán Walesben ma is „Kymr" néven).
A kimmerek ezen nyugoti terjeszkedésével kellő magyarázatot nyernek a
hallstatti kultúra kaukázusi analógiái. Mivel pedig ezen terjeszkedés nem
előzhette meg a szkolotok Kr. e. 700 körüli előnyomulását, a hallstatti kultúra
kezdetét is ezen idő tájba kell tennünk s korántsem mehetünk vissza a Kr. e.
IX—X. századig, mint a német régészek.
Herodotos szerint Targitaos, az első szkíta király, ezer évvel élt előbb a
perzsa háborúnál, tehát Kr. e. 1500 körül. Ez a szkíta áramlat kiindulási
pontja. Jó egy századot kell felvenni a közópázsiai terjeszkedésre, melynek
53



eredménye volt, hogy az irán-hindu népség összeköttetése megszakadt a leg
közelebbi rokon thrák-szláv népséggel s amaz Közép Ázsiából dél felé, emez
pedig nyugot felé szorult. Hasonló viszonyok álltak be most, mint sokkal ké
sőbb, mikor a hunok Kr. u. 373—374 körül átkelve a Volgán, a kétszáz év
óta folyton kelet felé nyomuló germánságot kiszorítják a mai Oroszország
területéről, felkavarták az egész barbár világot s 40—50 évvel később vandá
lok, svévek, alánok, gótok, egész Hispániáig elhatolnak. így kellett történni
ezekben az ősidőkben is. A kentaurok egész Hellasig előnyomulnak, a monda
szerint Achilleus nevelője egy kentaur volt, tőle tanulta meg a nyíllövésben
való jártasságot. A nagy népkavarodást pedig eléggé mutatja az, hogy már
Kr. e. 1342-ben Egyiptom is megérzi hatását, II. Ramsesnek a hittiták elleni
háborújában addig ismeretlen „északi" és „tengeri népekkel" kell harcolnia
s ez a néphullámzás több, mint egy századig tart. Az egyes adatokra hivatko
zom a Budapest Régiségeiben közzétett czikkem 120-ik és 156-ik lapjain. Természetes, hogy ezen a Kr. e. XIV—XII. századokat betöltő népvándor
lásnak a régészeti leletekben is nyomot kellett hagyniok. Egy pár észrevételt
erre nézve u.a. czikkem 120-ik lapján tettem.
De itt még egy jelenségre akartam felhívni kedves bátyám figyelmét.
Azt mondom az említett helyen, hogy a magyarországi bronzkultúrát magával
hozta egy Közép Ázsiából ide vándorolt nép. Igen ám, de ezt nem lehet ki
mutatni régészeti leletekkel. Igaz, hogy Közép Ázsia, Bokhara, Baktria sat.
vidéke régészetileg teljesen ismeretlen, de Oroszországon át mégis csak kellene
valami összekötő kapcsolatnak lenni. Erre csak azt mondom : az avar leletek
Magyarország határain túl megszakadnak, de ismét feltűnnek Nyugoti Szi
bériában s tartanak egész Minuszinszkig. Ugyanaz a kengyelforma, ugyan
azon jellemző szijvégek, mint nálunk. A közbeeső területen pedig teljesen
hiányoznak. A magyarázatot azonban itt megadja a történelem. 550 felé
törnek elő az avarok a Káma vidékéről, s a Közép Volgán és Dél Oroszorszá
gon át nem egészen 20 év alatt már Magyarországig hatolnak. Vajon az ős
korban nem történhetett-e ehhez hasonló ? Annyi bizonyos, hogy a mai Kelet
indiai kardmarkolat még mindig a mi bronzkardjaink markolatára emlékeztet,
úgy hogy ennek a formának a kifejlődése nem az eddig ismert területen tör
tént. Az ázsiai árjaságnak Baktria volt az ősi kulturális központja, itt kell
keresni a magyarországi bronzkultúra eredetét; ami azelőtt volt nálunk,
az nagyon szegényes lehetett; a mykenaei kultúrának olyanforma kisugár
zásáról, minő pl. volt a római kultúrának, a mi területünkön és Közép-Euró
pában, szó sem lehet. Egyáltalában az u.n. kulturális hatást nagyon elválasztanám a hatalmi
terjeszkedéssel járó hatástól. Amaz sokkal lassúbb. Bizonyítja az, hogy a bronzot
a délbabyloniai lagasiak már Kr. e. 3000 felé ismerték, míg Egyiptomban
csak a X I I . dinasztia idejében, tehát Kr. e. 1995—1801 között kezdik haszná
latba venni. Mykenae hatalmi köre észak felé nagyon csekély volt. S amikor
virágzani kezd ez a kultúra, Kr. e. 1400 felé, akkor már megkezdődött, vagy
nagyon hamar megkezdődött a szkíták által indított népmozgalom.
A bronzkultúra elterjedését a szkíták által Európába szorított közép
ázsiai árjákkal hozom kapcsolatba.
Ezzel korántsem akarom azt mondani, hogy az árja vagy ahogy a mi
német-majmolóink nevezik, az indo-germán népek ázsiai eredetűek. Ellen
kezőleg azt vallom, hogy az árjaság Európában, még pedig Közép- és Dél
Oroszországban alakult meg, méghozzá kétféle népségből, a baltvidóki
54



nagytermetű, dolichocephal szőke rasszból és egy középázsiai brachycephal
túrán népségből, körülbelül a Kr. e. IV. évezredben. Oroszországban nőtt
naggyá ez az ősnép, melynek nyelve és grammatikai rendszere felemás ter
mészetű ; átvette a turánságból a ragozást, de megtartotta a baltvidéki ős
nyelv elöljáróit is (in hort-o = kert-ben), az igéknél használ személyragokat
is, de a névmást is kiteszi (du lieb-sí = szeretsz) sat. Hogy a brachycephalok
nyelve túrán volt, bizonyítja az, hogy egy sereg rag (p. 1. szem -m = túrán -m,
ame -m = szeresse-m) és szó (homo = magy. him, vir = ősmagy. érje, f-érj =
fi-erje, szkíta : oior) közös a turánsággal. Ez az oroszországi ősárja nép terjesztette el aztán nyelvét a Kr. e. 3000
2500 közti időben az európai szőke rassznál s már Kr. e. 2500 után benyomult
Kis Ázsiába, hol alapította a trójai II. várost (innen a nagy egyezés a magyar
országi ós középeurópai neolithkori leletekkel), sőt egész Egyiptomig elhatolt,
hol a VI. dinasztia idejében említik először a kékszemű, nagy termetű tem
hukat, ahogy a későbbi időben is nevezték a görög szigetek lakóit. Meddig
terjedtek kelet felé, eddigelé nem lehet megállapítani. Kr. e. 2300 felé azonban
mindenesetre feltartóztatta őket a terjeszkedésben az elamiták világuralma,
miként p. az oroszokat 1220 után a tatárok. Körülbelöl két századig (2280
2090) tartott az elamiták uralma, miként a tatároké, s akkor ismét megkez
dődött az árja terjeszkedés. A Kaukázuson áthatolva, Mezopotámiát hábor
gatták, hol a Kr. e. 1900-at követő időkbül jóformán két századig mit sem
tudunk, úgy, hogy föltétlenül nagy zavaroknak kellett bekövetkezni. De ter
mészetesen Közép-Ázsia felé is előnyomultak s ugyanezen időtájba lehet
tenni Baktria keletkezését. Kr. e. 1700 felé alapítottak a kossaeiták vagy
kassiták Babyloniában egy több, mint félezredévig tartó dinasztiát, erről
pedig ma már bizonyos, hogy indo-árja eredetű volt. Ez a Kr. e. 2000—1500 között kifejlődött baktriai indo-árja kultúra volt
az, mely Magyarországban meghonosította a bronzkultúrát Kr. e. 1400—1300
felé. A szkítákkal a rézeszközök terjedtek el.
A termésréz feldolgozásának mestersége az Altáji hegység őslakóitól
a turánoktul indult ki s terjedt el mindenfelé, még az amerikai indiánoknál
is, kik az ősidőkben szoros kapcsolatban voltak Ázsia északkeleti részével s
egyebek közt az ij használatát is innen vették, mely épp úgy a turánok talál
mánya, mint p. a ló megszelídítése vagy a későbbi időben a sajt- és vajkészí
tés (a görög bu-tyron, tyros = túró szó is szkíta eredetű), s még később a
kengyel használata. Szó sincs róla, hogy a neolith kultúrának a továbbfejlő
dése volna a rézkultúra. A neolithkori csiszolás, súrolás technikája semmi
kapcsolatban sincs a kovácssággal, de igenis összefügg vele a kő feldolgozásá
nak palaeolithkori technikája, az ütögetés. Csakis egy a palaeolithkori tech
nika hagyományai szerint élő nép lehetett az, mely a vidékén nagy bőségben
levő termés rezet kő gyanánt kezdte feldolgozni s mivel egész Európa, Egyip
tom, Elő Ázsia és India hosszantartó és nagy virágzásnak örvendő neolith
kultúrát élt át : az ezen területen levő rézbányákat csak akkor kezdték mű
velni, mikor egy idegen nép megismertette őket a réz feldolgozásának módjá
val. Babyloniában Kr. e. 4000 körül vitték be a turánok, vagyis a Kis és
Kengi háborúk idején. Az ősrégi Kengi állam, melynek vallásos központja
Nippur a Kr. e. 6000-ig megy vissza, neolith kultúrában élt. Körülbelül ezer
év telt el, amikor Egyiptomig eljutott a réz használata, Menés ideje felé tűn
55



nek föl az első rézeszközök, de csak Kr. e. 2800 körül veszi művelés alá a IV.
dinasztia első királya Sznofru a sinai rézbányákat.
A rézkultúrát azután Dél Babyloniában fejlesztették tovább, előbb a
réz megolvasztása, azután ónnal való keményítése által. Lagasban vagy Szir
gullában már legalább is Kr. e. 3000 felé, a Gudéa-korszakban ismerték a bron
zot, de ez majdnem ezer évig a lagasi papok titka lehetett, mert Egyiptomban
csak a X I I . dinasztia idejében, Kr. e. 2000 felé (XII. din. ideje : 1995—1801)
kezdik használni az akkor még csekély óntartalmú bronzot.
Az altáji turánok azonban tovább is a tiszta rezet használták, amikor
másfelé már a bronz járta. Ezért van az, hogy a különböző túrán bevándorlá
sokkal újabb és újabb réztípusok tűnnek föl hazánkban, melyekről a Buda
pest Régiségei 109-ik lapján tettem rövid említést.
A legősibb típus mindenesetre a véső alakú balta, mely kétségkívül a
kőkorba tartozik. Ez jutott el az Észak-amerikai indiánokhoz is. A neolith
kori kőcsákányokkal és kalapácsokkal egyező réztípus szintén régi (ilyen p.
a lucskai) s nyilván a kő- és bronzkultúra közti átmeneti időről van szó. Ellen
ben minden öntött réz baltát bronzkorinak tartok, ide tartoznak az egyágúak,
mint p. a kanász balták közt ma is meglevő típus ; a megnyúlt, egyágú típus
a bronzbalták közt is megvan, de inkább csak Erdélyben, ide tartozik a híres
czofalvi (Háromszék) arany csákány is, melynek díszítése azonban Pulszky
szerint a vaskor elejére mutat, tehát nyilván az agathyrsok speciális balta
típusa ; a keresztélű rézcsákány nyugot felé nem fordul elő, de van a Kauká
zusban, nincs bronzkori fejleménye, csak vaskori, nyilván tehát a legkésőbbi
szkíta bevándorlással függ össze. De nem fecsegek tovább. Legmélyebb tiszteletem mellett maradtam kedves bátyám híve Budapest, 1904. IV. 16. Nagy Géza
2.
Mélyen tisztelt bátyám !
Hampel úr átadta a pátrohai aranyozott bronz kengyelpár rajzát, hogy
tudassam véleményemet, mely korbul valónak tartom.
Az alapforma megfelel egy XII—XIV. századbeli kengyeltípusnak, de
annál fejlettebb.
A kezdetlegesebb formákat az én gyarló rajzommal itt küldöm. Leg
egyszerűbb a tinódi (VIII. tábla 1), mely egészen kerek. Vele együtt találtak
egy X — X I I . századbeli típusú, ezüsttel kirakott zablát és két korai szablyát.
Ennek korát semmi esetre sem tenném későbbre a XII—XIII. századnál s
mivel ezen időben Fejér megye egész déli részében besenyők laktak, hajlandó
volnék besenyő kengyelnek nevezni. Egyelőre azonban, míg több és határo
zottabb adatom nincs, nem használom ezt az elnevezést (VIII. tábla 2, 3, 4, 5, 6).
Fejlettebb forma az erdőteleki (IX. tábla 1), mellyel szintén egy szab
lyát (kár, hogy a jellemző keresztvas nincs meg), egy XIII—XIV. századbeli
csatabárdot és egy csikó zablát találtak. Ha lovassír volt, amit azonban nem
tudok, akkcr csakis kun sír lehetett.
Még fejlettebb forma a budavári (IX. tábla 2) és az ismeretlen lelhelyű
(IX. tábla 3) úgy, hogy ezeknek korát egész a XV. századig vihetjük. Az
56



ismeretlen lelőhelyűnel jellemző még a kerek talp lehajló széle, mely már
ezen korabeli kengyeltípusoknál is feltalálható.
A pátrohai típus már a XVI—XVIII. századbeli kengyelek közé tarto
zik. A réz (IX. tábla 4—5) vagy bronz kengyelek használata a török uralom
idejében volt elterjedve. Vannak nálunk tiszta török kengyelek is bronzból
(X. tábla 1—2) (néha aranyozva), az ismert típusból, de vannak más formák
is a XV—XVI. századbeU (X. tábla 3—4) ós későbbi típusokból.
A pátrohai típussal egyezik egy sárgaréz kengyel (X. tábla 5), melyet
a múzeum Závodszky István gödöllői gyűjteményéből szerzett. Van aztán
két pár hasonló — szintén sárgarézből — (X. tábla 6—7) mindegyik nyergen ;
az egyik pár egy körülbelül XVII. századbeli, rézgombokkal kirakott, u.n.
tatár (vagy kun) nyeregre van kötve, a másik pár szintén ilyen tatáros, vagy
kun formájú, de csonttal kirakott XVII—XVIII. századbeli nyergen van,
minő nyergeket ezen időben a mesteremberek (mészárosok) használtak nálunk;
két hasonló típusú, csonttal kirakott nyergen ugyanis a mészárosok jelvényei
vannak bevésve (X. tábla 8).
Mély tiszteletem mellett maradtam kedves bátyám kész szolgája
Budapest, 1904. X. 5. Nagy Géza
3. Alag, 1910. IV. 15.
Kedves bátyám !
Nagyon köszönöm a rohodi bronzleletről szóló füzeted.
A mint megkaptam, rögtön végigolvastam (hiszen gyöngélkedésem miatt
már egy hónap óta itthon lopom a napot) s mondhatom, jóízűt mulattam a
közberótt jóízű történetkéken.
Ami az általad fölvetett kérdés lényegét illeti, azt hiszem, igazad van,
amikor kétségbe vonod a hallstatti kultúra befolyását a nyíri őskultúrára s
inkább valamely délkeleti, — mondjuk, kisázsiai — közös forrásra vezetted
vissza a köztük levő egyezéseket. Hát e tekintetben nagyon szembetűnő
bizonyítékul szolgál a h. böszörményi bronz sisak, mely az asszir sisakkal
van szoros rokonságban.4 Viszont a kora megfelel a hallstatti kultúra idejének, mert hiszen a bronz
kor nálunk körülbelöl Kr. e. 500-ig tartott s azt hiszem, az olyan elterjedt
bronz kincsek, minő a h. böszörményi v. éppen a ti vidéketeken annyi más
hasonló jellegű lelet, akkor kerülhettek a földbe, a mikor Kr. e. 600 felé a szkít
hák benyomultak Magyarország területére.
4 A hajdúböszörményihez (pontosabban Zelemérihez) minden tekintetben hasonló,
a Körös medrében Endrődön lelt bronz sisak, mely a b. gyulai múzeum tulajdona. (Raj
zát 1. Hampel : A bronzkor I. Kötet XXXIII.) (Hasonló a nagyszebeni múzeum bronz
sisakja, melyet az Ackner gyűjteményből szerzett meg s a mai Nagyküküllő megyei
Sároson találtak egy másik sisakkal együtt; ez utóbbi Hannoverbe került.) Közölve :
Transsylvania 1833. II. 274—277. Talán azonos a Lipperheide-féle berlini gyűjtemény
ben levő s a böszörményivel minden tekintetben egyező „Sog. ungarische Helmhaube"
val. (Rajzát lásd Lipperheide Ferencz : Antike Helme. 128.) Egy ötödiket a b. Brüdern
gyűjteményben látott Pulszky Ferencz (Magyarország Archaeológiája I. köt. 160.),
mely később Angliába került; ennek lelhelye a Mátra vidéke. Németország keleti részei
ben is előfordulnak hasonló sisakok ; ilyen van a mecklenburg—schwerini múzeumban
(formája egészen magyaros. — Die Kriegswaffen 4. te Aufl. 1893. 294. 8. sz.).
57



De nézzük a hallstatti kultúra keletkezésének történeti előzményeit. Az etruszkok, akiktől ered ez a kultúra, kisázsiai nép, mely Lydiából a tengeren át vándorolt Tarquiniiba s onnan nyomult Itália belsejébe. A gö rögök a migdoniai pelaugok szomszédságában lakó szicíliai és itáliai tyrrhenékről nevezték el őket. Müller О. szerint ezek aztán Itáliában az Alpesekböl jött rhaetiaiakkal keveredtek össze s magukat, mint ezek, rasenáknak nevez ték. Űgy látszik különben, törzsrokon volt a két elem v. nyelvük ahhoz a • kaukázusi családhoz tartozott,5 melyből ma csak a georgiaiak és rokonaik az abcházok, cserkeszek, csecsének s a különböző népek (avarok, varkhunok, rútulok sat) maradtak fenn a Kaukázus két oldalán, egykor azonban a Kau kázustól Kis Ázsiáig és Szíriáig, kelet felé pedig Perzsia déli részéig el voltak terjedve. (így a Tarquinii, Tarquinius név szorosan egyezik a hittita, urartui, kossaeita és elamita : tarhu, targun — itten az úr, király szóval, mely aztán ,,tarkhan" = fejedelem, előkelő jelentéssel a török nyelvben is elterjedt.) A rhaetiaiakon kívül a pelaszgokkal voltak még szorosabb rokonságban, úgy, hogy a lemnoszi pelaszg nyelvemlék szerint csak dialektusi különbség le hetett a két nyelv között. A Kis Ázsiai bevándorlást a Trójából megmenekült Aeneashoz fűzte a római hagyomány, de a trójai meg az Alba Longát alapító Aeneasfi Ascanius közt két századnyi különbség van.6 Az etruszk évkönyvek 1044-ig mentek vissza (Aeneas 14 alba longai ivadékát sorolták fel Róma alapításáig), míg
5 Hőmmel Fritz : Grundriss der Geographie und Geschichte des Alten Orients
München, 1904. 67. az etruszk és kaukázusi nyelvek közti egyezések közül felhozza a
számneveket; és mint Hampel szerint is az etruszk számnevek :
egy = du (ó. kaukázusi: dze, dzi)
kettő = zal (mingrel: zsiri, zsűri)
három = ci (é. kaukázusi: si, sib)
négy = mach (é. kaukázusi: mukva)
öt = hud (georgiai és é. kaukázusi : chuth)
A Kr. e. I I . évezredben szerepelt népek közül e rokonsághoz tartoztak a auaaiak
vagy elamiták, Perzsia déli részében, tőlük északra kossaeiták vagy kassiták, ezek szom
szédságában az uraríuiak és vanmellékiek vagy protoarménok, ezektől nyugatra a Fekete
tenger mellékén a moszkhok, tibarénok és khalibok, majd Kis-Ázsiából átnyúlva Szíriába
és Palesztinába a khéták vagy hittiták, a tengerparton és szigeteken a lykiaiak vagy lékák,
leiegeLk.ehmann szerint e rokonsághoz tartoztak a krétaiak, karok, mykeneiek, etruszkok
kisázsiaiak stb.
Közülük Kr. e. 2300—2100 közt egész a Földközi tengerig kiterjedő nagy birodalmat
alapítottak az elamiták ; Kr.e. XVII—XII. századig Babyloniában és Ázsia felső részei
ben uralkodtak a kassiták ; Kr.e. 1400 felé a Kassiták és Egyiptom mellett Mitann volt
Elő-Ázsia harmadik nagyhatalma, de már ekkor végnapjait élte s félszázad múlva ele
nyészett ; felváltották őket a khelták vagy hittiták. Mindezen népek nyelvében előfordul
a tarkhu, tarka, tarkum sat. szó Isten, király, s uralkodó jelentéssel. így a hittiták főistene
volt Tarku, a kis-ázsiai Tarchut a görögök Kronoszával, az elamita Turkut az asszir
babyloni Bamman istennel azonosították, a kassita Turgu a levegő, zivatar istene volt
és Béllel vették egynek. Az etruszkok mondai ősapjukat nevezték Tarchon-n&k s az
aranyvárost, melyet Itáliában alapítottak, Tarquinii-nak ; innen származik a római
Tarquinius név. A későbbi időkben a tarkhan szó fejedelem, előkelő jelentéssel a közép
ázsiai török-tatárságnál is elterjedt.
6 Az Ascanius névnek abban van a jelentősége, hogy megfelel a bibliai Askenaznak,
a ki alatt a phrygiaiak, illetőleg phrygiai, tehát Trója körüli őslakosság mondai ősét ér
tettéIkn. nen nevezték a phoenikek Askenáztenger-nek a Fekete tengert, amiből a későbbi
görög Pontos- Axenost (a barátságtalan tenger), később Pontus-Euxinost (vendégszerető
tenger) csinált.
58



Trója pusztulása Thukydides és Herodotos szerint Kr. e. 1260-ban (Herodotos előtt 800 esztendővel) Eratosthenes szerint pedig I I I . Ramses idejében, az I . Olympiad (Kr. e. 776) előtt 407 évvel, vagyis Kr. e. 776+407 = 1183-ban történt. Ámde I I I . Ramses Kr. e. 1240—1208 közt uralkodott, így valami hiba csúszott be Eratosthenes számításába. Mivel pedig III. Ramses uralkodásá nak 8-ik évére esik az a nagy népmozgalom, midőn berontanak Szíriába, a „tenger végéről való északi népek", mint a tursok (tyrrhenek), daananok, (danaidák, vagyis mykeneiek és argosziak), kik I I . Ramses idejétől (Kr. e. 1342) fogva veszélyeztették az Egyiptomi birodalmat : ezen időtájba tehető Trója pusztulása.7 I I I . Ramses Kr. e. 1232-ben visszaszorította a barbárokat, a mennyiben nem fenyegették többé Egyiptomot, mindamellett Szíriában és Kánaánban megszűnt az egyiptomi uralom s kétszáz évig a filiszteusok viszik a vezérszerepet. Kis Ázsiában is nagy változás következett be, mert Lydiában Kr. e. 1221-ben felváltotta a régi dinasztiát a Szandonidák háza. Valami hatalmi eltolódás törtónt a kisázsiai partvidéken s Trója helyett most Lydia lép előtérbe. Az új lydiai dinasztia meg a Trója elleni háborúban vezér szerepet vivő mykenaei argosi Agamemnon ház közt kellett valami összefüggésnek lenni.8
7 A „tengeri népek" közül legelőbb a szardinok (szirdana) és az argoszi danaidák
(danuna) tűnnek fel Kr. e. 1400 felé I I I . és IV. Amenhotep egyiptomi királyok (Kr.e.
1439—1391) tell-el-amarnai levéltárában. II. Ramses 5. évében (Kr. e. 1342) a „tenger
végéről" való népek közül a következők voltak a hittiták szövetségesei : Arathu (Árados),
Khilíbu (Haleb, Aleppo), Pidasza (Pidasis), Leka vagy Luk (lykiai), Dard vagy Dardani
(trójai), Mószu (mysiai), Kirkamos (Karchemis), sat. valamennyi Kis Ázsiából és Coele
Scytiából. A 2 évvel később kitört és 14 évig tartó, egyiptomi-rheta hadjáratban m á r nem
szerepeltek a „tengeri népek".
A báború II. Ramses 21. évében, Kr.e. 1326-ban azzal végződött, bogy Ramses
szövetségre lépett Hetasirával, a kheták nagy fejedelmével, Maurasira fiával, Saparuru
unokájával (kiadta újabban a szövetségkötés egyiptomi szövegét német fordítással
együtt Müller W. Max : „Der Bündnisvertrag Ramses I I . und des Chetiterkönigs."
Berlin. 1902. Legújabban a khelta szöveget is megtalálták.
Csaknem félszázadig tartó béke után Mineptah 5-ik évében Kr.e. 1277-ben ismét
megrohanták a „nyugoti tartományt" Marajuinak zsoldosai, „az észak népei és a tenger
országaiból való népek", ezek: акагиаёа (achaj), sakalsa (siculus), liku (leka, likiai),
eairdan (sardiniai), turisa vagy tuliea (tyrsen).
A I I I . Ramses 8-ik évében, Kr.e. 1232-ben Egyiptom ellen nyomuló mépek „kik
föltámadtak a partokról és szigetekről" s „egy nép sem maradt tőlük békében", kezdve a
,,khita néptől" és elpusztították az amoriták országát: a tenger tuirsai (tyrsen), a tenger
népe, a sairdana v. akiknek hazája puruszatha vagy puleszatha (filiszteus), zakkar (teukrok,
trójaiak), sakalsa (siculus), danán vagy danauna (Danaidák, Mykenae), Uasasa (krétai
axioi) országában volt.
8 Agamemnon mykenaei király szépapja a görög monda szerint Tantalos volt a
lydiai vagy mysiai Sipylus királya, a ki tehát a Kr.e. XIV. század dereka táján, az 1342
ki kheta-egyiptomi hadjárat ideje körül élhetett. Fiát Pelopsot elűzte, a trójai Ilos ivadékai
aztán a Danaidák által alapított Argosban és Mykenaeben uralkodtak. Agamemnon tehát
a moszuk, mysiaiak törzséből származtatható. Tróját pedig pusztulása előtt hét nemze
dékkel, tehát Kr.e. 1430 —1400 körül a mysiaiak törzsrokonai a dardanok építették fel.
A monda ugyanis a trójai uralkodók élére Dardanost, Zeus fiát teszi. Ennek fia volt
Teukros, a teukrok vagyis az egyiptomi feliratok által említett zakkarok heros eponymu
sa ; Teukros fia Tros vagyis a tuirsák személyesítője. Ezután jön Ilos Rión építője, aki
•elűzte Tantalost s Pelopsot. Ilos fia Laomedon erősíti meg Ilion fellegvárát. Ennek fia
Priamos, ezé pedig Hektor és Paris.
Trója újabb felvirágzása eszerint a I I . város felégetése után Kr.e. 1400 felé követ
kezett be. Ekkor Kis-Ázsiába nyomultak az aldunai eredetű dardanok és mysiaiak és
59



Kr. е. 1232—1221. megfelel a tíz éves trójai háborúnak, Kr. e. 1222 tehát
Trója pusztulásának éve, mely kiindulási pontja volt a kis ázsiaiak, görögök,
itáliaiak időszámításának, ezért maradt fenn emléke.
A Kánaánban Kr. e. 1200—1000 közt uralkodó filiszteusok, kiknek
emlékét mai napig fenntartotta Palesztina neve, két szempontból is fontosak
az etruszk-kérdésben. Minden róla fennmaradt adat azt mutatja, hogy a kis
ázsiai kaukázus-alaródi népekkel voltak rokonságban, s így nevük kétségkívül
összefügg a pelaszgok és itáliai faliscusok nevével. Tehát közel rokonai voltak
az etruszkoknak vagyis az 1232-i szíriai hadjáratban említett tuirsáknak. A másik szempont a mi felhívja figyelmünket a filiszteusokra, az, hogy
a Zeitschr. für Ethn. egy nem régiben megjelent cikke a filiszteusoknak tulaj
donítja a vaskultúra eredetét. A felhozott érvek oly meggyőzőek, hogy egészen
magamévá tettem, de akár ők, akár a khalibok (görögök szerint), akár a tu
balok vagy tibarénok (biblia szerint) voltak is a feltalálók : mindenképpen
bizonyos, hogy a Fekete tenger délkeleti részének hegyvidéki Kaukázus-ala
ródi törzsei közt volt legelőször ismeretes a vas feldolgozása, közülük szakad
tak ki a filiszteusok s általuk terjedt el a körülöttük lakó kultúrnépeknél a
Kr. e. XII—XI. században, mint az egyiptomiaknál, a zsidóknál (a biblia
szerint Dávid előtti időkben a filiszteusoktul szerezték be vas eszközeiket),
a ciprusiaknál (Ohnefalsch szerint a Kr. e. 1200—900 közti időszakban, egy
más mellett vannak a legkésőbbi mykénei bronztárgyak s a legkorábbi grae
ko-phoenik vaseszközök), a görögöknél (a 900—800 közt élt Lykurgos korá
ban még nagyon ritka, erre vonatkozik a vaspénz hagyománya), az asszírok
nál (csak a X. századtól). Itáliában sem ismerhették tehát előbb a vasat, a hová az etruszkok vit
ték bHea. tehát Kr. e. 1044-ig mennek vissza az etruszk évkönyvek : legkorábbi
dátum a Kr. e. X I . század közepe. Valószínűbbnek tartom azonban, hogy
a hallstatti kultúra, illetőleg a bronzkornak a vas által való felváltása csak
akkor következett be, mikor az etruszk hatalom Noricumra is kiterjedt,
honnan vasat kaphattak. Mindenesetre fontos jelenség, hogy a felsőitáUai
bolognai és a noricumi hallstatti leletek a legkorábbi emlékei a vaskultúrá
királyi székhellyé tették a körülbelül négy század óta inkább csak falu-szerű egykori
nagy várost, melynek helyén eddig három szegényes kis telep állott egymás után. Ezen
újabb fölvirágzás egybe esik a mitanik birodalmának hanyatlásával és bukásával, mely
I I I . és IV. Amenhotep egyiptomi királyok idejében (Kr.e. 1439—1391) még Ninivén is
túlterjedő nagyhatalom volt Nyugot-Ázsiában, de még Amenhotep kortársa Dusratta
király halála után csaknem felbomlott; nyilván nyugat felől megindult népvándorlás
söpörte el. (Mitaniról s a két Amenhoteppel levelező királyáról, Dusrattáról, valamint
közvetlen elődeiről Szutarnáról és Artatumáról csak két évtized óta van tudomásunk.
IV. Amenhotep tell-el-amarnai diplomatiai levelezésének fölfedezésétől fogva.)
E népvándorlás első hullámai sodorták Kis Ázsiába Trója vidékére a dardanokat
és mysiaiakat. Az uralmuk valami három nemzedéken át tartott, a Kr.e. XIV. század
közepe tájáig. Akkor változás történt az uralomban, amit Ilos jelez. Valami kelet felől
jövő népáramlat lehetett ez, mert Paris nevét a szanszkrit nyelvre vezetik vissza, a Trója
ostroma alatt maguk az istenek is két részre oszlottak, vagyis míg a mykenaeiek sat.
Zeust tisztelték (Dardanos és Tantalos is Zeus fia) : Trója védői első sorban Aphrodite,
azaz a termékenység istennője s az ősi Kis-Ázsiai istennő, aztán Apolló a népi isten és
Ares, eredetileg a zivatar istene tehát a hindu-irán Mithra és Indra, kiknek Kis Ázsiában
való tiszteletét egy nemrégiben felfedezett 1400—1200 körüli mitanni-hittita időbeli
felirat bizonyítja. E fölirat az asszir-babyloni „ihr" szóval fejezi ki az „istent" s így a
trójai ,,Ilvs" is alighanem erre vezethető vissza.
60



nak, holott a középitáliaiak későbbiek. Kr. e. 900-nál korábbi időbe tehát
semmi esetre sem tenném a hallstatti kultúra kezdetét, melynek tartama
összeesnék az etruszk hatalom fénykorával, Kr. e. 800—400 között.
De talán elég is volt a nagyképűsködósből.
Üdvözöl tisztelő és szerető öcséd Nagy Géza
ARCHÄOLOGISCHE BRIEFE VON GÉZA NAGY AN ANDRÁS JÓSA
András Jósa unterhielt einen ausgedehnten Briefwechsel mit den her
vorragendsten Repräsentanten der Archäologie unseres Landes. Diese Briefe
liegen unveröffentlicht im Museum zu Nyíregyháza. Ihre Publikation ist
jedoch von wissenschaftlichem Interesse, da sie die bereits erschienenen ar
chäologischen Arbeiten ergänzen und diese beleuchten.
Von den 26 Briefen Nagy's an Jósa, die wohl als wissenschaftlich wertvoll
anzusehen sind, möchte ich 3 herausgreifen und bekanntgeben.
Der erste Brief beschäftigt sich mit den Skythen, Kimmern uad mit der
Verbreitung der Bronze- und Kupferkultur.
Der zweite behandelt die im XII—XIV. Jhd. gebräuchlichen Steigbügel
(in Verbindung mit den Petschenegen).
Im dritten bespricht er die geschichtlichen Voraussetzungen des Entste
hens der Hallstattkultur und befaßt sich mit den Gründen, die die Ablösung
der Bronzekultur durch die Eisenkultur verursachten.
Géza ösállány
Gl