---
master_file: "[[@AllatszimbolumtarAZVigh]]"
---
# Index for Állat-szimbólumtár A-Z – Vígh Éva.pdf

A –Z
ÁLLATSZIMBÓLUMTÁR






ÁLLATSZIMBÓLUMTÁR
Szerkesztette VÍGH ÉVA
BALASSI KIADÓ • BUDAPEST
A –Z



A kötet megjelenését támogatta
Nemzeti Kulturális Alap
Emberi Erőforrások Minisztériuma 20391-3/2018/FEKUTSTRAT projektje
MTA–SZTE Antikvitás és Reneszánsz: Források és Recepció Kutatócsoport (TK 2016-126)
A kötet szerzői
DARAB ÁGNES – ókor
ÚJVÁRI EDIT – Biblia; régi magyar művelődés
VÍGH ÉVA – középkor; újkor; ikonográfia
BUDA ATTILA – 19–20. századi magyar irodalom
BARNA GÁBOR és munkatársai – néprajz Apjok Vivien, Deme Ágnes, Frauhammer Krisztina, Glässerné Nagyillés Anikó, Gyöngyössy Orsolya, Gyuris István Viktor, Habi Csilla, Kerekes Ibolya, Kiss Dóra, Mód László, Pintér Zsófia, Terendi Viktória, Vukov Anikó Veronika
TÜSKÉS ANNA – magyar művészettörténet
A borító egy 15. századi bestiárium párducot más állatokkal és sárkánnyal ábrázoló miniatúrájának felhasználásával készült (Hága, Museum Meermanno, MMW, 10 B 25, f. 3r)
© Szerzők, szerkesztő
ISBN 978-963-456-049-4



TARTALOM
ELŐSZÓ . . . . . . . . . . . . . . . . . . . . . . . . . . . . . . 7
A
Antilop . . . . . . . . . . . . . . . . . . . . . . . . . . . . . . . 13
B
Bagoly/kuvik . . . . . . . . . . . . . . . . . . . . . . . . . . 15 Bálna/cethal . . . . . . . . . . . . . . . . . . . . . . . . . . . 19 Bárány . . . . . . . . . . . . . . . . . . . . . . . . . . . . . . . 22 Baziliszkusz . . . . . . . . . . . . . . . . . . . . . . . . . . . 25 Behemót . . . . . . . . . . . . . . . . . . . . . . . . . . . . . . 28 Béka/varangy . . . . . . . . . . . . . . . . . . . . . . . . . 29 Bika . . . . . . . . . . . . . . . . . . . . . . . . . . . . . . . . . . 32 Birka/juh . . . . . . . . . . . . . . . . . . . . . . . . . . . . . 35 Bogár, szkarabeusz, szarvasbogár, cserebogár . . . . . . . . . . . . . 38 Bölény/bivaly . . . . . . . . . . . . . . . . . . . . . . . . . 41 Borz . . . . . . . . . . . . . . . . . . . . . . . . . . . . . . . . . 43 Búbos banka . . . . . . . . . . . . . . . . . . . . . . . . . . 45
C
Caladrius . . . . . . . . . . . . . . . . . . . . . . . . . . . . . 49 Cinege/cinke . . . . . . . . . . . . . . . . . . . . . . . . . . 51
CS
Csalogány/fülemüle . . . . . . . . . . . . . . . . . . . . 53 Csiga . . . . . . . . . . . . . . . . . . . . . . . . . . . . . . . . . 56 Csikóhal/hippokamposz . . . . . . . . . . . . . . . . 58
D
Darázs, lódarázs . . . . . . . . . . . . . . . . . . . . . . . 60 Daru . . . . . . . . . . . . . . . . . . . . . . . . . . . . . . . . . 62 Delfin . . . . . . . . . . . . . . . . . . . . . . . . . . . . . . . . 66 Denevér . . . . . . . . . . . . . . . . . . . . . . . . . . . . . . 69 Disznó/sertés . . . . . . . . . . . . . . . . . . . . . . . . . . 73
E
Egér, patkány . . . . . . . . . . . . . . . . . . . . . . . . . . 77 Egyszarvú/unikornis . . . . . . . . . . . . . . . . . . . 80 Elefánt . . . . . . . . . . . . . . . . . . . . . . . . . . . . . . . 84
F
Farkas . . . . . . . . . . . . . . . . . . . . . . . . . . . . . . . . 90 Fecske . . . . . . . . . . . . . . . . . . . . . . . . . . . . . . . . 95 Fogoly . . . . . . . . . . . . . . . . . . . . . . . . . . . . . . . . 98 Főnix . . . . . . . . . . . . . . . . . . . . . . . . . . . . . . . 100 Fürj . . . . . . . . . . . . . . . . . . . . . . . . . . . . . . . . . 103
G
Galamb/gerle . . . . . . . . . . . . . . . . . . . . . . . . . 105 Gém/kócsag . . . . . . . . . . . . . . . . . . . . . . . . . . 108 Gólya . . . . . . . . . . . . . . . . . . . . . . . . . . . . . . . 110 Griff . . . . . . . . . . . . . . . . . . . . . . . . . . . . . . . . 113
GY
Gyík . . . . . . . . . . . . . . . . . . . . . . . . . . . . . . . . 117
H
Hal . . . . . . . . . . . . . . . . . . . . . . . . . . . . . . . . . 120 Hangya . . . . . . . . . . . . . . . . . . . . . . . . . . . . . . 125 Harkály . . . . . . . . . . . . . . . . . . . . . . . . . . . . . . 127 Hárpiák . . . . . . . . . . . . . . . . . . . . . . . . . . . . . 130 Hattyú . . . . . . . . . . . . . . . . . . . . . . . . . . . . . . 131 Héja . . . . . . . . . . . . . . . . . . . . . . . . . . . . . . . . 134 Hermelin . . . . . . . . . . . . . . . . . . . . . . . . . . . . 136 Hiéna . . . . . . . . . . . . . . . . . . . . . . . . . . . . . . . 138 Hiúz . . . . . . . . . . . . . . . . . . . . . . . . . . . . . . . . 140 Hód . . . . . . . . . . . . . . . . . . . . . . . . . . . . . . . . . 141 Holló . . . . . . . . . . . . . . . . . . . . . . . . . . . . . . . . 143 Hüdra/hidra . . . . . . . . . . . . . . . . . . . . . . . . . 147
Í
Íbisz . . . . . . . . . . . . . . . . . . . . . . . . . . . . . . . . 150
J
Jégmadár . . . . . . . . . . . . . . . . . . . . . . . . . . . . 153
K
Kacsa . . . . . . . . . . . . . . . . . . . . . . . . . . . . . . . 156 Kagyló/gyöngykagyló . . . . . . . . . . . . . . . . . 158 Kakas, tyúk . . . . . . . . . . . . . . . . . . . . . . . . . . 160



Kakukk . . . . . . . . . . . . . . . . . . . . . . . . . . . . . . 165 Kaméleon . . . . . . . . . . . . . . . . . . . . . . . . . . . . 167 Kánya . . . . . . . . . . . . . . . . . . . . . . . . . . . . . . . 168 Karvaly . . . . . . . . . . . . . . . . . . . . . . . . . . . . . . 170 Kecske . . . . . . . . . . . . . . . . . . . . . . . . . . . . . . 172 Kentaur . . . . . . . . . . . . . . . . . . . . . . . . . . . . . 176 Kerberosz/cerberus . . . . . . . . . . . . . . . . . . . 178 Keselyű . . . . . . . . . . . . . . . . . . . . . . . . . . . . . . 180 Kígyó, áspis, vipera . . . . . . . . . . . . . . . . . . . . 183 Kos . . . . . . . . . . . . . . . . . . . . . . . . . . . . . . . . . 189 Krokodil . . . . . . . . . . . . . . . . . . . . . . . . . . . . . 192 Kutya . . . . . . . . . . . . . . . . . . . . . . . . . . . . . . . 195
L
Légy, bögöly . . . . . . . . . . . . . . . . . . . . . . . . . . 200 Leviatán . . . . . . . . . . . . . . . . . . . . . . . . . . . . . 202 Ló . . . . . . . . . . . . . . . . . . . . . . . . . . . . . . . . . . 203 Lúd/liba . . . . . . . . . . . . . . . . . . . . . . . . . . . . . 209
M
Macska . . . . . . . . . . . . . . . . . . . . . . . . . . . . . . 212 Majom . . . . . . . . . . . . . . . . . . . . . . . . . . . . . . 216 Mantikór . . . . . . . . . . . . . . . . . . . . . . . . . . . . 220 Marha, ökör, tehén, borjú . . . . . . . . . . . . . . 222 Medusza . . . . . . . . . . . . . . . . . . . . . . . . . . . . . 225 Medve . . . . . . . . . . . . . . . . . . . . . . . . . . . . . . . 226 Méh . . . . . . . . . . . . . . . . . . . . . . . . . . . . . . . . . 229 Menyét . . . . . . . . . . . . . . . . . . . . . . . . . . . . . . 233 Mókus . . . . . . . . . . . . . . . . . . . . . . . . . . . . . . 236
NY
Nyúl . . . . . . . . . . . . . . . . . . . . . . . . . . . . . . . . 239
O
Oroszlán . . . . . . . . . . . . . . . . . . . . . . . . . . . . . 243 Orrszarvú/rinocérosz . . . . . . . . . . . . . . . . . . 249
P
Papagáj . . . . . . . . . . . . . . . . . . . . . . . . . . . . . . 253 Párduc/leopárd . . . . . . . . . . . . . . . . . . . . . . . 255 Páva . . . . . . . . . . . . . . . . . . . . . . . . . . . . . . . . 258 Pegazus . . . . . . . . . . . . . . . . . . . . . . . . . . . . . . 262 Pelikán . . . . . . . . . . . . . . . . . . . . . . . . . . . . . . 264 Pillangó/lepke . . . . . . . . . . . . . . . . . . . . . . . . 268 Pióca/nadály . . . . . . . . . . . . . . . . . . . . . . . . . 271 Pók . . . . . . . . . . . . . . . . . . . . . . . . . . . . . . . . . 272 Polip . . . . . . . . . . . . . . . . . . . . . . . . . . . . . . . . 275 Pulyka . . . . . . . . . . . . . . . . . . . . . . . . . . . . . . 278
R
Rák . . . . . . . . . . . . . . . . . . . . . . . . . . . . . . . . . 280 Rigó . . . . . . . . . . . . . . . . . . . . . . . . . . . . . . . . 282 Róka . . . . . . . . . . . . . . . . . . . . . . . . . . . . . . . . 285
S
Sakál . . . . . . . . . . . . . . . . . . . . . . . . . . . . . . . . 289 Sárkány . . . . . . . . . . . . . . . . . . . . . . . . . . . . . . 290 Sas . . . . . . . . . . . . . . . . . . . . . . . . . . . . . . . . . . 296 Sáska . . . . . . . . . . . . . . . . . . . . . . . . . . . . . . . . 302 Seregély . . . . . . . . . . . . . . . . . . . . . . . . . . . . . 305 Skorpió . . . . . . . . . . . . . . . . . . . . . . . . . . . . . . 306 Sólyom . . . . . . . . . . . . . . . . . . . . . . . . . . . . . . 309 Strucc . . . . . . . . . . . . . . . . . . . . . . . . . . . . . . . 312 Sün . . . . . . . . . . . . . . . . . . . . . . . . . . . . . . . . . 315
SZ
Szalamandra . . . . . . . . . . . . . . . . . . . . . . . . . 319 Szamár, vadszamár . . . . . . . . . . . . . . . . . . . . . . . . . 322 Szarka . . . . . . . . . . . . . . . . . . . . . . . . . . . . . . . 326 Szarvas, őz . . . . . . . . . . . . . . . . . . . . . . . . . . . 328 Szatír/faun . . . . . . . . . . . . . . . . . . . . . . . . . . . 334 Szirén . . . . . . . . . . . . . . . . . . . . . . . . . . . . . . . 335 Szúnyog . . . . . . . . . . . . . . . . . . . . . . . . . . . . . 339
T
Teknős . . . . . . . . . . . . . . . . . . . . . . . . . . . . . . 342 Tengelice . . . . . . . . . . . . . . . . . . . . . . . . . . . . 344 Teve . . . . . . . . . . . . . . . . . . . . . . . . . . . . . . . . 346 Tigris . . . . . . . . . . . . . . . . . . . . . . . . . . . . . . . 349 Turul . . . . . . . . . . . . . . . . . . . . . . . . . . . . . . . . 352 Tücsök, kabóca . . . . . . . . . . . . . . . . . . . . . . . 353
V
Vadkan/vaddisznó . . . . . . . . . . . . . . . . . . . . 357 Vakondok . . . . . . . . . . . . . . . . . . . . . . . . . . . . 360 Varjú . . . . . . . . . . . . . . . . . . . . . . . . . . . . . . . . 362 Veréb . . . . . . . . . . . . . . . . . . . . . . . . . . . . . . . 365 Víziló . . . . . . . . . . . . . . . . . . . . . . . . . . . . . . . 367
Z
Zerge, gazella . . . . . . . . . . . . . . . . . . . . . . . . . 369
RÖVIDÍTÉSEK . . . . . . . . . . . . . . . . . . . . . . 373
FORRÁSOK ÉS IRODALOM . . . . . . . . . . 375



ELŐSZÓ
Az embernek az állatvilággal való kapcsolata a legrégibb idők óta jelen van a környező valósághoz fűződő viszonyában és a valóságot értelmező képzeletében. Bizonyos vadállatoktól félt, másokat szeretett és megszelídített, egyeseket tenyésztett, másokra vadászott. Olykor az égen a csillagképekben vélte őket felfedezni, vagy – és ez számunkra különösen fontos szempont – istenségek és démoni erők, erények és vétkek megtestesülését látta bennük. Az állatok szimbolikus megjelenítése és értelmezése, a zooszimbolika, a törzsi és a különböző ókori vallásokban, csakúgy, mint a világvallásokban, például az európai kultúrát meghatározó kereszténységben egyaránt megtalálható. Így a valóság és a képzelet, a természet és a miszticizmus összekapcsolódásának több évezredes története sajátos művészet-, eszme-, irodalom- és általában véve művelődéstörténeti folyamat. Az állatábrázolás mindig is tükröt tartott az ember elé; a különféle állatok szépsége vagy csúfsága, a nekik tulajdonított jóság vagy gonoszság, erő vagy gyengeség, s egy sor egyéb moralitáspár alapján, szimbolikus formában az ember gondolkodását, szenvedélyeit és erkölcseit, az ember és ember közötti viszonyokat testesítette meg. Az állatok szerepe a művészetekben az ókortól (sőt a prehistorikus ábrázolásoktól) napjainkig meghatározó, hiszen minden korszak a maga hiedelmei, hite és céljai érdekében ábrázolta őket, hol allegorikus értelmezésben, hol gazdag szimbolikus jelentéssel. A mágikus, a vallásos, a „naturalista” ábrázolás mindig meghatározott spirituális, eszmei és erkölcsi tartalmakhoz kapcsolódott, és az állatszimbolika a képi megjelenítés révén pontosan közvetítette a – gyakran olvasni nem tudó – néző számára a megfelelő üzenetet. A modern művészetek a múlthoz képest sokkal szabadabb módon viszonyulnak a természethez, de az egyéni víziók sem nélkülözhették és nélkülözhetik a szimbolika több évezredes hatását. Az állatok jelképként való szerepeltetése, a korábbi évszázadok eszmei indíttatását nem feledve, a szimbolika alkalmazásával vagy akár átalakításával továbbra is része a művészi képzeletnek. Az irodalmi és képzőművészeti alkotások tartalmi-formai elemzése, a textusok és a kontextusok hermeneutikai sokrétűsége, a vallási–történeti–költői képek gazdag szimbolikája és szimbólumrendszere végtelen interpretációs lehetőséget kínált és kínál az állatszimbolika vonatkozásában is. Az állatok folyamatos jelenléte a népi és a művelt képzeletben, a teológiában, az irodalomban, a művészetekben és a kultúrák történetében jelzi azt a kivételezett szerepet, amelyet a fauna jelentett az embernek a környező világgal kialakított kapcsolatában. Az állatfajok sokfélesége, a képzelt és a valóban létező állatok különleges harmóniájában, moralizáló-leíró szándékkal és különféle szimbolikus interpretációt felkínálva gazdagította az irodalom, a művészetek és a népi képzelet révén a művelődéstörténet korszakait. A közvetlen megfigyeléseken alapuló, az ókori őstudományos leírásokban, a középkori enciklopédiákban és bestiáriumokban olvasható állatábrázolások meglehetősen változatos, képlékeny, sőt legtöbbször polivalens, így az adott körülményekhez, reto



Előszó 8
rikai vagy morális célzathoz, műfajhoz bármikor alakítható alakot vettek fel. Ahol pedig a közvetlen tapasztalat és ismeret nem volt képes a természet vagy a természetfeletti erők hatalmát és az erkölcsiségeket megmagyarázni, ott az űrt a képzelet egészítette ki. A képzőművészetben és az irodalomban a zoomorf és olykor szörnyszerű ábrázolások sokasága jelzi az emberi fantázia mindent felülmúló hatalmát. Amikor a sok részletében mindmáig pontosnak mondható antik vagy középkori zoológiai leírások sorát fantázialények teljesen valóságszerű ábrázolása gazdagítja, az embernek a természetről és benne saját magáról alkotott képéről kaphatunk valós, ám többnyire szimbólumokban közvetített fogalmat. Ugyanakkor még a fantázialényeket, a szörnyeket is a megfelelő „rendszertani” csoportosításba illesztik a reneszánsz kort alig meghaladó időkben is. A természettudósok minden megkülönböztetés nélkül ábrázolták a valós vagy annak tekintett állatokat a mindmáig sok tekintetben érvényes megfigyeléseket tartalmazó, a zoológia történetében mindenképpen alapvető műveikben. A 17. század a mai értelemben vett tudományos gondolkodás és tapasztalat kezdetét jelentő korszak, míg a felvilágosodás és általában a modern kori enciklopédikus szellem Linnével megalkotta az élővilág modern tudományos rendszerezésének és a nevezéktannak az alapelveit. A pozitivista 19. században a biológia terén racionális alapokon álló, lényegre törő felfedezéseket tettek a fajok keletkezésének darwini elméletétől függetlenül is. A 20. század technológiai és tudományos felfedezései pedig a felvilágosodástól számítható folyamat betetőzését jelentették: az állatok antropomorf látásmódját az empirikus szemlélet váltotta fel. Nyilvánvaló tehát, hogy az állatokhoz kötődő szimbolikus értelmezések a 17. század második felétől a mindennapi gondolkodásban egyre inkább teret engedtek az állatokkal kapcsolatos ismeretek tudományos, észszerű felfogásának, ami – látszólag – kevesebb lehetőséget kínál a szimbolikus ábrázolásoknak. Mind az allegorikus, mind pedig a moralizáló szemlélet, bár mindmáig érvényes lehet irodalmi-művészeti kontextusban, elsősorban a kora újkorig jellemezte az európai gondolkodást és civilizációt. A 18. századi felvilágosodás hatására, a tudományos gondolkodás uralkodóvá válásával az addig létrejött szimbólumrendszer fokozatosan elvesztette jelentőségét. Korunkra a feledés homályába merülhetne a zoomorf ember- és antropomorf állatábrázolások szimbolikája, ha a művelődéstörténet, s benne az irodalmi és művészi kifejezés folyamatos és mindent átható több évezredes története nem emlékeztetne az állatokhoz kötődő erkölcsi, társadalmi és eszmei-spirituális kapcsolatok sokrétűségére. Mind a mai napig nem csak a nyelvekben él tovább az ártatlan bárány, a gyáva nyúl, a hízelgő macska, az irigy kutya, a ravasz róka, a bölcs bagoly, a szorgalmas méh, a lassú csiga, a bőgő szamár, a bús gerle vagy a mocskos disznó etológiailag régen megcáfolt képe. Az állatokról alkotott, tudományosan és rendszertanilag mégoly megalapozott ismereteink ellenére (vagy éppen azzal együtt), a több évezredes hagyományban gyökerező meggyőződésünk és hiedelmeink továbbélnek, és – nélkülözzenek bár minden természettudományos alapot – a művészet-, az irodalom- és a művelődéstörténet szerves részét képezik, ami mindmáig alátámasztja az állatszimbolika létjogosultságát.
*
Az Állatszimbólumtár szócikkeinek összeállításakor – az idegen nyelveken különféle megfontolásokból összeállított szimbólumszótárak ismeretében, de őket nem követve – az a szándék vezetett bennünket, hogy primer források alapján és azok konzekvens jelölésével kompakt, olvasmányos és a további kutatások számára hasznos kézikönyvet állítsunk öszsze. Bár minden kultúra gazdag állatszimbolikai hagyománnyal rendelkezik, kötetünkben



Előszó
9
az antik és a bibliai hagyományra épülő európai elképzelésekre, valamint az ennek szerves részét képező magyar művelődésre és népi kultúrára koncentráltunk, hiszen a földrajzi értelemben tágabb vagy komparatív jellegű áttekintés több kötetet és kibővített kutatói közösséget igényelt volna. Szócikkeinket azonos struktúra mentén építettük fel, a kultúrtörténet időrendiségét szem előtt tartva. Minden egyes szócikk – az állatnak a régmúltban leggyakrabban használatos görög és/vagy latin elnevezésével a címszó alatt – az ókorral indít annak tudatában, hogy állatszimbolikáról abban az értelemben, hogy egy-egy élőlény karakterrel rendelkezik és morális-etikai értékeket képvisel – éspedig konzekvensen, minden kontextusban ugyanazokat – az ókorra vonatkoztatva nem beszélhetünk. Az ókori kultúrákban az istenek attribútumaként értelmezett állatok az adott istenség lényegére utalnak: hatalmi körükre és kultuszuk jellegére. Olyan konzekvens állatszimbolika azonban, amely a középkor kultúrájában formálódott ki, az antikvitásban még nem létezett. Ugyanakkor a középkori szimbolika elképzelhetetlen az antik előzmények, átvételük és még inkább átértelmezésük nélkül. Az Állatszimbólumtár címszavaiba foglalt információk válogatásának fontos szempontja volt, hogy egy-egy mitikus vagy anekdotikus történet vagy akárcsak egyetlen információ, amely az állat antikvitás utáni szimbolikájának megkerülhetetlen komponense, akkor is szerepeljen, ha az ókorban nem rendelkezett efféle általános jelentéssel. Az állatszimbolika antikvitásra vonatkozó részének elkészítését ez a kettősség határozta meg: összefoglalni az antikvitásra érvényes jelentéseket, egyszersmind azokat a kezdeményeket is felvillantani, legyenek bármilyen esetlegesek is, amelyek az antikvitás utáni szimbolikában teljesedtek ki. A szócikkek kidolgozásakor az ókor után a Biblia állatalakjainak, az állatok alapvető rendeltetésének feltérképezése következett. Példázatokban, jelképes értelemben és olykor a maguk valós megjelenésében is fontos a szerepük, de mindig az adott kontextus alapján keltenek hangulatot, érzéseket. A biblikus állatszimbolika ismertetéséhez a Károli-biblia revideált szövegét, illetve a Gál Ferenc által magyarított katolikus Bibliát is figyelembe vettük, mivel az eltérő fordítás és szóhasználat olykor az állat megnevezésében is megmutatkozik. Azoknál a szócikkeknél, ahol ez releváns, jeleztük a fordítások közötti eltéréseket. Az európai állatszimbolika létrejöttének igazi korszaka az ókori mitológiákra, irodalmakra és zoológiára, valamint a Bibliára alapozó középkori és kora újkori művelődés több mint ezer éve. Ennek megfelelően a szócikkeken belüli arányok kialakítása is ezt tükrözi. Az üdvtörténetet feldolgozó késő ókori Physiologus és változatai, az enciklopédisták és a bestiáriumok, a teremtéstörténet-magyarázók, egyházatyák által közvetített anyag képezi a zooszimbólumok elméleti alapját. A szimbólumok polivalenciájának érzékeltetésére a Szent Ágoston egy zsoltármagyarázatában (103 III,22) olvasottakat örökérvényűnek tekinthetjük. Eszerint ugyanis az állatokról alkotott jelképek az ábécé betűihez hasonlíthatók, azaz jelentésük és értelmük nem eleve adott, hanem ahogy a betűk a szavakban elfoglalt helyük szerint kapnak értelmet, az állatok jelentése is kontextus szerint változik. Itt és minden más esetben is ezt az ágostoni megfontolást kell tudatosítanunk, amikor az állatok jelentését és jelentésmódosulásait tanulmányozzuk. Az újkorban a reneszánsz és a barokk kor eleve szimbólumok ábrázolására és magyarázatára specializálódott hieroglifagyűjteményei és emblémáskönyvei összefoglalták mindazt az állatok vonatkozásában is, ami az ókortól relevánsnak bizonyult. Ezentúl a korszak politikai-társadalmi sajátosságaihoz alakított új szimbólumokkal, vagy a korábbiak újraértelmezésével is gazdagították az állatokról alkotott (szimbolikus) képet.



Előszó 10
Mivel az egyik fő célkitűzése és újdonsága az ókori, közép- és újkori állatszimbólumok magyar művelődésben előforduló példáinak dokumentálása, nagy hangsúlyt helyeztünk a magyar vonatkozásokra. Az antik és a bibliai hagyományra épülő keresztény állatszimbolika a középkori magyar műveltséget is áthatotta, és a középkori, újkori egyházi művészet is kiválóan példázza az európai hagyományok érvényesülését. A 18. század elejéről egy magyar nyelvű bestiárium is fennmaradt: Miskolczi Gáspár műve, az Egy jeles Vad-Kert avagy az oktalan állatoknak historiája a középkori bestiáriumirodalom egyik kései összegzése, Wolfgang Frantze lutheránus teológus 1612-ben Wittenbergben megjelent Animalium historia sacra című latin nyelvű munkájának magyarítása. Ugyancsak jelentős forrása az újkori magyar nyelvű bibliai állatszimbolikának Bod Péter Szent Irás’ értelmére vezérlő magyar leksikona, 1746-ból. Mindemellett a magyar hagyományban, a középkori gestairodalomban szereplő állatfigurák – a szarvas és a turul – szimbolikájának bemutatását is fontosnak tartottuk. Az állatszimbolika hazai vonatkozásait erősítik a szócikkekben a magyar irodalmi példák. A 17–20. századi magyar nyelvű szerzők között nagyjából fele-fele arányban szerepelnek költők és prózaírók. A legidősebbek még a felvilágosodás eszméi között nőttek fel, az 1890-es években alkotók pedig már a modern gondolat- és formavilág előhírnökei. Közülük inkább a kevéssé ismertek szolgáltatják a példákat, bár egy-egy híres, állatokkal kapcsolatos versrészlet is helyet kapott a szócikkekben. Az igen gazdag 20. századi irodalomból főleg költői művek részletei olvashatók. Az egyes szemelvények kiválasztásában a költői képek erőssége, szimbolikus gondolati és kifejező ereje, valamint a szerzői változatosság volt a legfőbb szempont. A népi/populáris kultúrában az állatok sajátos tartalmak hordozói, emberi tulajdonságok, vallási és hiedelemtartalmak szimbolikus kifejezői és megjelenítői. A prózai epikus műfajok közül a népmesék, az állatmesék, a hiedelemmondák, a kisepikus prózaműfajok közül a közmondások és szólások gazdagon élnek ezekkel a nyelvi eszközökkel. A paraszti és köznépi díszítőművészet műfajai közül elsősorban a kerámia, a fafaragás, a szőttesek világa őriz állatábrázolásokat. Példáinkat főleg e területekről választottuk. Az állatok szimbolikus ábrázolását a magyarországi művészet viszonylatában tárgyaló szócikkrészek időbeli keretei konkrét példákkal és a vonatkozó magyar szakirodalom szűkített bibliográfiájával a honfoglalás korától napjainkig terjednek. A térbeli kereteket a történelmi Magyarország jelenti a nemzeti művészet megszületéséig. A magyarországi művészetekkel kapcsolatos szócikkrészek szerkezetét illetően egy adott állat szimbolikus jelentésének rövid összefoglalója után néhány konkrét példa szerepel, majd az állat attribútumként, legendaszereplőként és heraldikai elemként való megjelenésére történik utalás. Egy-egy állatot díszítőmotívumként csak akkor említünk, ha feltételezhető szimbolikus jelentése. A világirodalmi művek sokaságából vett példák akár csak utalásszerű felidézését – néhány megkerülhetetlen szimbolika kivételével – kötetünk nem vállalhatta fel, nem is tartottuk feladatunknak, tekintve, hogy elsődleges célunk a források feltérképezése, ismertetése, bizonyos tendenciák felvázolása és nem az állatszimbolika irodalmi felhasználásának bemutatása. Az állatszimbolika ikonográfiájának felvillantására néhány jellemző mű és műfaj megemlítése azonban nem maradhatott ki, amihez a kötet illusztrációi is segítséget nyújtanak. Az Állatszimbólumtárban a különféle korokból származó képi anyag nemcsak díszítésre szolgál, hanem magyarázza és kiegészíti a verbális tartalmat. Külön figyelmet szenteltünk ebben az esetben is a magyarországi példáknak, ugyanis 19. századi, Magyarországon ol



Előszó
11
vasott természethistóriákból vett képek mellett felhasználtunk – a Zirci Bestiárium néhány illusztrációja mellett – számos kivételesen szép képi megjelenítést a budapesti Concordantiae Caritatis kézirat gazdagon illusztrált tipológiai gyűjteményének állatos képanyagából is. Az Állatszimbólumtár 122 valós és képzeletbeli állat szimbolikus jelentéseit foglalja össze ábécésorrendben. Az egyes szócikkek szerkezeti felépítése a következő: az ókorral indít, ezt követi a bibliai előfordulás, majd a középkori és az újkori szimbolika hangsúlyos feltérképezése. A magyar művelődéstörténeti, majd irodalmi vonatkozások után a néprajzi előfordulás következik, végül a magyar művészetekben való megjelenés zárja a szócikket. A tárgyalt állatok nem követik feltétlenül a mai tudásunk szerinti osztályozást vagy rendszertani elnevezést: így választottuk külön például a disznó és a vadkan, és kapcsoltuk öszsze például az egér és a patkány jelentéseit az állatok jelentősen eltérő vagy éppen hasonló szimbolikájából kiindulva. Az állatok görög és latin neve is a korabeli forrásokban használt elnevezéseket követi, amely megfelelhet, de nem feltétlenül azonos a mai tudományos megnevezéssel. A kötet végén található rövidítések jegyzéke – részben a tudományterületenként bevett, részben most kialakított rövidítések formájában – elsősorban a primer forrásokra vonatkozó bibliográfiát tartalmazza. A könyvünket illusztráló fekete-fehér és színes ábrák forrásának jelzése ugyancsak a kötet végén található. A szócikkekben szereplő számos antik mitológiai alak elnevezését, görög és latin névváltozatát egységesen jelöltük, ugyanakkor bizonyos eltéréseket a nyelvi-művelődési kontextus szerinti használat indokol. A görög nevek esetében, a görög kultúráról szólva a görög, a római kapcsán a latin névváltozatot, illetve a későbbi korokban az egyes szerzők által előnyben részesített elnevezést alkalmaztuk: így kerülhet egyazon szócikkbe pl. Héraklész és Hercules, Orpheusz és Orfeus. Itt kell felhívni a figyelmet arra is, hogy azt a magyar nyelvtani szabályt, miszerint az „aki” konkrét személyre, illetve az „amely” tárgyra, elvont dologra vagy gyűjtőnévre vonatkozó névmás, a kötetben tudatosan módosítottuk: az állatokat élőlényként és semmiképpen sem tárgyként vagy dologként kezelve, esetükben az „aki” vonatkozó névmás használatát tekintettük üdvös és követendő megoldásnak. A szócikkek összeállításában közreműködők (Darab Ágnes – ókor; Újvári Edit – Biblia, keresztény szimbolizmus, régi magyar művelődés; Buda Attila – magyar irodalom; Barna Gábor és munkatársai – magyar néprajz; Tüskés Anna – magyarországi művészettörténet) és jómagam (Vígh Éva – közép- és újkori művelődés, ikonográfia) abban a reményben adják közre a kötetet, hogy felkelti az érdeklődést az állati jelképek iránt, és ennek az érzékenységnek a birtokában segíti a textuális és a vizuális interpretációt.
Vígh Éva és szerzőtársai






A
ANTILOP
(autolops, autolopus)
Jelentései: evilági bűnökbe eső ember és az ördög küzdelme
Az antilop a párosujjú patások rendjének tülkösszarvúak családjába tartozó egyes fajok köznapi általános neve. A mai ismereteink szerint besorolt, számos alfajjal rendelkező ~nak nem sok köze van az ó- és középkori szövegekben leírt állathoz és még kevesebb a hozzá kapcsolódó, szimbolikája alapját képező legendához. • Ókori megjelenése meglehetősen ritka, Plinius három, Afrikában élő antilopfajtát sorol fel: „Van damma is, pygargus is és strepsiceros is, és még sok más hasonló fajta.”1 A damma az afrikai kardszarvú antiloppal azonosítható, a másik két antilopfajta bizonytalan. Az Afrikában honos antilopot és a vele rokon →gazellát a rómaiak a császárkorban ismerték meg, amikor a circusi állatviadalokhoz Rómába szállították az
állatokat. Mind az ~, mind a gazella gyakran látható az állatküzdelmet (venatio) ábrázoló mozaikokon a rátámadó →oroszlánnal és →párduccal. Az ábr.-ok közül kiemelkedik a 4. sz.-i Piazza Armerina-i mozaiktábla. Oppianosz a vadászatról szóló művében részletesen leírja az állatot. Eszerint az ~ „kisebb termetű, mint a dámszarvas, de erősebb, mint a gazella, csillogó szemű, kedves a színe, derűs látvány, és egyenes és hosszú szarvai a fejéből nőnek ki, de mindjárt a háta felé hajlanak vissza, hátrafelé mutató hegyekkel. Különösen ez a faj szereti nagyon a lakóhelyét, megszokott nyugvóhelyeit és kedves vackát a szurdokokban. És ha a vadászok sodrott kötelekkel megkötözve más földre hajtják őket, és messze a völgykatlanokban szabadon engedik, könnyen hazatalálnak édes lakhelyükre, ahol élnek, és nem viselik el, hogy idegenként idegen földön kelljen bolyonganiuk.”2 • A kérődző és hasított körmű állatok között felsorolt ~ tiszta és fogyasztható az izraeliták számára (MTörv 14,4–5). A Károli-fordításban az ~ helyett →zerge és vadkecske szerepel, a Káldi-fordításban vadkecske, zerge, gazella. Az 1626-os Káldi-bibliában Izrael fiainak bűnhődését jelképezi: „mint antilop a hálóban, betelt rajtuk az Úr haragja” (Magyar Bibliatársulat új fordítású Bibliája; másutt zerge vagy gazella). • A Physiologus3 legvitatottabb elnevezéssel illetett állata: a görög változat ~nak nevezi, és ennek nyomán a különféle latin verziókban és a bestiáriumokban is ezzel az elnevezéssel szerepel, míg a Szt. Epiphaniusnak tulajdonított változat4 a →bölénnyel azonosítja. Mindenesetre egy és ugyanazon, vad és nagy erejű állatról van szó,
Antilop és a vadász. MS Bodley 764



Antilop Antilop
14
akihez a vadász közelíteni sem mer. Hosszú, fűrész alakú szarvával óriási fákat is elfűrészel. Az Eufrátesz folyóhoz jár le inni, amerre a vékony ágú, bozontos hanga, vagy – szövegektől függően változó – (pl. vadszőlő, ricinus, bangita stb.) néven említett bokor nő. Ott addig játszadozik, fűrészeli a vesszőket, míg szarva beleakad a bokor gallyaiba, ahonnan nem tud szabadulni. Keserves bőgését hallva, a vadász odamerészkedik, és elejti. Az ~ szimbolikája ehhez a több-kevesebb részlettel finomított történethez kapcsolódik. Az erényekkel felvértezett hívő ember ereje a két szarv által jelképezett – a jó és a rossz közötti különbségtételt tanító – Ó- és Újtestamentumban rejlik. Az ~ a szarvával elfűrészeli a világi bűnök és hívságok fáját. Ha azonban hagyja, hogy a boglyas gallyak/ evilági bűnök foglyul ejtsék, a gonosz vadász/ az ördög prédájává válik. A bestiáriumok az evilági hívságok (paráznaság, italozás stb.) részletezésén, hol egyik, hol másik hangsúlyozásán túl a szimbolikus elemeken nem módosítanak: az evilági bűnökbe eső ember és az ördög kapcsolatát értelmezik.5 Pierre de Beauvais bestiáriumának mindkét változata felsorolja a hívőt veszélyeztető és kárhozatba taszító bűnöket: házasságtörés, paráználkodás, kapzsiság, irigység, kevélység, gyilkosság, rágalmazás, féktelenség, bujaság és minden egyéb más bűn.6 A Vaud kantoni bestiárium részletes morális szimbolikája szerint az ~ – mielőtt az Eufráteszhez menne inni – olyan, mint a bűnbeesés előtti erős ember. Miután azonban ivott a világi kapzsiság folyamából és belegabalyodott a földi hívságok ágas-bogas fájába, elveszíti erejét, így könnyűszerrel elejti és megöli a vadász,
azaz az ördög.7 A ~ középkori ikonográfiáját illetően a bokor gallyaiba szoruló, erőteljes szarvval ábrázolt állat nem egyedi jellegű: kisebb →ló, →kutya, →szarvas vagy akár →bivaly formában is feltűnik a bestiáriumok és kódexek lapjain, és jószerivel csak a kontextus segít azonosításában. Egyedül csavart szarva látványos, egyes megjelenítésében fűrészszerűsége túlzottan is hangsúlyt kap. A leggyakoribb, hogy az ~ot szarvával egy bokor gallyai közé gabalyodva ábrázolják, sebzetten, és mögötte karddal, lándzsával vagy íjjal felszerelkezett vadász áll.8 A vérszomjas vadász/ördög kivételesen szemléletes példája a hágai Museum Meermanno egyik bestiáriumában látható miniatúra, amely a vérző, szenvedő ~t érzékletesen jeleníti meg.9 • Az újkorban a ~ középkori szimbolikája nem él tovább, és újabb értelmezésekben sem jelenik meg. Egyes modern szimbóluminterpretációk az →unikornissal helyezik közös platformra, akinek az elfogásához szintén külső körülmény szükséges, és a vadász ebben az esetben is a gonosz, az ördög jelképe.
1 Plin. NH 8. 214. 2 Oppianosz, A vadászatról [Az antilop (2, 300314)], kézirat, ford. Domány Judit. 3 Phys. 36.
4 Epiphan. III. 5 Phys. lat. B-Is. II; Dicta Iohannis Chrysost. 9; Ashmole 1511, 809; Bodley 764, 33–34; Guill. Clerc. 239–344; Gerv. 449–500; PdB II; Brunetto, 175. 6 PdB II. 7 BV XLI. 8 Oxford, Bodleian Library, Ms. Ashmole 1511, f. 14r; London, British Library, Royal Ms. 12 F. xiii, f. 9v; British Library, Harley Ms. 4751, f. 5v; BnF, lat. 14429, f. 109v; BnF, lat. 3630, f. 76v; Párizs BnF, lat. 6838B, f. 3v. 9 Hága, Museum Meermanno, MMW, 10 B 25, f. 4r.



B
BAGOLY/KUVIK
(nüktikorax, bubo, noctua)
Jelentése: Pallasz Athéné/Minerva szent állata, bölcsesség, meditáció, tisztánlátás, győzelem, pénz, tanácsadás, rossz előjel, éjszaka, sötétség, halál(madár), zsidók, bűnös lélek, bűbájosság, csalárdság, boszorkányság, álszentség, világi bölcselkedés, gyász, csúfság
kétértelmű jelentéssel bíró ~hoz kapcsolódott, a bagolyfajták közül elsősorban a kuvikhoz (glaüx) köthető. A kuvik az ókori görög kultúrában a bölcsesség, a mesterségek, a művészetek és a harc istennőjének, Pallasz Athénének szent madara, és mint ilyen, a bölcsesség szimbóluma. Athéné és a ~ ősi kapcsolatát az istennőnek Homérosz óta használatos állandó jelzője, a glaukópisz is rögzíti, ami egyszerre jelent ’zöld/szürke szemű’-t és ’bagolyszemű’-t, és így a maga komplexitásában jellemzi az istennő szemének színét, széles formáját, valamint ellentmondást nem tűrő tekintetét és harcias karakterét. A néphitben egyszerre számított kedvező és kedvezőtlen előjelnek: a repülő kuvikot szerencsehozónak tartották,2 az ülő és főleg a sivító hangot hallató kuvik rossz előjelnek számított. A rómaiak számára a kuvik, bár Minerva szent madara volt, mind a hivatalos vallás részét képező madárjóslásokban (augurium), mind a közhiedelemben igen rossz előjelnek számított. A kuvikról is, de elsősorban a füles~ról (nüktikorax, bubo) a rómaiak úgy tartották, hogy mágikus ereje van, megjelenése és sivító hangja nagy bajt, betegséget, sorscsapást3 és halált jelez; egyfajta halálmadárnak4 tekintették. • A Bibliában a ~ tisztátalan, a pusztaság, az elhagyott vidék jellegzetes állata: „Csak a vadállatok tanyáznak majd a helyén, s baglyok töltik meg házait” (Iz 13,21). Az Edomra lesújtó isteni ítélet: „Pelikán és sündisznó veszi birtokába, [...] bagoly és holló tanyázik majd rajta. A megsemmisülés mérőzsinórját feszíti ki fölé az Úr, és a pusztaság mérőónját” (Iz 34,11). • A keresztény ikonográfiában az an
Bagoly. Sárváry Eöry, Madárvilág
A bagolyfélék családjába tartozó fülesbagoly rendkívüli látású és hallású, főleg kisemlősökre vadászó nagy termetű éjjeli ragadozó madár, kisebb rokona, a kuvik, az emberi környezethez jobban kötődik, rovarokra, kisebb emlősökre, madarakra vadászik többnyire szintén éjszaka. Lévén a ~ sötétben kiválóan, nappal gyengén látó és jobbára éjjel vadászó ragadozó,1 védtelen áldozatát elhagyatott rejtekhelyéről lepi meg. • A legtöbb képzet, amely az antik kultúrában az ókortól



Bagoly/kuvik Bagoly/kuvik
16
tik hagyomány nyomán bölcsesség-szimbólumként is szerepelhet remete szentek ábr.-ain (pl. Cosimo Tura vezeklő Szt. Jeromost5 vagy Bartolomeo della Gatta Szt. Ferenc stigmatizációját ábrázoló képén6). A keresztény értelmezésekben továbbélt a ~ kettős szimbolikája: a ~/kuvik éjjeli életmódja és nappali vaksága révén kapott kettős szimbolikus magyarázatot. A fény/árnyék és az igazság/bűn ellentét értelmezésében a csak éjszaka látó és a fényt (Krisztust) kerülő madár a tudatlanságban és bűnben élőket, így a kárhozottakat, a pogányokat és a zsidókat is jelképezi, akik megtagadták Krisztust. A görög filozófusok spekulációit jellemző hiábavaló világi bölcselkedésnek is szimbóluma: a ~ hiába lát jól a sötétben, ha a napfényben elhomályosul látása, akár azok elméje, akik az igaz isteni fényt nem ismerik.7 A Physiologus (és nyomában a bestiáriumok) viszont a ~t Krisztus cselekedeteivel hozták párhuzamba, aki elárulása éjjelén éberen őrködött, „mint bagoly a romokon” Zsolt 102,7, hogy megmentse a hívőket a kárhozattól. Ennek megfelelően számos bestiárium szerint az éjszaka-~ párhuzam Krisztust jelenti, aki a sötétség által jellemzett bűnösöket akarja megtéríteni. Krisztus azért is kerüli a fényt, mert irtózik a hívságoktól.8 Negatív értelmezése is gyakori a bestiáriumokban, amelyek a ~t és a kuvikot jószerivel csak méretükben különböztették meg:9 mindkettő a bűnös lélek jelképe. A ~ a középkori gondolkodásban is megőrizte kettős értelmezését: a boszorkányok, a halál, a gyász, a sötét, az ördögi erők egyik attribútuma. Isidorus a különböző ~fajtákat hangjuk alapján nevezi el. A ~ (bubo) barlangban, sírok közelében élő, baljós, lusta éjjeli állat. A kuvik kisebb méretű, csak éjjel lát jól. Egy másik kuvikfajtát (strix) szintén süvítő hangjáról nevezték el.10 A füles~ fülét tk. felálló tolla alkotja, huhogása a hidegtől vacogó ember hangját idézi. Ha a többi madár megtámadja, hanyatt fekve, csőrével és karmaival védekezik.11 A középkori
enciklopédisták és bestiáriumok is halálmadárként és a (sötétben tevékenykedő) tolvajok madaraként tartják számon,12 továbbá a zsidókat is jelképezi, akiket Krisztus ki akart vinni a fényre és meg akart szabadítani a kárhozattól, ám ők maradtak a sötétségben.13 A sötétségben, a homályban élő hamis emberek, eretnekek szimbóluma.14 Bár húsa nem ehető, hibiszkusszal és varádiccsal öszszefőzött zsírja bénulás és köszvény ellen hatásos.15 Az egész nap fészkében ülő madarat a meditációhoz is társították. A bagoly és a csalogány c. tankölteményben a két madár szembeállítása életmódjukból és hangjukból következő asszociációkra indított egy 13. sz.-i angol költőt. A nyomasztó sötétség és a tél madarának komor huhogásával áll szemben a →csalogány vidám, könnyed dala, ám a tanulság többféle értelmezést kínál: a kétféle életmód (papi és világi), ill. kétféle költői műfaj (vallásos és udvari, avagy tan- és szerelmi költészet), öregség és fiatalság szimbolikus megjelenítését célozza. A gyász szimbóluma pl. Antonello da Messina Keresztre feszítés c. 1475-ös képén.16 • Az újkorban az ókori és középkori negatív és pozitív attribútumok egyaránt jelen voltak.17 Mivel a madarászok kuvikot vittek magukkal, hogy a hangja hallatára összesereglett kisebb madarakat könnyebben befogják,18 innen eredhet a bűbájossággal, a bűvös erővel, a boszorkánysággal és a csalárdsággal való társítása.19 A reneszánsz művészetekben gyakran az éjszaka, a sötétség (nem feltétlenül negatív) szimbóluma (pl. Michelangelo Éjszaka-szobrán, ill. az őt másoló Michele di Ridolfo Éjszaka vagy Battista Dossi Az Éj allegóriája [1544] c. festményén). Mint Pallasz Athéné/Minerva attribútuma, az ősnyomtatványoktól napjainkig számos könyvkiadó védjegyeként a tudást szimbolizálja. A ~- és a varjúfélék közismert ellentétét (a kuvik éjjel, a →varjú nappal árt a másiknak) gyakran felemlegetik az újkori szerzők is.20 Azért is rossz előjel a ~, mert a varjú hagyományo



Bagoly/kuvik Bagoly/kuvik
17
zésének, az Ó- és Újszövetségnek, valamint a bestiáriumoknak a hagyományát is követve. Megmaradt a néphagyomány halál~képe is, de kialakultak a kor saját jelképei is. Virág Benedek pl. a kérkedőket jelképezte a (sanda) ~lyal (Csehinek), Kisfaludy Károly a magányt (Leánybú), Jókai Mór a világ változása elől elzárkózókat (Politikai divatok), Arany János és Gyulai Pál a dicső múlt porladását (Az Ó torony, Egy régi udvarház), Arany János pedig a közelmúlt jelenidejűségét (Családi kör). A 20. sz.-i irodalomban szimbólumként elenyésző az előfordulása. • A népi képzeletben a ~, elsősorban a kuvik megjelenése, illetőleg hangja van jelen: az általánosan elterjedt hit szerint szerencsétlenséget vagy halált jelent. Ezért legelterjedtebb táji elnevezése halálmadár vagy halál~. A baj a hit szerint általában abban a házban következik be, amelyikre rászáll. E hit, hasonló formában, egész Európában ismert. A legendamesék madaraival a kuvik is elárulta a menekülő Krisztust (a Szent Családot), azt kiabálva, hogy „búvik, búvik!”. Ezért Krisztus megátkozta, hogy nappal mindig bújjon és éjszaka röpködjön. A szólások világa rendkívül gazdag, de nem csupán a halálmadár
san a szerencsés előjel hírnöke.21 Az emblémáskönyvek jobbára a ~ bölcsességét hangsúlyozzák: Minerva egyik attribútumaként az istennő szekerét két kuvik húzza. A tanácsadást is jelképezi, mert bölcs tanácsot az képes adni, aki felismeri a mások számára homályban lévő, rejtett ismereteket és a hazugság leple alatti igazság felismerésére is képes, ezzel előre látva a dolgokat. Az Éj szekerének egyik attribútuma, továbbá Európa egyik jelképe is a könyveken ülő bagoly a →lóval együtt (a fegyverek és a hangszerek mellett), mert az újkori felfogás szerint e kontinens az összes többi felett állt a hatalom, a bölcselet és a szabad művészetek tekintetében.22 Mindkét ~féle (a →varjú társaságában) szerepel az ostoba és elvetendő babonaság attribútumaként Ripa Iconologiájában.23 Francisco de Goya egyik híres rézkarcát is (A szunnyadó értelem szörnyeket szül) ~k népesítik be: egyrészt a sötétség szörnyeit jelképezik, másrészt a fényben nehezen érzékelhető, az álom által előhívott tudatalattit. Shakespeare Suffolk grófja kapcsán „halál-bagoly”-ról és huhogó „éjmadár”-ról szól; máshol a sötétség, a tél hangja.24 Tomás de Iriarte meséjében (A varangy és a bagoly) a bölcsesség, La Fontaine-nél (A sas és a bagoly) a csúfság megtestesítője. • Miskolczi Gáspár Vad-Kertjében a ~ „nagy feje minden tudománnyal teljes”, a bölcsesség, „a Deáki tudomány” jelképe. A Remete ~ viszont „jeles kiábrázolójok lehet a Muzsikásoknak, a Csúfolódóknak és Udvari bolondoknak”.25 A napvilágot nem szenvedhető, csak a sötétség leple alatt tevékeny éjjeli varjaknak nevezett ~k viszont a „kiábrázoló képei lehetnek a’ lopóknak, tolvajoknak, varáslóknak, nyalakodóknak és több efféléknek, akik a setét éjjet szeretik”.26 • A 19. sz.-i magyar irodalomban egyfelől az ókori és középkori szimbólumok továbbéléseként a bölcsességet, a tudást (füles~), ill. a boszorkányokat, a halált jelképezi (kuvik), részben az aiszóposzi mesék fordításának és értelme
Kuvik. MS Bodley 764



Bagoly/kuvik Bagoly/kuvik
18
képzettel összefüggésben: „a bagoly rúgja meg!” (bosszúság kifejezése), „bagoly mondja a verébnek, hogy nagyfülű” (a maga hibáját másnak rója fel), „éjjeli bagoly” (sokat éjszakázó ember). A Bagoly asszonyka c. balladánk talán egy szerelmi-házasságtörési történetet dolgoz fel, amelynek szereplőit madárszimbólumokkal jeleníti meg. A ~ a 19. sz. második felében a dunántúli pásztorfaragásban jelent meg és vált népszerűvé.27 • A magyar művészetben az antik és középkori interpretációt követve a ~ Pallas Athéné/Minerva szent állata, l. pl. Paul Juvenelnek a pozsonyi (Bratislava, Szlovákia) vár testőrtermébe festett Bölcsesség és jó kormányzat c. pannóján (1638–1643), továbbá a péceli Ráday-kastély nagy könyvtártermében látható Pallas Athéné-freskón (1766).28 Johann Lucas Kracker a négy fakultás allegóriáját ábrázoló mennyezetfreskójának festett párkányán (1776) a jászói (Jasov, Szlovákia) premontrei apátság könyvtárában a bölcseleti tudományt jelképezi.29 A művészetekben is a legkülönfélébb szimbolikus értelmeket hordozhatja: gonosz, zsidók, zsidóság, bűnösség, bölcsesség, tudatlanság, megszállottság, balgaság, torkosság, bujaság,
halál, éjszaka.30 Ugyanakkor a tudást is jelképezi (pl. Lackner Kristóf emblematikus erénytükrének Bölcsesség-emblémáján, 1618).31 A tudományt jelképező ~ számos köztéri szobor témája, pl. iskolák előtt vagy antikváriumcégéren. Samu Katalin mészkő szobra (1983) az ajkai Csónakázó-tó szigetén Fekete István egyik regényhősét, a Hú nevű ~t ábrázolja. Szőke Gábor Miklós játszótéren felállított Hintabagoly c. szobrán (Veszprém, 2012) a ~ a bölcsességet és a tudást, a fa pedig a fejlődést és tanulást jelképezi. A ~ homokórával és koponyával együtt a halál jelképe, pl. Láng Ádám Jánosné emléktábláján a kolozsvári (Cluj-Napoca, Románia) piarista templomban. A madarak által megtámadott ~ a felfordított, igazságtalan világot szimbolizálja egy faliképen a lőcsei (Levoča, Szlovákia) Fő tér 40. számú házában (1542).32 A ~ a férfiúi bölcsesség szimbóluma Nagy Sándor Kertünk c. akvarelljén (1902).33
1 Arist. Hist. an. 9. 619b. 2 Plut. De Is. et Os. 12. 3 Ov. Fast. 6. 131; Ov. Met. 7. 269; Hor. Epod. 5. 20. 4 Prop. 3. 6. 29; Plin. NH 10. 68; Ail. NA 10. 37. 5 London, National Gallery. 6 Castiglion Fiorentino, Pinacoteca civica. 7 Basil. Hex. VIII, 7; Ambr. Hex. V, 8. 24. 8 Abdn. f. 35v.
9 Pl. Bodley 764, 142.
10 Etym. 12, 7, 39–42; Hrab. Maur. Univ. 8. 6. 11 Alb. Magn. 23. 24. 84–87. 12 Hugo Folieto, Aviarium, XLIX; Ashmole 1511, 953. 13 PhdTh. 2804–2810. 14 BM LIII. 15 Hild. 6, 35. 16 Antwerpen, Koninklijk Museum voor Schone Kunsten. 17 Vö. Pier. Valer. 256–260. 18 Ail. NA 1, 29. 19 Picin. 107–108. 20 Della Porta Mirac. 14b. 21 Ricci, 307. 22 Ripa 1618, 71 és 350. 23 Uo., 516.
24 Vö. IV. Henrik, 3. 2; Julius Caesar, 1. 3; Lóvátett lovagok, 5. 2.
25 Miskolczi 1702, 493, 494, 495.
Bagoly. Aldrovandi, Natura picta



Bagoly/kuvik 19 Bálna/cethal
❧
BÁLNA/CETHAL
(balaena, cetus, physeter macrocephalus)
Jelentése: a legnagyobb tengeri szörny, Jónást lenyelő hal (Krisztus halála és feltámadása), sátán (szája a pokol szája), gyomra a pokol, oktalanság, megtévesztés, sátán, halál, újjászületés, pokol, világi dolgok változékonysága, vanitas
repel az egész hajót legénységével együtt elnyelő, hegyes fogakkal rendelkező óriási ~, akinek a hasában egy tízezer lakosú város is elfért.1 • Az Ótestamentum Jónás prófétája három napot, ókori elődei egy év és nyolc hónapot töltöttek a tengeri szörny gyomrában. A prófétát elnyelő „nagy halat” (Jón 2,1–2) gyakran ábrázolják ~nak. Jónás és a cethal története nyomán ~t formázó szószéket is készítettek, l. pl. a Duszniki Zdrój-i Szt. Péter és Pál-templom 1720-ban készült szószékét (Lengyelország). Jónás cethal általi elnyeletése és kiszabadulása a tipológiai szimbolizmusban2 Krisztus pokol tornácán töltött három napjára is vonatkozhat, részben ebből eredeztethető az ún. pokol torka ikonográfiai típuson az alvilág bejáratának tátott szájú ~ként való ábrázolása. Ennek megjelenítését l. pl. ifj. Lucas Cranach Az igaz és a hamis egyház szembeállítása c. fametszetén (1550 k.).3 Jónás története a keresztény értelmezések számára egyértelmű: az óriás hal hasában három napot töltött, majd sértetlenül kiszabadult próféta esete Krisztus halálának és feltámadásának előképe. • A középkori művelődésben a cethalat olykor egyéb tengeri szörnyekkel (pl. →sárkány) keveredve ábrázolták, akinek hatalmas gyomra mindent elnyel, így a halált, de az újjászületést is szimbolizálja. A ~ mindenképpen a legnagyobb hal, tengeri szörny. A Physiologus valamennyi verziója számára a cethal (magyar fordításban ’pajzsteknős’[aspido testudo]) két fő tulajdonsággal rendelkező víziszörny: szájából fűszerek illata árad, ami vonzza a kis halakat. Ezek a szájába úsznak és a ~ lenyeli őket, akár a sátán, amikor nyájas beszéddel édesgeti magához a gyermeteg elméket, akiket a világi hívságok vonzanak, hogy azután a pokol nyelje el őket. A megtévesztéshez is kapcsolható az a bestiáriumokban olvasható történet, miszerint a ~ hatalmas, sziget méretű, s amikor sokáig a víz felszínén marad, hátát homok fedi be, amelyen kikötnek a hajósok,
Bálna. Pólya, Állatország képterme
26 Uo. 495–496. 27 Róheim 1913; Bosnyák 1977, 53; Lammel–Nagy 1985, 463–464; Vargyas 1976, 392–394; O. Nagy 1966, 65–66. 28 Berecz–Lángi 2003, 2. kép. 29 Jávor 2004. 30 Vö. Seibert 1986, 44; MAMŰL I, 2003, 166; Dittrich 2004, 108–121.
31 Mátyás király 2008, 120.
32 AH 1988/2, 181–187, 37–38. kép. 33 Budapest, MNG.
A ~ nagy termetű víziállat. Mint minden emlős, a ~ is levegőt lélegez be, tüdeje van, meleg vérű utódait nem szoptatja, hanem a szájukba fröcsköli az anyatejet. Régies elnevezése cethal. • Az ókorban a ~val kapcsolatos közvetlen ismereteket a nagy testű és félelmetes erejű tengeri szörnyekről tudósító mítoszok helyettesítették. A görög mitológiában a tengeristen büntetésének az eszköze: Poszeidón ilyen víziszörnyet küld Trója királyának, Laomedónnak, vagy Thészeusz fiának, Hippolütosznak a megbüntetésére. Lukianosz fiktív történetében sze



Bálna/cethal Bálna/cethal
20
tüzet raknak, pecsenyét sütnek. A forróságot érezve azonban a ~ a mélybe merül. A sátán is így rántja magával a pokolba a gyanútlan embereket.4 A sziget méretű cethal homokszínű háta becsapja a tengerészeket,5 ezért a csalárdság és a megtévesztés szimbóluma.6 A ~ ily módon istentelen gondolatokat és általában Isten elleni gyalázatos érzést jelez, sőt maga a pokol. A bestiáriumokban és enciklopédiákban félelmetes tengeri szörnyként jelenik meg, olykor a cethal tulajdonságaival keveredve, cethalnak nevezve, negatív tulajdonságokat hordozva. Van, ahol egyenesen a Jónást elnyelő cethalhoz hasonlítják.7 Mindenképpen óriási hegyhez hasonló méretű, elnevezését Isidorus szerint a görög phalaina szóból nyerte, amely a fején lévő nyílásból a víz kilövellésére vonatkozik; minden más tengeri állatnál nagyobb hullámokat ver.8 A bestiáriumok – eltérő részletességgel, hol versben, hol prózában – Physiologusnál olvasható két ismérvet hangsúlyozzák és magyarázzák.9 Philippe de Thaün jelképei érzékletesek: a ~ a Sátán, a hajó az emberi test, a tengerész a lélek, a homok a világi javak, a tűz a világi örömök iránti vágy jelképe.10 A 8. sz. körüli, Malmesbury-i Szt. Aldelmusnak tulajdonított Liber monstrorum (Szörnyek könyve) indiai eredetű, félelmetes lénynek tartja a ~t.11 Richard de Fournival szerelmi bestiáriuma szerint is óvatosságra int a ~ és a rajta kikötő tengerészek esete, amely azt mutatja, mennyire nem lehet megbízni még a legbiztosabbnak látszó barátban sem.12 A világi dolgok változékonyságát és mulandóságát szimbolizálja az Istentől eltávolodó kis és nagy emberek számára egyaránt,13 s ezért pokoli kínokra számíthatnak.14 A ~ kicsinyeivel azonban rendkívül gondos: ha ugyanis a homokos-kavicsos partra vetődnek, szájából olyan mennyiségű vizet fúj ki rájuk, hogy ezzel ismét a nyílt tengerbe vezeti őket. A még kicsi és védtelen ivadékait a nagy viharban lenyeli, és a jó idő bekövet
keztével kihányja őket. Az ellenséges halaktól veszélyeztetett kisebb halak is mögé bújhatnak.15 Bingeni Szt. Hildegárd szerint a húsa elbutulás, őrültség és köszvény ellen javalt, szíve az ájulásra, tüdeje a lázcsillapításra, mája gyomorrontásra gyógyír.16 A bálnasziget mitikus története Szt. Brendan (56. sz.) utazásának egyik részletében is szerepel: a tengerészek végül „mindenüket hátrahagyva, amit a szigetre hordtak, sietve elhajóztak. Ezután a sziget is elúszott a tengeren”.17 A ~vadászat veszélyes mesterségéről már a középkori szerzők is szóltak, szinte megelőlegezve az ember és a természet küzdelmének szimbolikus ábrázolását Herman Melville Moby Dickjében. Ikonográfiáját tekintve kétféle megjelenítése domináns: a hátán kikötő tengerészekkel,18 gyakran lobogó tűzzel,19 vagy éppen mindezzel a tengerbe merülő hal20; Jónás ábr.-a a cethal szájában.21 Előfordul olyan ábr. is, amelyen nyitott szájába kisebb halak úsznak.22 • A ~ újkori értelmezése nem hozott sok újdonságot, és a középkori értelmezések birtokában ugyan, de inkább az antik szerzők felé fordultak. A ~ példája lett azoknak, akiknek bölcsesség nélküli ereje és súlya a vesztét jelentette: a saját nagy súlya miatt partra vetődő ~ esetét az újkori szerzők az állat oktalanságával magyarázzák, „A nyers erő önsúlya alatt lerogy”23 horatiusi sorra való utalással. Az emblémáskönyvek kedvelt ábr.-át l. Camerariusnál a horatiusi sorból vett mottóval, amely rengeteg kis halat kiöklendező, partra vetett ~t ábrázol.24 A barokk szerzők is előszeretettel használták ezt a motívumot a saját maga romlását előidéző emberre vonatkoztatva.25 Ugyanakkor a jellegzetesen barokk életérzés és szimbolika zoojelképe is: a hiábavalóság, a vanitas, a megtévesztés megjelenítése, amikor üres hordóra támadó ~t ábrázolnak, aki nem törődik a menekülő hajósokkal.26 • Miskolczi Gáspár Vad-Kertjében a cethalak „a tengeri legnagyobb Halak” a bibliai →Leviatánnal,



Bálna/cethal Bálna/cethal
21
nagy →kígyókkal és →sárkányokkal együtt. A hatalmas cet az „elegy-belegy sokaságú bóldogtalan Nép” jelképe, amelyet a kis Halacska példázta „bölcs és istenes fejedelmek” vezérelnek, akik nélkül a cet elpusztulna. Az a kis halacska „világos kiábrázolójuk lehet az istenes tanátsos férjfiaknak és derék tudós embereknek is”. A legnagyobb cethal a deák nyelven balaenának nevezett.27 • A ~ a magyar nyelvben latin eredetű szó, mai alakjában a kései nyelvújítás (1843) eredménye. Szinte kizárólag természettudományos szövegekben fordul elő, szimbólumként, jelképként nem. Magyar nyelvű szépirodalmi munkákban Herman Melville regényének fordítása tette elfogadottá, de nem gyakorivá. A cethal már az Ószövetségben előfordul, ennek következtében a kereszténység egyetemes szókincséhez tartozik. Mint Jónás elnyelője a külföld csábító hatását jelképezi Jókai Mór Kárpáthy Zoltán c. regényében, gyomra pedig régi tudás tárhelyét (A lőcsei fehér asszony). Arany János A nagyidai cigányok c. hőskölteményében ugyanez a kilencévi élősködés helye és jelképe. Jónás története Ambrus Zoltán novellájában (Ninive pusztulása) és Babits Mihály elbeszélő költeményében 20. sz.-i – ugyancsak ironikus – feldolgozást nyert. Míg a novellában egyetlen említése a próféta kicsúfolásának, ezáltal a város halálának jelképe, addig Babits versében Jónás testi és lelki vonakodásának, vergődésének tükrözője és szimbóluma. • A magyar teremtésmondák általánosan ismert képzete szerint a Föld négy ~/cethal hátán nyugszik. Ha megmozdulnak, az okozza a földrengést. • A magyarországi művészetben szent állat, különös tekintettel bibliai megjelenésére: Jónás a cethal szájában utalás Krisztus sírba tételére és feltámadására, valamint a bűnös ember megmenekülésére Isten kegyelme által.28 Ábr. pl. a csetneki templom déli hajójának freskóján (1420–1430, Štítnik, Szlovákia);29 Koháry István fogadalmi képének egyik ovális kar
tusában (1726).30 A református templomok 18. sz.-i festett kazettás mennyezetének gyakori eleme, pl. Szilágylompérten (1778, Lompirt, Románia).31 Fűkő Béla a cet szájában ábrázolja Jónás fejét a balatonalmádi Szoborparkban álló Jónás c. szobrán (2013).
1 Luk. Ver. Hist. 1. 30–31. 2 Vö. Mt 12,40. 3 Vö. Werner Schade, A Cranach festőcsalád, Corvina, Bp., 1983, 90. 4 Vö. Phys. 17. 5 Bart. Angl. XIII, 26. 6 Guill. Clerc. 2281–2282. 7 Ashmole 1511, 1021. 8 Etym. 12, 6, 7–8. 9 Vö. Guill. Clerc. 2239–2345; PdB XXV; Brunetto, 132; BV XLI. 10 PhdTh. 1915–1936. 11 Lib. monstr. II, 27. 12 RdF. 416. 13 BT XXXIX; BV XLI. 14 BM LIX. 15 Bart. Angl. XIII, 26. 16 Hild. 5, 1. 17 Brendan 2001, 41. 18 Koppenhága, Det Kongelige Bibliotek, Gl. kgl. S. 1633 4o, f. 59v; Oxford, Bodleian Library, Ms. Laud Misc. 247, f. 157r; Bodleian Library, Ms. Douce 88, f. 28r. 19 London, British Library, Royal Ms. 2 B. vii, f. 111r; British Library, Harley Ms. 4751, f. 69r; Oxford, Bodleian Library, Ms. Douce 167, f. 7v; Bodleian Library, Ms. Bodley 764, f. 107r; Párizs, BnF, fr. 1951, f. 30r. 20 Los Angeles, J. Paul Getty Museum, Ms. Ludwig XV 3, f. 89v. 21 Párizs, BnF, lat. 6838B, f. 36v 22 London, British Library, Sloane Ms. 3544, f. 42v.
Jónás és a cethal. Csetneki, plébániatemplom, 14. sz. Fotó: Tüskés Anna



Bálna/cethal 22 Bárány
❧
BÁRÁNY (agnus)
Jelentése: ártatlanság, jámborság, tisztaság, szelídség, Krisztus, krisztusi áldozat, oltáriszentség, türelem, tűrés, szerénység, bűntelenség, alázat, szűziesség, hívő keresztény, Keresztelő Szt. János attribútuma
ti állat. Az irodalomban, a legismertebb történettípusban az agresszív →farkas a szelíd ~ ellenfele, sőt ellensége. Olykor éppen a farkas menekül a ~ elől,1 vagy feleségül veszi,2 vagy megvédi,3 vagy a farkas a ~ pásztora4 – ezek az esetek azonban éppen annak példázatai, amikor a világ és az élet normális rendje a feje tetejére áll. Szólásokban és közmondásokban a juh/~ az ártatlanság és a szelídség szimbóluma,5 ugyanakkor a butaságé is.6 Aiszóposz és Phaedrus meséinek is gyakori szereplője a ~: az ártatlan, a jámbor, az igazságos és az igazságtalanul elnyomott embert jelképezi. Paradigmaértékű az egy forrásból szomját oltó ~ és a farkas története. A fabulákban – főként az ivarérett állat – előfordul az emberi ostobaság, butaság és hiszékenység jelképeként is. • A Bibliában a ~ (a birkával/ juhval együtt) a leggyakrabban említett állat, a juhféléket különböző neveken több százszor említik: a ~ Károli rev. ford. Bibliájában 84-szer szerepel. A ~ Ábel áldozati állata, amely tetszésre talál az Úrnál, szemben Káin gabonaáldozatával. Az áldozati ~ vére védi meg a választott népet az Úr haragjától, amely így csak az egyiptomiakat sújtja (Kiv 12,114). Míg az egyiptomiak elsőszülöttjeiket veszítik el, addig az izraelitákat a helyettesítő ~áldozat vére védelmezi. Ennek hagyományaként a pászka ünnepéhez a kovásztalan kenyér mellett a ~ feláldozása és elfogyasztása is hozzátartozik. A ~áldozat a zsidó nép egyiptomi fogságból való szabadulásának jelképe. A zsidó helyettesítő áldozatfunkcióból bontakozott ki a keresztény ~szimbolika. A keresztény teológia az ószövetségi kinyilatkoztatás csúcsaként, Krisztus szenvedésének és megváltó tettének tipológiai előképeként értelmezi Izajás könyvének ezt a részét. Az Agnus Dei (Isten báránya) a legkorábbi Krisztus-szimbólum, amelynek bibliai megalapozását Keresztelő Szt. Jánostól eredeztetik: „Nézzétek, az Isten Báránya! Ő veszi el a világ bűneit” (Jn 1,29). A Jelenések könyvében szereplő, föláldozott és megdicsőült ~ az
23 Hor. Carm. 3. 4, 65. ford. Bede Anna. 24 Camer. IV, 5. 25 Picin. 209. 26 Uo., 210. 27 Miskolczi 1702, 524, 528, 529, 535. 28 Seibert 1986, 153; Wehli T., Cethal, in MAMŰL II, 2004, 30. 29 Prokopp 2002, 36. 30 Budapest, MNG; MÉ 1977/3–4, 292. 31 MÉ 1982/2, 120–134; Legendás lények 2008, 143.
Bárány és anyja. CC
A ~ a →birkának/juhnak, ill. a →kosnak, az emberiség történetében egyik legrégebb óta háziasított kérődző, gyapjas bundájú állatnak még nem ivarérett kicsinye. • A szelídség, a jámborság, az engedelmesség szimbóluma, fehér színe és viselkedése is az ártatlanság példája, áldozati állat. A görögöknél és a rómaiaknál húsa, teje és gyapja miatt a ~ vagy a juh volt az egyik legfőbb haszon-, a vallási életben pedig az egyik leggyakoribb áldoza



Bárány Bárány
23
ikonográfiai hagyomány meghatározó forrása: 28 esetben fordul elő, Krisztusra vonatkoztatva. A keresztény művészetekben a ~ a kereszttel a keresztre feszítést, míg Krisztus vállán a báránnyal a nyájáért felelős Jó pásztort, a keresztes zászlóval, koszorúval ábrázolt ~ Krisztus feltámadását jelképezi. Pál apostol értelmezésében Krisztus, az áldozati ~ húsvéti megünneplése egy új szövetségkötés jelképe: „El a régi kovásszal, hogy új tésztává legyetek... Hiszen húsvéti bárányunkat, Krisztust feláldozták” (1Kor 5,7). Krisztus első tanítványait ~okhoz hasonlítja: „Úgy küldelek titeket, mint bárányokat a farkasok közé” (Mt 10,16). Péter apostolnak a „Legeltesd bárányaimat [...] juhaimat” (Jn 21,15–17) szavakkal adja át Krisztus a főpásztori hatalmat; ebben a vonatkozásban a hívő lelkek összességét jelenti. Az ikonográfiai hagyományban a teológiai erények közül a Szeretetnek, a szentek közül Szt. Ágnesnak az attribútuma. • Isidorus fantáziadús etimologizálása szerint a ~ azért kapta a latinoknál ezt a nevet (agnus), mert felismeri (agnoscat) anyja hangját, bárhol tartózkodjék is a nyájban.7 A →birka/juh is felismeri kicsinyét ezernyi ~ között. Az anyja hangját felismerő ~ tk. az igaz hívő, aki ismeri az anyaszentegyház hívó szavát és engedelmeskedik neki.8 A mennyei dicsőségben trónoló ~ és az őt dicsőítő hívek egyik legszebb megjelenítése a Van Eyck fivérek A bárány imádása c. táblaképe (1432) a genti oltár poliptichonjából: a középső táblakép középpontjában Isten ~a a krisztusi áldozat megtestesítője. A bestiáriumok szerint a ~ „a föld legszerényebb állata”, mindent elvisel és engedelmeskedik, az alázat példája.9 • A reneszánsz kori emblémáskönyvekben a szelídség, az alázat,10 a buja zöld mezőn ábrázolt ~ a szűziesség szimbóluma,11 továbbá az ártatlanságé,12 „mert sem ereje, sem szándéka nincs, hogy másokat bántson, és ha megbántják, akkor sem gerjed haragra, nem gyúl benne bosszúvágy, hanem türelmesen elviseli ellenérzés
nélkül, vegyék el akár gyapját, akár az életét”;13 az együtt játszadozó →oroszlán és a ~ a béke jelképe.14 A farkas szájában ábrázolt ~ az elnyomás, a fizikai-lelki terror emblémája, „bizonyítva, hogy az ártatlanok mentegetőzése az igazságtalan és erőszakos emberek előtt mit sem ér”.15 • Miskolczi Gáspár Vad-Kertjében a hívő keresztényeket az újszülött ~okhoz hasonlítja: „Mihelyen a Bárányok elletnek, menten megkezdik az ő anynyokat esmérni és tőle hallgatnak: ezenképpen a Híveknek az ő édes Annyoknak az Ekklésiának szavától kell függeniek és véle egy értelemeben kelletik lenni.” E tulajdonságuk onnan ered, hogy csak a saját pásztorukat ismerik el, „tsak egyedül az ő szavát esmérik, az ő fityöltését és vezérlését követik, az idegen pásztor előtt elfutnak”.16 • A 19. sz.-i irodalomban egyfelől az ókori és középkori szimbólumok továbbéléseként, de a kereszténység hatására jelentésmódosulással Jézus Krisztust és a híveket egyaránt jelképezi. Ennek megfelelők konvencionális tulajdonságai: ártatlanság, bűntelenség, feltámadás. Szinte lehetetlen felmérni azokat a szépirodalmi műveket, amelyekben a fentiek jelképeként előfordul. A 19. sz.-i változó társadalmi viszonyok azonban módosítottak a hagyományon, Vas Gereben Garasos arisztokrácia c. regényében pl. a ~ és a juh a kávéházban hitelképes vendéget jelképezi, másik
Bárányok a nyájban. MS Bodley 764



Bárány Bárány
24
regényében, A régi jó időkben – a vénaszszonnyal és a sertéscsapattal együtt – a roszszat, az elkerülendőt. Mikszáth Kálmán gyakran alkalmazza mindkettőt különféle nyelvtani alakzatokban. A fekete város c. regényében a keresztelésre váró kisdedet, a Beszterce ostroma címűben a városért hozott áldozatot és a hirtelen fellobbant szerelmet. Remegő ~kák jelképezik az Akli Miklósban a megriadt kamaszlányokat. • A magyar néphitben egyházi hatásra vált a ~ az áldozat és bűntelenség jelképévé. Ez a kapcsolódás olykor a népmesékben is megjelenik, pl. az „angyalbárányok” mesetípusban,17 ahol a főhős a ~bőrbe bújt angyalok mellett pásztorkodva dönt úgy, hogy papként folytatja életét. A ~t a magyar szólásmondások szelíd, jámbor, békés, engedelmes, ugyanakkor könynyen sebezhető jószágként említik: „olyan, mint a ma született bárány”; „szelíd, mint a (húsvéti) bárány”; „szenved, mint a bárány”; „kezes bárány”; „sok bárányt visz el addig a farkas, míg verembe kerül” stb.18 A ~ pozitív tulajdonságait a bakkecske tisztátalanságával szokás szembeállítani (l. „bűnbak”). A leány után járó legények gyakran „bárányukat keresik”.19 A népdalokban előforduló arany ~ a nő szimbóluma: „Bura Panna aranybárány, arany betű van a vállán.”20 A ~ a magyar népköltészetben (pl. a mennybe vitt leány balladatípusban) elsősorban Krisztus-szimbólum. Bálint Sándor szerint az Agnus Dei-szimbólum visszavezethető az Árpád-kor archaikus világáig. A Júlia szép leány balladában az apokalipszis diadalmas ~a bukkan föl, Jézus Krisztus, az örök vőlegény. Mások szerint a ballada ~a kapcsolatot mutathat a regösénekek csodaszarvasával. A fehér ~ a tisztaság, az ártatlanság, a győzelem, a tökéletesség megjelenítője. Egyik legendamese szerint Noé a szőlőt hétféle (majom-, disznó-, tigris-, oroszlán-, farkas-, medve-, ~-) vérrel oltotta be. A bort fogyasztó ember ezeknek az állatoknak a természete szerint viselkedik. A sokat ivó a legvégén megszelí
dül, mint a ~. A ~ gyakran megjelenik a pásztorművészet különböző tárgyain, síkban (kürtök, rühzsírtartók, sótartók, gyufatartók, berakásos ostornyelek), valamint háromdimenziós formában (dunántúli sótartók fedelén, ivócsanakok füle, juhászkampó feje). Az állatalak gyakran virágornamentikához kapcsolódik és szoros kompozíciós egységet alkot vele. A faragásban is voltak szoborszerű állatalakokkal díszített darabok. • A magyarországi művészetekben a ~ krisztológiai és vallási szimbólumoknak felel meg: Krisztus prefigurációja, Krisztus az oltáriszentségben, feltámadás, hívők, alázatosság, erény. Győzelmes Isten Báránya-ábrázolás: pl. szalagkörpárban balra →griff, jobbra Agnus Dei a somogytúri domborművön (1100 k.), újlaki (Ilok, Horvátország) törpepillér (12. sz., Zágráb, Arheoloski Muzej), zárókő a pécsi székesegyház népoltárán (12. sz.), a Székesfehérváron talált ezüst merítőcsészén (12–13. sz.), a veszprémi Gizella-kápolnában, freskó a siklósi várkápolna déli fülkéjében (1415), zárókő Tüskevár-Nagyjenő pálos templomában. Gelethfy Petronellának a berzevicei (Brezovica, Szlovákia) katolikus templomban lévő epitáfiumán (1600) a feltámadt Krisztus triumfusán két ~ húzza a diadalkocsit.21 Az Utolsó ítélet hétpecsétes könyvén fekvő ~ az oltáriszentséget szimbolizálja, Ecclesia alakjának attribútuma. Ábr. pl. a III. Károly megbízásából engesztelő áldozatként készült győri Frigyláda-emléken (1731), a jászói premontrei templom hajójának mennyezetfreskóján (Johann Lucas Kracker, 17621763),22 Krisztus a Jó pásztor-ábr. pl. a gyulafehérvári székesegyház szószékén (1784),23 az erzsébetvárosi örmény kat. templom (18. sz. 2. fele) szószékének tetején, Kisfaludy Stróbl Zsigmond szobrán (Bp., 17. kerület, a Nepomuki Szt. János-főplébánia-templom melletti plébánia kertjében) és Tóth Menyhért több festményén. L. továbbá Szűz Mária mint Jó pásztornő (bona patrix) ábr.-át



Bárány 25 Baziliszkusz
a 18. sz.-i festészetben.24 Ábel áldozati ~ának ábr. pl. feldebrői altemplom freskóján (12. sz.), Krisztus áldozata, ábr. pl. A megváltás allegóriája (1740 k., Bp., Szt. Anna- (szervita) templom). Az ókeresztény és a román művészetben a keresztet vagy Krisztust közrefogó tizenkét ~ az apostolokat jeleníti meg (pl. Róma, San Clemente, apszismozaik), ill. ábr. pl. a pécsi székesegyház altemplom Szent Sír-oltárán (1880-as évek). A ~ a keresztény hívőt szimbolizálja a megváltó vérrel éltető Szentháromság 17–18. sz.-i képtípuson: ábr. pl. a bakonybéli bencés apátságban.25 Számos szent attribútuma. A gyermek és felnőtt Keresztelő Szt. Jánost gyakran ábrázolják a Krisztusra utaló, gyakran könyvön fekvő ~nyal: ábr. pl. egy Érsekújvár (Nové Zámky, Szlovákia) környékéről származó oltáron (1465), a felsőerdőfalvi (1490–1500, Stará Lesná, Szlovákia) Szentháromság-oltáron, a poprádi plébániatemplom Szt. György-oltárán (1516, Poprad, Szlovákia), a csíkdelnei Keresztelő Szt. János-oltáron (1675, Delnița, Románia).26 Szt. Kelement (I. Kelemen pápát), Lipót falu védőszentjét Bálint József 2014-es faszobra lábánál a szelídségére utaló ~nyal és a reményt jelképező vasmacskával ábrázolja. Szt. Kristófot gyakran ábrázolják ~fejjel, pl. a láposdebreki I. templom (1798–1800, Dobricul Lăpușului, Románia) falfestményén és az alsószombatfalvi templomban (1814, Sâmbăta de Jos, Románia).27 Szt. Ágnes kapcsán l. pl. Szt. Ágnes eljegyzése-táblakép (15. sz. utolsó negyede), Szt. Ágnes zománcos aranyfigurája egy ereklyetartó házioltáron (1620 k.).28 Az Agnus Dei heraldikai elemként is megjelenik (pl. Szentendre és Debrecen város címerében).
1 Verg. Ecl. 8. 52. 2 Ar. Pax 1076. 3 Uo. 4 Ter. Eun. 832; Ov. Ars am. 2. 364. 5 Ter. Ad. 534; Apul. Met. 7. 23. 6 Plaut. Merc. 524; Prop. 2. 16. 8. 7 Etym. 12, 1, 12. 8 Bodley 764, 81.
❧
BAZILISZKUSZ
(basziliszkosz, regulus, basiliscus)
Jelentése: démoni erők, Sátán, Antikrisztus, ördög, bűn, kegyetlenség, örökkévalóság, rágalmazás, paráznaság, ragály (szifilisz), öngyilkosság (tükörbe nézve), kacér pillantás, tekintetével ölő, halál
Az ókorban egy mesebeli kígyóféleséget neveztek ~nak. Elnevezését az ókori forrásokban a görög basileus (’király’) kicsinyítő kép
9 Ashmole 1511, 845; FdV 31; Brunetto, 178; BM XXVIII. 10 Pier. Valer. 127-128. 11 Ripa 1618, 46; 242, 562. 12 Pier. Valer. 127. 13 Ripa 1618, 262. 14 Uo., 394. 15 Picin. 146. 16 Miskolczi 1702, 213, 206. 17 Ath. 470, 471. 18 O. Nagy 1985, 63. 19 Lükő 1987, 117. 20 Bernáth 1986, 317. 21 Vö. MÉ 1966/3–4. 185–193; Pannonia Regia 1994, 91, 213; A középkori Dél-Alföld 2000, 481; Knapp 2000, 100; Rostás 2000, 4. kép; Galavics–Marosi–Mikó–Wehli 2001, 65, 313–314; Knapp 2001a, kat. 59; Sigismundus rex 2006, 309, 648–649; Legendás lények 2008, 45; Mátyás király 2008, 172, 184–185; Boros–Kalmár 2010, 71; Bodó 2010, 379. kép. 22 Vö. The Baroque 1992, 183; Galavics–MarosiMikó–Wehli 2001, 359; Jávor 2004, kat. 158.3; „Ez világ” 2010, 627–643; AH 2013/2, 153–162. 23 Vö. Vanyó 2000, 232–242; A keresztény művészet 1986, 154–155. 24 Szilárdfy 2003, 8., 129–137; Szilárdfy 2008, kat. 96; Luková–Vyskupová 2013, B65, B67. 25 MÉ 2013/1, 121–123. 26 Radocsay 1955, LXIV, CXXXVII; MÉ 1980/1, 56; Matthias Corvinus 1982, Kat. Nr. 766; Barokk művészet 1993, 69; Keresztény Múzeum 1993, 156; Pannonia Regia 1994, 518–520; MÉ 2003/3–4, 247–262; Szilárdfy 2008, kat. 1, 38; LukováVyskupová 2013, B5., B8. kép. 27 Marin-Barutcieff 2013.
28 Keresztény Múzeum 1993, 59; Mons Sacer 1996, III., 160–163.



Baziliszkusz Baziliszkusz
26
zős formájából, a basiliskos (’kis király’) kifejezésből eredeztették, ikonográfiájában ezért látható időnként koronával. Afrikából, a líbiai Kireneika tartományból származik.1 A kb. 20 cm hosszú lény fején diadémszerű fehér folt van; nem gyűrűzéssel, hanem a teste közepétől felemelkedve halad előre és félelmetes sziszegésétől még a →kígyók is menekülnek. Egész teste, de még a lehelete is oly mérgező, hogy minden létező elpusztul, amivel az útja során érintkezik: ember és állat azonnal meghal, a növények kiszáradnak, a kövek széthasadnak. A ~ egyetlen hatásos ellenszere a →menyét bűze, amitől azonnal elpusztul, bár a menyét is az ő mérgétől.2 Valamennyi csúszómászó királyának tartották. Az őt érő lándzsán keresztül képes volt az embert, akár lovával együtt is, elpusztítani,3 de legalábbis súlyosan megsebezni „a sivatag homokján egyeduralkodó” állat.4 A menyét mellett a →kakas kukorékolása is halálos a ~ számára, ezért a Lybiát bejáró vándorok utazásaik során kakast vittek magukkal,5 továbbá a saját tükörképe láttán is elpusztul.6 • A Bibliában, bár bizonyos fordításokban szerepel (vö. Károli) – kígyó, vipera, repülő sárkány elnevezéseken (pl. Ézs 11,8; Ézs 14,29; Péld 23,32) – nem azonosítható. • Az ókori hiedelmeket, főleg Plinius nyomán, a középkori bestiáriumok és enciklopédiák is átvették. Sibilusnak (’síp’-nak) is nevezik, mert sziszegésével is öl, fél láb hosszú és csíkos a tollazata fehér foltokkal.7 A száraz helyet kedveli, ha víz közelébe kerül, megmérgezi, s aki ezután iszik, víziszony és pánik lesz úrrá rajta.8 A diadémszerű foltból a fején a középkorra kakastaréj
lett.9 Egyes hiedelmek szerint ugyanis egy öreg kakas tojásából, vagy kígyótól, vagy varangyos →békától (esetleg varangy által kiköltött kakastojásból) születik, és vére kivételes gyógyerővel bír. A bármilyen messzire repülő madarakat is megégeti tekintetével.10 Az egyik legrészletesebb leírása Vincent de Beauvais-nál11 a ~ középkori ikonográfiai alakváltozását bizonyítja: az ókori utalásokban olvasható kígyó alakhoz képest a középkorban a kakas forma dominál, köszönhetően annak a vélekedésnek, miszerint kakas tojásából születik. Mivel a középkori leírásokban a kakastest, kígyófarok kinézet kerül előtérbe, olykor elnevezése is ehhez idomul: coquatrix, cocadrille vagy basilecoq. Hamvait az alkímiában a fémek átalakításában hasznosíthatják.12 A középkorban azt tartották, hogy aki előbb veszi észre, mint az állat őt, megmenekül végzete elől.13 Sőt a menyét is megmenekülhet, ha rutával etetik, mielőtt a ~ ellen használnák.14 Az Izajás könyvében szereplő, az Úr ellenségét jelképező, kígyótól, viperától származó „szárnyas sárkány” (Iz 14,29) a középkori hagyományban azonossá vált a ~szal. Az ördögi hatalmak szimbóluma, a lutheránus irodalomban a pápaságé. Egyházi szerzők számára az Antikrisztus, a bűn attribútuma, továbbá az irgalmat nem ismerő oktalan kegyetlenség szimbóluma.15 „A kígyók királya a baziliszkusz, ahogy a démonok fejedelme az ördög” ágostoni állítás16 jelzi a századokon át elfoglalt helyét és ikonográfiáját. Egyedül az istenhívő ember képes legyőzni e méreggel telt ördögi kísértést. Még holtában is veszélyes: a föld, a mező terméketlenné válik, ahol teste rothad; ha toronyban vagy házban éri a vég, az ott lakó emberek és állatok gyakran megbetegszenek.17 A ~t elűző Szt. Siro legendája azt jelképezi, hogyan képes a keresztény hit felvenni a harcot az ördöggel (azaz az akkoriban születő ariánus eretnekséggel). Ennek állít emléket a Genova Struppa-i oltárkép, amelyen a szent átdöfi pásztorbotjával a ~t. Ikonográfiája a fentiek
Baziliszkusz. Raff, Természet história



Baziliszkusz Baziliszkusz
27
ben leírt módosulásokat híven követi. • A ~ újkori szimbolikája a korábbi értelmezések folytatása, de a társas viszonyokra átfordítható újabb asszociációk is nyomon követhetők. A Szt. Béda óta elfogadott vélekedésnek (miszerint a ~ egy varangy által kiköltött kakas tojásából születik) ellentmond a Zsámbokinál látható embléma (Nil omni parte secorum), amely a hieroglifákra asszociálva a kígyók mérgétől önmagát megtisztító →íbisszel hozza kapcsolatba: a ~ eszerint az íbisz tojásából születik, amit valószínűleg egy bibliai hely is alátámasztott (Iz 59,5). A mérges kígyókat elpusztító íbisz egyúttal létrehozza a kígyók királyát, minden földi lény legveszélyesebb ellenségét: a földi életben tehát semmi sem biztos, a gonosz és a jó egyszerre van jelen. A rágalmazók jelképe, akik távolból sustorognak és ölnek szavaikkal, akár a ~ a leheletével. Az örökkévalóságot is jelképezheti az egyiptomi hieroglifákat feltáró reneszánsz kori értelmezésekben: a ~ „az élet és a halál ura”, mert az egyetlen, erővel nem megsemmisíthető kígyóféle.18 A késő középkortól a paráznaság attribútuma is. Általános vélekedés szerint mérgének tulajdonították a 15. sz. végétől megjelenő szifiliszt: Paracelsus ~nak hívja a nemi bajt. Az emblémáskönyvekben is a ragály (főleg a szifilisz) szimbóluma, lévén tekintete, lehelete és sziszegése is mérgező. Leonardo da Vinci a kegyetlenség megtestesítőjének tartja.19 Az az elmélet, miszerint a ~ végzetes ereje kivédhető, ha az ember tükröt tart elé, az emblémáskönyvekben gyakran visszatér, Camerariusnál „a tisztességtelenség megbüntettetik” mottó jelzi ezt.20 A tükörmotívum ugyanakkor az öngyilkosság emblémájaként is értelmezhető. Sokszínű tolla, gyilkos tekintete a kacér nő külsejét és pillantását idézi fel.21 Ulisse Aldrovandi még a 17. sz.-ban sem tartotta teljesen fantáziaszüleménynek a ~t, nyolc lábbal látta el és pikkellyel borította a testét.22 A 18. sz. végén Shaw Vivarium Naturae-jében fizikai leírása olvasható, egy méretes →gyíkhoz
hasonlítva: halvány hamuszürke, hátán néhány sötétebb folttal, majd fél méter hosszú, tarkóján kihegyesedő tarajjal. Legendája a századok során folyamatosan visszatért az európai irodalmakban: a középkori lovagi szerelmi költészetben a hölgynek a szerelmesét elemésztő perzselő tekintetét hasonlították hozzá; Chaucernél az ostoba ember/nő tekintete úgy öl, mint a ~ mérge; Quevedo Baziliszkusz-románca a lény képtelenségét hangsúlyozza; Voltaire Zadigjában a ritkán látott ~nak gyógyító hatást tulajdonítanak. Köszönhetően az 1792-es teljes magyar fordításnak, John Barclay Argenise nálunk is ismerté vált, benne az öngyilkosság emblémájával: „Hoz mérges Basiliskus Halált másra magára, ugyaz hitetlenség el maga veszdi magát” – olvasható az illusztráción. • Comenius Orbis pictusában a ~ szemével ölő képességét hangsúlyozza.23 A magyar irodalomban is a középkor és a kora újkor szimbólumai közé tartozik: Balassi Bálintnál „Csak az szép leányok s az basiliscusok, hogy a szemekkel ölnek” (Vitézek karjokkal...). A felvilágosodás hatására elveszítette korábbi gyakoriságát. A 19. sz.-i szépirodalomban még elő-előfordul, a 20. sz.-iban
Baziliszkusz, fején koronával. MS Bodley 764



Baziliszkusz 28 Behemót
említése nem mérhető. Jókai Mór Majmuna, az álomtündér c. elbeszélésében a különleges tudás okozója, Kemény Zsigmond Gyulai Pál c. regényében tekintete a jövőbe látást, a szenvedélyt jelképezi, ellentétben a korábbi hagyománnyal. Jókai Mór A lőcsei fehér asszony c. regényében porrá őrölt szíve a legkülönlegesebb gyógyszer jelképe, A kőszívű ember fiaiban pedig a női lélekbe bújt ördögöt szimbolizálja. • A magyarországi művészetekben a halál, az ördög és a bűn megtestesítője.24 Egy fa két oldalán, egymással szemben álló ~ látható pl. a soproni Szt. Jakab-kápolna északi timpanondomborművén. A tükörbe néző ~ a hűtlenséget szimbolizálja pl. John Barclay Argenis (Eger, 1792) c. műve illusztrációján. A heraldikában is előfordul mint a hatalom és az örökkévalóság szimbóluma: Liptai Miklós címerében balra fordult, tűzokádó, ezüst ~ ágaskodik, nyakán egy háromliliomú arany korona-örvvel.25 Díszítőelemként mázas cserépedényeken (pl. kancsó, tányér) és egyéb használati tárgyakon (takácsszőttesek, hímzések, csipkék) szerepel.26
1 Plin. NH 8. 78–79; Galen. 12. 250; Solin. 28. 50. 2 Plin. NH 8. 33. 3 Uo. 4 Luc. Phar. 9. 724–726, 828–833. 5 Ail. NA 3. 31. 6 PdB XVb. 7 Etym. 12, 4, 6–9; Ashmole 1511, 1001; Hugo Folieto, 41.
8 Bodley 764, 184–185. 9 Vö. pl. Brunetto, 140. 10 Ashmole 1511, 1001; Alb. Magn. 24. 13. 11 VdB. 20. 22–24. 12 Bart. Angl. XVIII, 15. 13 Brunetto, 140. 14 Cecco, III, 12, 7–9. 15 FdV 10. 16 Aug. Enarr.in Ps. 90. 2. 9. 17 Hild. 8, 12. 18 Horap. I, 1; II, 61; Pier. Valer. 181. 19 Leo. Best. 10. 20 Camer. IV, 79. 21 Picin. 238–239. 22 UA 363. 23 Comenius XXX.
BEHEMÓT
Jelentése: ősszörny, gonosz erő, káosz, erőszak, lázadás, polgárháború, pokol, alvilág, sátán, pusztítás, hiábavaló harc, hatalom
A bibliai szörny mitikus eredete a babiloni időkig megy vissza, amikor a →leviatánnal együtt a káosz két ősszörnyét jelképezték. Valószínűleg az egyiptomi mitológiából ered: a gonosz Széth vízifenevad alakjában harcol Hórusszal. Széth a káosz, a gonoszság, az erőszak és a lázadás jelképe volt, „mindaz, ami a természetben ártalmas és pusztító”.1 Ez a jelentéstartalom beolvadhatott a bibliai ~ alakjába. • Jób könyve részletesen leírja (40,15–41,26): füvön él, mint az ökör, erős izomzatú és csontozatú, farka vastag, mint a cédrus törzse, hátát pikkelyek barázdálják, vas erősségű lábszára és erős csontozata van, egyszóval „remekmű az Isten alkotásai közt” (Jób 40,19). Lótuszbokrok közt, nádban és mocsárban bújik meg, de szárazföldön él, tehát szárazföldi ősszörny, de a megáradt folyó sem rettenti el. Párja a víziszörny, a →leviatán. Lehetetlen vadászni rá, leigázni, vagy megszelídíteni, puszta tekintetével legyőzi az embert, semmilyen fegyver, kard, lándzsa, kopja és nyíl sem fogja, „csak egy szalmaszálnak nézi a buzogányt, nevet a dárdán is, amely felé süvít” (Jób 41,21), „nincs hozzá fogható a földkerekségen, [...] a büszke állatoknak ő a királyuk” (Jób 41,25–26). Ugyanakkor a Pokol torka-ábr. egyik forrásának is tekinthető a ~ leírása: „Torkának kapuit vajon ki nyitja ki? Fogazata körül rémület tanyázik” (Jób 41,6); „A torkából meg fáklyák törnek elő, s mint tűz szikrái szállnak, a magasba. Az orrlyukaiból füst gomolyog elő,
❧
24 Vö. LCI 1 251–253; Seibert 1986, 48–49; MAMŰL I, 2003, 318. 25 Ábr. Liptai Miklós címereslevele (1415): MÉ 1972/4, 274.
26 Vö. Legendás lények 2008, 265.



Behemót 29 Béka/varangy
mint a fazékból, amely forr és buzog” (Jób 41,11–13). • A középkori értelmezések távolról sem állandó és egyhangú szimbolikus értéke szerint mindazonáltal az egyházatyák számára a ~ maga a sátán. Isidorus etimologizálása szerint a ~ héber szó, és a latin ’állat’-nak felel meg. Bűnei miatt hullott alá az égből „és Leviatánnak, azaz vízi kígyónak is nevezik, mert a világ tengerén csélcsap ravaszsággal tekerődzik”.2 A bibliai leírás alapján a századok során hol a →rinocérosszal, hol az →elefánttal, hol (legtöbb esetben az újkorban) a →vízilóval azonosították. A 17. sz.-ban, Ferrer de Valdecebro állatos erkölcstanában méreteit és táplálkozását tekintve az elefántnak felel meg3; Samuel Bochart 1663as Hierozoiconja4 vízilónak tekinti. Collin de Plancy először 1818-ban megjelent demonológiai szótárában a ~ a pokol falánk, pocakos, elefántszerű démonaként jelenik meg,5 de egyes vélekedések szerint felöltheti →kutya, →farkas, elefánt vagy →róka alakját is. A 17. sz. közepén Quevedo Nem látod a Behemóthot? c. szonettjében állandó kérdésfeltevéssel foglalja össze a bibliai szörny tulajdonságait, Milton Elveszett Paradicsomában (1667) a ~ a föld legóriásibb, a mocsárból előtolakodó szülötte, Thomas Hobbes a Behemót, avagy a hosszú parlament c. politikafilozófiai dialógusában (1682) a szörny maga a polgárháború, a pusztítás, a rend felbomlása. William Blake Jób könyvéhez készített Behemót és Leviatán-ábr.-án (1810 k.) a varacskos disznó és a víziló keveréke. Bulgakov Mester és Margaritájában Woland professzor (a sátán) nagyevő fekete kandúrját nevezik Behemótnak. • A 19. és 20. sz. magyar szépirodalmában ritka szimbólum. Jókai Mór A kőszívű ember fiai c. regényében a túlzásba vitt gesztusok – kacagás, ordítás – jelképe, Cholnoky Viktor egyik novellájában a nem pontosított ősszörnyé, Ambrus Zoltán azonban átértékelve, ironikusan, a stressz szimbólumaként – „átnyilazott gyomrú Behemóth”-ként említette Őszi napsugár c. kisregényében. •
A magyarországi művészetben kígyó- vagy sárkánytestű állat, a pokol, az alvilág megszemélyesítője.6 Ábr. l. pl. a bögözi (Mugeni, Románia) és a kéméndi református templom Utolsó ítélet-freskóján (14. sz. 2. fele, Chimindia, Románia), valamint görögkatolikus ikonokon (17. sz.).7 Az emberi lelket vezető őrangyal megvéd a pokolra jutástól, amit ~ kitátott szája jelképez.8 Református templomok 18. sz.-i festett kazettás mennyezetének nem túl gyakori eleme: pl. Bánffyhunyad (1780, Huedin, Románia szentély, Asztalos Umling Lőrinc). A ~ot azonosítják a →csikóhal/hippocampusszal is.9
1 Plut. De Is. et Os, 27. 45. 2 Etym. 8. 11. 27. 3 Andrés Ferrer de Valdecebro, Gobierno general moral y político hallado en las fieras y animales silvestres sacado de sus naturales propiedades y virtudes, Madrid, 1680, 58. 4 Vö. V. 15. 5 Dictionnaire Infernal, Paris, Henri Plon, 1863, 86. 6 LCI 3 93–95. 7 Kassa, Vychodoslovenské múzeum; Bp., Néprajzi Múzeum; MÉ 1984/4, 273; Puskás 2008, 90, 132; Középkori falképek 2008, 142). 8 Knapp 2000, 65, 67, 71. 9 MAMŰL XIII, 2012, 373.
❧
BÉKA/VARANGY (rana, bufo)
Jelentése: együgyűség, gyávaság, ostobaság, gőgösség, felfuvalkodottság, a föld ősanyaga, időjóslás, felesleges fecsegés, zajos kellemetlenkedés, eretnekség, haragos ember, csúfság, paráznaság, fösvénység, rágalmazás, baj, nyomor, igazságtalanság, termékenység, nász, haragos ember (varangy)
Főleg víz közelében, mocsárban élő, ragadozó vagy rovarevő farkatlan kétéltű. Több ezer fajtája létezik. Teste lapított, viszonylag gyenge elülső, viszont hosszú, izmos, ugrólábbá fejlődő hátsó végtagok jellemzik, dülledt szeme és folytonos brekegése, kuruty



Béka/varangy Béka/varangy
30
tyolása a legfőbb ismérve. • Az ókorban a ~ brekegéséről, amelyet Arisztophanész a „brekekekex koax koax” hangutánzó szintagmával tett hangzóvá, úgy tartották, hogy
az isteneket és az embereket zavarja, Pánnak és a nimfáknak azonban tetszik.1 Mivel a ~t az alvilághoz tartozó lénynek tartották,2 ezért széltében kis ~figurákat helyeztek a házakra és a különféle tárgyakra, mágikus, bajelhárító funkcióval. A Békaegérharc c. komikus eposzban a ~k és az →egerek jelentéktelen harca a mindenkori politikai viszályok és háborúk karikatúrája, a költemény maga pedig a hőseposzok paródiája. Az állatmesékben a ~ jobbára negatív karakter: a gyávaság, az ostobaság, a gőgösség, a felfuvalkodottság jelképe. Egy legenda szerint egyes vidékeken a ~k némák, és ha brekegő ~kat szállítanak oda, ők is elnémulnak – és fordítva, a néma ~nak megjön a hangjuk, ha máshova szállítják őket.3 Az ókorban is időjósként tekintettek rá, aki a szokásosnál hangosabb brekegésével előre jelzi az esőt.4 A varangyot (bufo) a mérge és a rútsága tette alkalmassá arra, hogy mindenféle varázspraktikák kedvelt állata legyen.5 A görög-római gyógyszerészetben felhasználták a varangyot: hamvait hatásosnak tartották köszvény ellen.6 A ~t az ókorban nem fogyasztották. • A ~ negatív jelentése az Ótestamentumból ered: tisztátalan állatnak tekintették (3Móz 11,9 skk.), és az Úr Mózesen keresztül fenyegeti meg Egyiptomot:
„Ha nem engeded, hogy kivonuljanak, akkor Egyiptom földjét békával sújtom” (Kiv 7,27). A ~kkal történő büntetésre emlékeztet a Zsolt 78,45 és a 105,30 is. A Jelenések könyvében a →sárkány, a vadállat és a hamis próféta szájából „békához hasonló tisztátalan lélek” mászik elő (16,13). • A Physiologus különbséget tesz szárazföldi, ill. vízi~ között. A szárazföldi/leveli ~/varangy jól tűri a nap hevét, de a viharban elpusztul: a hitbuzgó emberekhez hasonlatos, akik „állják a kísértések hevét, ám ha heves vihar – az erény miatti üldözés – tör rájuk, elpusztulnak”. A vízi ~ a többi emberhez hasonlatos, akik „visszamerülnek korábbi buja gerjedelmükbe”.7 A középkori felfogásban a ~k földből teremtettek,8 elnevezésük (ranae) a mocsárban hallatott zajos „beszédükből” eredeztethető.9 A ~ az eretnekeket szimbolizálja üres fecsegésével, érzékeinek engedelmeskedve.10 A ~ számos szervét és testrészét használta a középkori orvoslás, nem egy a szexualitással volt kapcsolatos. A varangy mérge olyan hideg, hogy bármely testrészt, szinte jegelve, érzéketlenné tesz.11 A görvélyben szenvedők varangy máját betakaró nedves, majd kilenc napra rá kiszárított földdel borítsák a keléseket: ha Isten is úgy akarja, ettől meggyógyulnak; a kötéssel borított köszvényes testrészre fűbe fojtott, haldokló ~t kell tenni, ez akár egy évre is megszünteti a bajt.12 A varangy jobb oldalából származó kis csontból a boszorkányok szerelmet vagy gyűlöletet kiváltó bájitalt készítenek, sőt a hideglelésre is hatásos.13 A ~ a paráznaság szimbóluma, éjjeli párzásuk oka ugyanis, hogy rejtve maradjon természetellenes közösülésük, vagy – engedékenyebb szempontból – szemérmüket jelzi a sötétségben való közösülés.14 Ikonográfiája nem mondható gazdagnak. Illuminált kódexekben jobbára díszítőelemként szerepel növények, virágok mellett, de a bűnök (paráznaság) és a pokol ábr.-ában is megjelenítették.15 • A ~ középkori szimbolikája az újkorban sem vesztett hatékony
Béka. Aldrovandi, Natura picta



Béka/varangy Béka/varangy
31
ságból, sőt újabb jelképeket indukált, amelyek a korábbi hiedelmeket hangsúlyozták. Ilyen pl., hogy a hideg vízbe dobott ~ megnémul, de a langyos mocsárban visszanyeri a hangját;16 aki egy nő titkait akarja megtudni, varangy nyelvét tegye az alvó hölgy keblére, a szíve fölé, s ekkor bármit kérdezzenek is tőle, minden titkát őszintén felfedi.17 Az emblémáskönyvekben is többféle szimbolikával van jelen: bár a földön és vízben is megélő ~ a megfontoltság példája, a magukat felfújó dicsekvők, állandóan fecsegő rágalmazók és az eretnekek attribútuma. Ripánál a fösvénység és az igazságtalanság szimbóluma: a varangy földből él, s bármennyi föld van körülötte, senkinek sem ad, ezért igazságtalan is, amikor csak a földi, anyagi haszonra ügyel.18 Külsejét tekintve széles mellű, rövid nyakú, puffadt szemű, felvágott szájú, gyenge lábú, foltos bőrű állat,19 akinek a csúfsága alantas lelkének tanúbizonysága.20 A varangy, ha felfújja magát, mérgében bárkire rátámad, akár a haragos ember.21 • Miskolczi Gáspár Vad-Kertjében a tavaszt jelképező, de az ivóvizet megfertőző ~król ír. Emellett a ~ „jeles kiábrázoló képei a gonosz rágalmazóknak, Szitkozódóknak és a csacsogó Parasztoknak [...] de az Istenfélők előtt csak el-elrejteznek”. További negatív jelentése az eretnekség, a fösvénység, az irigység, a kegyetlenség és az ártó ellenségeskedés. A varangy a haragos ember jelképe, aki „néminemű mérges nedvességet fosik ki, mellyel valami körülötte vagyon, mind azt meghintvén meg-mérgesíti”.22 Bod Péter biblialexikonja a ~nak szentelt szócikkben „ábrázolja a sokat tsátsogó, Bűn’ fertőjében múlatozó Embert”.23 • Szóképekben és kifejezésekben gyakran előfordul a 19. és a 20. sz. irodalmában, igen változatos említései szerteágazó értelmezéseket eredményeztek. Arany János Én vagyok az anyám átka c. versében a vádlevélbe írt valótlanságokat jelképezi. Mikszáth Kálmán Két választás Magyarországon c. regényében a (va
rangyos)~ a (bel)politika szimbóluma. Több írásában a (kecske)~ az átlagos, különösebben érdekes tulajdonságokkal nem rendelkező lányok jelképe; Beszterce ostroma c. regényében a bajt okozó lány lefokozásáé. Bródy Sándor Két kis leány és a hét malac c. írásában ugyancsak a leértékelés jelölője. Madách Imre Az ember tragédiája c. drámájában a ~ a megírás korára vonatkozó társadalom- és emberkép jelképe (Londoni szín: „Sima mocsár csak, békával tele”). Jókai Mór az Ahol a pénz nem Isten c. regényében a világtól elvonult embert újra megtaláló, leküzdhetetlen külvilág jelképe az undok →kígyókkal együtt; Névtelen vár c. regényében a ~evés a franciák idegenségének jelképe. • A magyar népi képzeletben pozitív és negatív tartalmak hordozója. Alakjához gazdag epikus, hiedelem- és szólásanyag fűződik. Démonikus és ugyanakkor antidémonikus állat, termékenységszimbólum. A teremtésmondák szerint egyedül a ~ szánakozott Szűz Mária fájdalmán, amikor a fiát elvesztette. Ezért jutalomból halála után nem büdösödik meg, hanem kiszárad. A ~ csontja, pora, ill. a megszárított állat gonoszűző, gyógyító eljárásokban is gyakori. Népmeséinkben is előfordul. Általában a baj, a nyomor, a hiány és a szegénység megtestesítője. A legismertebb hozzá kapcsolódó mesetípus „A béka királyfi” változat,24 amelyben a születésekor megrontott és így ~ alakját öltő hős a mese során megszabadul megrontott állapotából és királyfi, királylány lesz belőle. A magyar és az európai állatmesék között is elterjedt – az antik tanmesehagyomány nyomán – a maguknak új királyt kívánó ~król szóló mese. A ~ főleg a szerelmi varázslás eszköze volt országszerte. A leveli~ szerepet kap az időjárásjóslásban: ahány nappal Szt. György-nap előtt kijönnek a ~k és a kígyók, annyi napig lesz még hideg, ill. a ~ erős kuruttyolása esőt jelez. Általánosan elterjedt nézet, hogy a boszorkány ~ alakot is ölthet, így a megjelenő ~ meg



Béka/varangy 32 Bika
sebesítésével a boszorkányt vélték bántalmazni. A ~ számos szólásban él: „a béka s... nél is lentebb” (sanyarú állapotban van); „annyi pénze van, mint a béka tolla” (semmi); „béka nő a hasadban” (sokat iszik); „békára ült vagy lépett” (szellentett); „lenyeli a békát” (kénytelen elfogadni egy helyzetet). Hangutánzó gyermekmondókákban is szerepel. Csokonai fordításának folklorizálódott variánsai hatására ismert a magyar folklórhagyományban a ~király és az egerek hercege közötti harcról szóló homéroszi eposz története is. Ehhez kapcsolódik a nagy lelkesedéssel vívott, ám jelentéktelen, nevetséges harc kifejezésére használt, széles körben ismert szólás, a „béka-egér harc”.25 • A magyarországi művészetben is sokféle szimbolikus értelmet hordozhat. A keresztény kultúrkörben a feltámadás, a gonosz, a bűnösség, a paráznaság és a termékenység jelképe: ábr. pl. a pannonhalmi bencés apátsági templom egyik pillérlábazatán (13. sz. 1. negyede).26 A ~ az antikvitásból eredő hagyomány szerint a termékenységet, ill. a szerelmi harmóniát jelképezi, s mint ilyen természetes módon utal a nászra: l. pl. az Esterházy-kincstár fedeles díszserlegét és násfás serlegét.27 A mulandóságot jelképezi Franz Lucas Huetter 1760 k. festett meditációs képe, ma a felsőtárkányi római katolikus templomban. A középkorban az ördögök és démonok közé sorolt negatív jelentéstartalmú állat, elkárhozott lelkek kínzója Utolsó ítélet-jeleneteken: pl. a kiétei templom északi falának freskóján (1426, Kyjatice, Szlovákia).28 A Grimm testvérek Békakirály c. meséje nyomán számos játszótéren, közkúton megjelenik az ábr.-a, l. pl. Raffay Béla szökőkútfiguráját Révfülöpön (1993).
1 Batrachom. 187 skk. Ar. Ran. 226 skk. Hor. Sat. 1. 5. 14. 2 Ar. Ran. 207; Iuv. 2. 150. 3 Plin. NH 8, 227. 4 Verg. G. 1, 378; Plin. NH 18. 361.
5 Plin. NH 8. 110; 18, 158. 294. 32, 48 6 Uo., 32. 51. 7 Vö. Phys. 29. 8 Aug. Civ. dei 16, 7. 9 Etym. 12, 6, 58. 10 Bodley 764, 116.
11 Bart. Angl. XVIII, 16; Cecco, III, 36. 12 Hild. 8, 4–5. 13 Cecco, III, 36. 14 Thom. Cantimp. 9, 24, 26. 15 Párizs, BnF, Ms. fr. 19, f. 211. 16 Pier. Valer. 376. 17 Della Porta Mirac. 90a–90b. 18 Leo. Best. 8. 19 Picin. 224–225.
20 T. Tasso, Gerusalemme Liberata [Megszabadított Jeruzsálem], IV. 46.
21 Della Porta Fis. V, 18. 22 Miskolczi 1702, 258–260, 263. 23 Bod 1746, 35. 24 Aarne–Thompson 1961, 440. 25 Uo., 402. 26 Dávid 2002, 38–39; MAMŰL I, 2003, 326; Dittrich 2004, 160–166. 27 Budapest, IMM, E 63.7; IMM, E 64.2. Vö. Műtárgyak 2014, 56–62, 97–103. 28 Prokopp 2002, 74.
❧
BIKA (taurus)
Jelentése: féktelenség, (pusztító) erő, mértékletesség, megtermékenyítő erő, királyi hatalom, bátorság, férfiasság, mezőgazdaság, hatalom, erőszak, büszkeség, gőg, rettenthetetlenség, hallás, bujálkodás, düh
A ~ a →szarvasmarha hímjeként a féktelenséget és az ellenállhatatlan erőt idézi meg. Annyiban különbözik az ökörtől, hogy nincs kiherélve, e különbség azonban – a legtöbb állattól eltérően – nemcsak elnevezését változtatta meg: szimbolikájuk is eltérő, bár némely esetben szerepük felcserélhető. • A sumér és babiloni kultúrában a legrégibb időktől szerepel. Az (ökörként is értelmezhető) ókori egyiptomi termékenységisten Ápiszbikának Hérodotosz szerint feketének kellett lennie, hátán sas formájú, homlokán há



Bika Bika
33
romszög alakú fehér folttal.1 Plinius viszont a jobb oldalán lévő, félhold alakú fehér foltról ír.2 A ~ a görög vallásban a főisten, Zeusz szent állata: az erő/hatalom és a termékenység szimbóluma és a főisten áldozati állata. Zeusz maga is olykor ~ képében jelent meg, l. Európé elrablásának történetét. A ~ a bronzkori Kréta vallásában – amint azt a képzőművészeti ábr.-ok tanúsítják – központi szerepet töltött be. Az ókori mozaikokon, reneszánsz és barokk festményeken annyiszor megörökített mitológiai történet folytatásában Zeusz és Európé krétai nászából három fiú született, köztük a majdani krétai király, Minósz. Ugyancsak a krétai ~kultusszal hozható összefüggésbe a mítosz, amely Minósz király feleségének, Pasziphaénak a Poszeidón istentől küldött fehér ~val történt nászából született hibrid lényről, a ~fejű és embertestű Minótauroszról szól. Poszeidón megvadult, elszabadult fehér ~ját
végül Héraklész szelídítette meg hetedik munkájaként. A megtermékenyítő erőn túl a ~ a királyi hatalom, a féktelenség, a pusztító erő jelképe is. Az állatmesékben nem gyakori szereplő, de ezekben is az erejét emelik ki és a nagy hatalmúakat szimbolizálja.3 • A →marha, tiszta állat lévén, hasított körmű és kérődző (5Móz 14,4). A fiatal ~ fontos és értékes áldozati állat (3Móz 1,3; 3,1; 4,3; 4,14; 16,3,11). Az Ószövetségben áldozati állat (Kiv 29,10–14), pap vétke esetén a hibátlan ~ a vétekáldozat (Lev 4,3). Mózes utolsó áldásában József törzsének erejére, bátorságára vonatkozik: „mint az elsőszülött ~, legyen tele méltósággal” (MTörv 33,17). Salamon temploma előtt a bronzmedencét tartó tizenkét ~szobrot említ a hagyomány (1Kir 7,23–26). A tipológiai szimbolizmus értelmezésében ez a tizenkét apostol előképe. Jeroboám két arany ~szobrot állított fel országában, hogy mint kultikus helyek összetartsák a különvált tíz törzset (1Kir 12,28–29). Olykor a hatalom, az erőszak jelképe (Zsolt 22,13; 68,31). • A középkori keresztény értelmezésekben gyakran hangsúlyozzák fékezhetetlen büszkeségét, a nyájjal szembeni fensőbbséges magatartását, agresszivitását és ingerlékenységét, s ezzel a büszkeség mellett a gőg szimbóluma is.4 Ez a vétek különösen az eretnekekre vonatkoztatható, akik a gyenge jelleműeket könnyen bűnbe viszik. A bestiáriumok Isidorus nyomán írják le a ~ vadságát, amely oly mértékű, hogy fogságban hajlamos őrületig dühöngeni.5 • A középkorban és reneszánsz idején is szívesen olvasott Ailianosz leírása köszön vissza számos 16. sz.-i szerzőnél: a →kossal, a →kecskebakkal együtt a férfiasság, harci erő, a megtermékenyítő képesség szimbóluma. Harcias természetét jelzi fenséges szarva is.6 Féktelenségéről Ailianosz mondja, hogy „a feldühödött bikát sem marhapásztor, sem fenyegetés nem képes megfékezni”.7 A reneszánsz korban felfedezett Hórapollón hie
Toldi a bikával. Kecskemét. Búza Barna: Toldi Miklós-oszloprelief, 1947, Fotó: Tüskés Anna



Bika Bika
34
roglifája szerint a férfiasság és a mértékletesség szimbóluma, mivel a ~ párzás után nem ér a megfogant nőstényhez.8 Szintén Hórapollóntól tudjuk, hogy a lánygyermeknek életet adó nőt a fejét balra fordító, a fiúgyermeket szülőt pedig a jobbra fordító fejű ~ jelképezi.9 Kicsapongó életét feladó férfi jelképe a vadfügefához kötözött ~, mivel a feldühödött állatot e fa megszelídíti.10 E fának a ~ra tett hatását Plinius és Isidorus is említi,11 és az újkori értelmezésekben is a féktelenség megtörésének gyakori szimbóluma.12 A reneszánsz emblémáskönyvek gyakori szereplője, a rettenthetetlenség, az erő jelképe, ill. – Hórapollónra hivatkozva – a ~ vagy a füle a hallás egyik attribútuma.13 • Miskolczi Gáspár Vad-Kertjéből tudjuk, hogy „a bikák csak a’ fajtalankodás kedvéért társalkodnak a’ tehenekkel, és annakutánna dólgokra mennek”. Ez azokra a tanítókra is értendő, akik csak a nyereség, a haszon miatt vannak hallgatóik között. S mivel a nyájban elsőbbségük van, ezzel a farizeusokhoz hasonlíthatók, akiknek „tellyes elsőségek vólt a’ Sidók törvény székiben”. A megtermékenyítő erő pedig maga a bujálkodás, ami közben „és meg-búsúlt korában ugyan meg-dühödik”. Ez Krisztus ellenségeit jellemzi.14 Bod Péter biblialexikonjának szócikkében az erő és hatalom mellett az „Istentelen dühösködő Ember”15 jelképe,
az igaz ember szenvedését elbeszélő zsoltár alapján: „Básán bikái körülfognak. Szájuk kitátva, mint zsákmányra éhes ordító oroszláné” (Zsolt 22,13–14). • Általában a férfi- és női erő, valamint az ostobaság jelképe az irodalomban. Említése szépirodalmi alkotásokban igen gyakori, a 19. sz.-i művekben gyakrabban, a 20. sz.-iakban ritkábban. Arany János elbeszélő költeményeiben a ~ a düh, az erő jelképe, Gyulai Pál Diósgyőri dalok c. versében viszont a szerelemé. • A magyar néprajzban a ~ az erő, a düh, a makacsság és a vadság jelképe. Az egykori pünkösdi ügyességi játékokhoz hozzátartozott a ~hajsz (pünkösdi királyság). A 19. sz.-i adatok szerint az ügyességi játékok győztese egy évig a legények vezetője, bírája volt, a legények engedelmeskedni tartoztak neki. A népies jóslások szerint a ~ bőgése beteg háza előtt vagy házhoz dörgölődzése a beteg halálát jelenti. „A fekete ~ lábujjára hágott”, „a fekete ~ megdöfte”, „a fekete ~ szarvára vette” (meghalt). A ~ a szólásokban is a düh, az erő, a makacsság, a vadság jelképe: pl. „dühös, mint a ~”, „erős, mint a ~”, „nyakas, mint a vad ~”. Másrészt a szabadosság megjelenítője: „szabados, mint a falu ~ja” (aki a nőkkel szemben többet megenged magának az illendőnél). Átvitt értelemben a tűzzel szembeni tehetetlenség megjelenítője: „megeszi a vörös ~” (leég, elpusztítja a tűz). A gyermekfolklórban ~csúfolók is ismertek: pl. „Böm-böm ~ / Vaskarika / Nem illik rád / A pántlika!” és változatai. A magyar nyelvterület szólásaiban gyakori: „bőg, mint a ~”, „dühös, mint a kivert ~”. • A magyarországi művészetben a ~ Ámos Imre háborús szimbólumrendszerében az ördög, a halál szimbóluma, vele szemben az angyal áll: az angyal kezével elhárítja magától az ördögöt, aki ~ módjára ökleli. Más képeken mint győztes Minótaurusz jelenik meg a hadszíntéren: az ördögfejű, szőrös karú lény közepén áll, alatta bepólyált halottak fekszenek.16 A ~ állatövi jegy ábr.-a pl. gyámkő a kolozs
Az állhatatosság megtestesítője. Nagy Ágnes: Bika, 2010, Balatonalmádi, Európa Szoborpark



Bika 35 Birka/juh
vári Wolphard–Kakas-ház zodiákus termében Wolphard István építkezéséből (1586 előtt, Cluj-Napoca, Románia).17 A →kígyón átlépő ~ Rómát jelképezi (antik érem után) Kazinczy Ferenc Báróczy-kiadásának 6. és Minden Munkájinak 4. kötete címlapján. A dühödt ~, a pásztorokkal összecsapó bőszült ~k Pór Bertalan művészetének egyik fő motívuma, az ellenállást jelképezik (l. pl. Bőszült bika [1934]). L. még Kohán György Küzdő ~kat ábrázoló szénrajzát (1959). Nagy Ágnesnek a nyakát hátra fordító ~t ábrázoló samott- és bronzszobra (2015, Balatonalmádi, Európa Szoborpark) a legyőzött problémát jelképezi, a maga mögött hagyott terhet és az állhatatosan folytatott utat, tanulva a hibákból. A ~ megjelenik szent állatként, attribútumként, legendaszereplőként is: Ikoniumi Szt. Teklát ~val és →oroszlánnal ábrázolják;18 l. a krétai ~t legyőző Herkulest ábrázoló freskót a péceli Ráday-kastély Herkules-szobájában (18. sz. utolsó negyede);19 Szilveszter pápa feltámasztja a pogány varázsigékkel megölt ~t a Magyar Anjou Legendárium miniatúráján (Magyar Anjou 1975, 115); A Zeusz/Jupiter által bika képében elrabolt Európé mítoszának ábr.-áról l. pl. Gyurcsek Ferenc szobrát Császárkőbányán (Kaisersteinbruck, Ausztria),20 Bán István falikárpitját (1967, Bp., Hotel Budapest, Körszálló). Díszítőelemként is gyakori: a ~/ökör megjelenik a honfoglaláskori díszítőművészetben, pl. hajfonatkorongon, vereten, szíjvégen.21 ~ és oroszlán fejének vonásait egyesítő démoni lény látható a nagyszentmiklósi kincs 13–14. számú ~fejes csészéjén (7–8. sz.). Az „Attila-kincs” e motívuma a 19. sz. utolsó negyedében számos magyarországi historizáló alkotáson megjelent, pl. Paczka Ferenc Attila halála c. festményén (1884); Zsolnay-kerámiákon (pl. 1912, Pécs, Zsolnay-kút a Széchenyi téren); Varga Imre Bikafejes ivócsanak (1982, Bp., 9. kerület, Boráros tér); vagy a Pulszky család síremlékén (Bp., Fiumei úti temető).22
1 Hérodotosz 3. 28. 2 Plin. NH 8. 184. 3 Phaedr. 1. 30.
4 Aug. Enarr. in Ps. 54, 22. 5 Ashmole 1511, 847. 6 Ail. NA 2. 20. 7 Uo., 4. 48. 8 Horap. I, 46; Ail. NA 6. 1. 9 Horap. II, 43. 10 Uo., 77. 11 Plin. NH 23. 130; Etym. 17, 7, 17. 12 Picin. 202. 13 Ripa 1618, 106, 200, 469. 14 Miskolczi 1702, 125–126. 15 Bod 1746, 40. 16 AH 1975/1, 87. 17 AH 1974/2, 334–336; AH 1991/2, 157–164; Vanyó 2000, 226–231; Kovács 2003, 36. 18 MÉ 1990/3–4, 181. 19 Berecz–Lángi 2003, 28–29. kép. 20 Pigler 1974, Taf. 195. 21 Bollók 2015, 345.
22 Történelem – kép 2000, 112, 712; Az avarok aranya 2002, 32–33.
❧
BIRKA/JUH (oisz/ovis)
Jelentése:
birka: türelem, ostobaság, gyámoltalanság, ártatlanság, hiszékenység juh: bőség, gazdagság, termékenység, szelídség
Birka. MS Bodley 764
A juhfélék (→bárány, ~, →kos) családjának nőnemű tagja: kérődző, gyapjas bundájú, az emberiség történetében egyik legrégebben



Birka/juh Birka/juh
36
háziasított állat. • A magyar nyelvben a juh a 14. sz. végén, a birka a 15. sz.-ban jelent meg. Bár szinonim fogalmak, sok esetben nem cserélhetők fel. Szimbolikájukat tekintve jobbára azonos esetek jelölésére használatosak, bizonyos megfogalmazási gyakoriság okán azonban fenti, kontextus szerint felcserélhető jelentéseit különválasztottuk. • A görög-római antikvitásban – gazdasági haszna mellett – áldozati állat volt. A görögök elsősorban Aphroditénak, Zeusznak, Hermésznek, Pánnak és a nimfáknak áldoztak juhot, de más isteneknek is. Különösen fontos volt a szerepe Hermész kultuszában, mert az isten vigyázott a nyájakra és ő segítette elő a szaporodásukat.1 A halottkultuszban az alvilág isteneinek fekete szőrű juhot vagy kost áldoztak. A rómaiak ugyancsak a legtöbb istennek áldoztak juhot vagy kost. A juháldozat elmaradhatatlan része volt az egyik legfontosabb tisztító, a disznó–juh–bika alkotta áldozati szertartásnak, a suovetauriliának. A késő császárkorban a császárkultusz részeként is áldoztak juhot szertartás során. Szólásokban és közmondásokban a juh/bárány az ártatlanság és a szelídség szimbóluma,2 ugyanakkor a butaságé is.3 Már Arisztotelész is használta a „tolakodó kos” kifejezést a veszekedést provokáló emberre.4 A juhokat irányító és védelmező Jó pásztor hagyományos szimbolikája is ókori eredetű. Platón utópiájában az állam polgárai belátják, hogy csak az őrök legkiválóbbjai kormányozhatnak: a különféle mesterségekkel foglalkozó embereket úgy kell terelgetniük, mint egy juhnyájat, mivel a polgárok többségéből hiányzik az értelmi kiválóság.5 Az ókori népek számára a juhfélék nemcsak áldozati szerepet töltöttek be, de gyapjuk és húsuk miatt nagy hasznot hajtottak. Hasznossága ellenére a birkát meglehetősen együgyű, ostoba állatnak tekintették.6 Aiszóposz és Phaedrus meséiben főként pozitív jelentései vannak: az ártatlan, a jámbor, az igazságos és az igaz
ságtalanul elnyomott embert példázza. De előfordul az emberi ostobaság, a butaság és a hiszékenység jelképeként is. A birkanyáj a mesékben a névtelen tömeg szinonimája.7 Arisztophanész is az ostoba népre vonatkoztatja: „Zeusz [...] sok jó juhocskát tud vezérelni.”8 • Az Ószövetségben vonatkozhat a zsidó népre, pl. Izajásnál a „tévelygő juhok” az erkölcsileg eltévelyedt emberek (Iz 53,6). Az Izajás könyvében olvasható, az Úr szolgájáról szóló negyedik énekben (52,1353,12), a Szolga szenvedése engesztelő áldozat az emberek bűneiért: „Megkínozták, s ő alázattal elviselte, [...] Mint a juh, amelyet leölni visznek, vagy mint a bárány elnémul [...] bűneink miatt halállal sújtották” (Iz 53,8–10). A birka (s különösen a bárány) a Bibliában a leggyakrabban említett állat; a juhfélék (a nyájra tett rengeteg utalást nem számítva) különböző elnevezéseken a Bibliában több száz alkalommal fordulnak elő: különösen az Ótestamentumban jelenik meg különféle kontextusban. • A Jó pásztor saját bárányával rendkívül gyengéd és hangját képes megkülönböztetni az összes bárány között. A juh (ovis) puha bundájú, védtelen, szelíd lelkű, elnevezését a feláldozás (oblatio) kifejezésből kapta Isidorusnál, aki az állat áldozati szerepét emeli ki.9 Középkori leírásokban a juhnak bundája színe szerint volt értéke: eleinte a fehér, a késő középkorban inkább a fekete volt kívánatos. A →kecskéétől nehezen megkülönböztethető hangjának felismerését bundája színe is segíti: a fehér birka ugyanis azt mondja, hogy „beee”, a fekete pedig „meee”.10 Egyszerű, békés, félős, lassú észjárású állat, aki képtelen dönteni, és vakon engedelmeskedik a pásztornak vagy a →kosnak. Igazi haszonállat: tejet, húst, zsírt, bőrt és gyapjút ad. A farkas által részben széttépett bundáját azonban már nem szabad felhasználni: tele van bolhával. A juhok csoportosan, nyájban élnek és védik egymást a vadállatoktól: Jézus tanítása is erre vonatkozik, amikor a fele



Birka/juh Birka/juh
37
baráti szeretetre és a nyáját terelő Jó pásztor kiválasztására int. Ikonográfiáját tekintve a katakombákban és a bazilikákban az őskeresztény freskók és mozaikok Jó pásztor-ábr.-ain a hívőket biztos helyre vezető, morálisan is utat mutató Krisztus látható a nyájtól körülvéve, pl. a Jó pásztor mozaik (5. sz., Ravenna) Galla Placidia mauzóleumában, vagy a Priscilla katakombákban (2–3. sz., Róma). Gyakori még Krisztusnak vállán az eltévelyedett állattal való megjelenítése, ábr. pl. az aquileiai Jó pásztor padlómozaik (4–5. sz.). A bestiáriumokban a gyapjas állat illusztrációként szerepel,11 de gyakran ábrázolják a nyájat is, vagy a szabadban,12 vagy ritkán a karámban.13 A keresztény lelkiségtől független megjelenítése is rendkívül gazdag. A középkori kódexekben, hóráskönyvekben, pásztorköltészetet illusztráló kéziratos könyvekben a juhot és a nyájat a mindennapok részeként, valós környezetben ábrázolták. • A juh, újkori szimbolikáját tekintve, továbbra is a gyámoltalanság jelképe, mert olyan ostoba, hogy állásfoglalásra képtelen, és a termékenységet is példázza, ha báránnyal ábrázolják.14 Az álszentség fehér birkabőrbe burkolózva rejti valós képét, ami a birka tisztaságára és ártatlanságára enged következtetni.15 A bőség szimbóluma is,16 mivel a gazdagság forrása: húsa, szőre, teje, bőre hasznos; ganaja a földet táplálja, azaz szimbolikusan, az antik mítoszokra asszociálva, „aranygyapjús állat”. A teljesen ellentétes természetű két állat, az →oroszlán és a birka együtt játszadozása a béke jelképe, de a birka továbbra is az ostobaságot jelenti.17 • Miskolczi Gáspár Vad-Kertjében a juh leírása minden korábbi szimbolikus elemet összegez: „együgyü elmével és szelíd erkölccsel bír, nincs epéje, hanem minden Négylábú állatok között legcsendesebb és legszelídebb. Annakfelette igen békeséges-tűrő, nem bőg, nem ordít, sőt még száját is alig nyitja meg, akár nyirják, akár pedig torkát messék”.18 • A 19. sz.-i
irodalomban egyfelől az ókori és középkori szimbólumok továbbéléseként, a kereszténység hatására, jelentésmódosulással Jézus Krisztust és a híveket jelképezi. Szinte lehetetlen felmérni azokat a szépirodalmi műveket, amelyekben a fentiek jelképeként előfordul. A 19. sz.-i változó társadalmi viszonyok azonban módosítottak a hagyományon, Vas Gereben Garasos arisztokrácia c. regényében pl. a bárány és a juh a kávéházban hitelképes vendéget jelképezi, másik regényében, A régi jó időkben – a vénasszonnyal és a sertéscsapattal együtt – a rosszat, az elkerülendőt. Mikszáth Kálmán gyakran alkalmazza mindkettőt különféle nyelvtani alakzatokban. A fekete város c. regényében a keresztelésre váró kisdedet, a Beszterce ostromában a városért hozott áldozatot és a hirtelen fellobbant szerelmet. Remegő báránykák jelképezik az Akli Miklósban a megriadt kamaszlányokat, s juhok Jókai Mór Kárpáthy Zoltán c. regényében a kortesek által már megdolgozott választókat. • A magyar népi gondolkodásban a birka/juh jellemzően együgyű, ostoba, ám türelmes állat: „bamba birka”, „türelmes birka sok fér egy akolba” stb.19 A néphit szerint a juh szerencsét, áldást, egészséget hoz, de a balsors közelségére is figyelmeztet. Ha a juhok nyugodtan legelnek, míg a vándor
Juhok farkassal. MS Bodley 764



Birka/juh 38 Bogár
szarvasbogár:
mágikus erő, ördög, a gonosz, a gonosz feletti győzelem, a gonosznak a Jó feletti hatalma, halál, pusztítás, gyógyerő
Bogár gyűjtőnéven számtalan bogár és rovar szerepelhet: gyakoriságuk miatt a szkarabeusz/szarvasbogár/cserebogár szimbolikáját részletezzük. Az ókori Egyiptomban szentként tisztelt szkarabeusz ma ganajtúróként ismert. Európa legnagyobb bogárfajtája a szarvasbogár. Látványos, barnásfekete, mindenevő bogár. A cserebogár igen gyakori, szinte mindenütt megtalálható. • A szkarabeusz az egyik legrégebbi és legkedveltebb egyiptomi szimbólum. A ganajtúró vagy galacsinhajtó bogár az ókori Egyiptomban szent állat (scarabeus sacer) volt. A trágyából kikelő bogár és a felkelő Nap azonos képzetet keltett: a születés, a keletkezés, az örök újjászületés szimbólumai voltak. A szent bogár egyik megjelenési formája a szkarabeuszfejű Napisten (Khepre). Szkarabeusz alakú, kőből, fajanszból és elefántcsontból faragott amuletteket az egyiptomiak milliószámra készítettek és használtak, életükben a mellükön viselték, haláluk után a múmia szívére helyezték. A szkarabeusznak varázserőt tulajdonítottak: megóv a bajtól, a betegségtől és az ártó erőktől, és szerencsét, egészséget és jólétet hoz viselőjére mind életében, mind a túlvilágon. A hieroglifákkal ellátott szkarabeuszok, akik a fáraó egy-egy tettét örökítették meg, az uralkodó hatalmának állítottak emléket. Arisztophanész Béke c. komédiájában a ganajtúró bogár a paródia egyik eszköze. A főhős, Trügaiosz egy méretes ganajtúró bogár hátán száll az égbe Zeuszhoz, hogy békét kérjen a görögök számára. Különös paripáját azzal magyarázza, hogy egy aiszóposzi mese szerint a bogár egy →sas tojását felgörgette az Olümposzra. • A Bibliában, a fordítások okán, nem mindig egyértelmű, hogy az adott szöveghelyen idézett bogárféle cserebogár, →sáska, vagy valami
elmegy mellettük, szerencse szegődött nyomába; ha azonban szétszaladnak, útját nem kíséri áldás. Ha a nászmenet birkanyáj mellett halad el, gazdag lesz az új pár élete. Ha beteg embert juh nyalogat, hamar meggyógyul.20 A népdalokban emlegetett legelésző juh – a harapás erotikus vonatkozásai miatt – a szerelmi beteljesülés szimbóluma. A juhnyáj mágikus védelméről tájanként eltérő módon gondoskodtak a gazdák. • A 19. sz.-i magyarországi romantikus festészetben az elhagyatott, hegyvidéki tájat vagy antik romokat ábrázoló tájképeken gyakran jelennek meg birkanyájat legeltető pásztorok az idilli antik római bukolikus költészetet idézve, l. pl. Markó Károly festményeit.
1 Hom. Il. 14. 490–491; Paus. 2. 3. 4; 9. 34. 3. 2 Ter. Ad. 534; Apul. Met. 7. 23. 3 Plaut. Merc. 524; Prop. 2, 16. 8. 4 Arist. Gen. an. 769b 20. 5 Pl. Pol. 416a-b. 6 Plin. NH 8. 199. 7 Aisop. 2, 25, 54, 107, 114, 159, 161. 8 Ar. Vesp. 920. 9 Etym. 12, 1, 9. 10 Brunetto, 178. 11 Hága, Koninklijke Bibliotheek, KB, KA 16, f. 66v; Koppenhága, Kongelige Bibliotek, Gl. kgl. S. 1633 4o, f. 22v. 12 Oxford, Bodleian Library, Ms. Bodley 764, f. 35v. 13 London, British Library, Additional Ms. 42130, f. 163v. 14 Ripa 1618, 118–119, 177. 15 Uo., 232, 262. 16 Uo., 382. 17 Uo., 394, 504. 18 Miskolczi 1702, 203. 19 O. Nagy 1985, 78. 20 Wlislockiné Dörfler 1982, 50.
BOGÁR, SZKARABEUSZ, SZARVASBOGÁR, CSEREBOGÁR (coleoptera, scarabeus sacer, lucanus cervus)
Jelentése:
szkarabeus:
örök újjászületés, varázserő, univerzum
❧



Bogár 39 Bogár
más. Mindenesetre jobbára a pusztítás jelképe: „Szólt, és sáskák jöttek, meg számtalan pusztító bogár” (Zsolt 105,34); „Ha majd éhínség lesz az országban, ha dögvész, aszály, rozsda, sáska vagy cserebogár lesz, vagy ha ellenség ostromolja az ország városait, vagy bármilyen csapás és betegség lesz” (1Kir 8,37); „Kárpótollak azokért az évekért, amelyekben pusztított a sáska, a szöcske, a cserebogár és a hernyó: az a nagy sereg, amelyet rátok küldtem” (Joel 1,4; 2,25). • A középkori kódexek lapjain dekorációs elemként – más rovarok társaságában – gyakran szerepel a szarvasbogár. Szimbolikáját tekintve, pl. a 14. sz. végén a Giovannino de’ Grassi által Giangaleazzo Visconti imádságos könyve számára illusztrált lapon, a gonosz feletti győzelem jelképe. Krisztus felé röpülve a szarvasbogár feltehetően a →kígyóval folytatott harcban győzedelmeskedő, szintén megjelenített →szarvasok agancsával való összehasonlítás folytán kapott pozitív jelentést. • Az újkori ábrázolások között valószínűleg első Dürer 1505-ös szarvasbogara. A kép később számos festőt megihletett, köztük a magyar vonatkozásai miatt is jelentős holland udvari festőt és miniátort, Joris Hoefnagelt. Pozitív szimbolikája szerint a szarvasbogár maga Krisztus, a növények és az állatvilág ura, akinek születése legyőzi a gonoszt és az üdvözülést biztosítja. Negatív szimbolikája ennek éppen ellentéte, eszerint maga az ördög, a démoni erő, amely rátámad a jóra és felemészti: pl. a novacellai apátság könyvtárában lévő 1526-os misekönyv miniatúráján, amely angyalkákra támadó rendkívül realisztikusan ábrázolt – szarvasbogarat ábrázol. A szkarabeuszról az újkorban alkotott képet gazdagította a 15. sz.-ban felfedezett Hórapollón, aki szerint a szkarabeusz hieroglifája jelentheti a születést és önmaga újrateremtését (mert anya nélkül zajlik), az apát (mert kizárólag apa hozza létre) és az univerzumot (mert születése az univerzuméhoz hasonlatos).1 Egyes Aiszó
posz-fordításokban a szkarabeusz, másokban ganajtúró szerepel a sasról és a bogárról2 szóló mesében, amely sok korabeli tanmesegyűjteményben megtalálható. A barokk csendéletek gyakori szereplőjeként fekete, gyászos színe, a hím hatalmas, vészjós ollója, baljós, sötét tekintete megzavarja a zöldségek, gyümölcsök, tárgyak kreálta nyugodt valóságot. A 16–17. sz.-i flamand és német csendéleteken követhető nyomon a szarvasbogár gonosszal való azonosítása (erdőtüzek okozójának tartották: ollóját a tűzről az izzó fadarabokat mozgató fogóhoz hasonlították). Georg Flegel képein gyakran szerepel: egyik képén a kenyér, a bor és a →hal krisztológiai elemeinek ellentéte a halra támadó szarvasbogár (Csendélet gyümölccsel, dióval és szarvasbogárral).3 Giovanna Garzoni Fügék és szarvasbogár c. csendélete is jelzi a bogár negatív értelmezését. A vanitas-ábr.-okon az elkerülhetetlen halál misztériumát jelképezi, különösen a csendéletek többi elemével kapcsolatban. A szarvasbogár ollójának tulajdonított terapeutikus hatás és mágikus erő Európa-szerte az utóbbi időkig megmaradt hit. Már Plinius is a szarvasbogár rágóinak – nyakba akasztva – bizonyos gyermekbetegségek ellen mágikus erőt tulajdonított, ahogy az egyiptomiak hite szerint az Ápisz-bika nyelvére is egy szkarabeusz volt nyomva.4 Amulettként hordva a fájdalmat, az izomgörcsöt csillapította, az érzékiséget stimulálta. A nápolyi Ferrante Imperato természetrajzában (1599) a szarvasbogár ollójának orvoslásra való felhasználását részle
Szarvasbogár. Aldrovandi, Natura picta



Bogár 40 Bogár
tezi: arannyal vagy ezüsttel ötvözött amulettekről szól.5 • Miskolczi Gáspár állatenciklopédiájában a bogarak „apróbb és kisebb tökéletességű állatok”, ám „az Isten bölcsességének dicsőségét mutogatják”, mivel mindegyik bogárfélét életmódjának megfelelően látott el érzékszervekkel, szárnnyal stb. Közismert a szarvasbogár, amely „mindenkor inkább az emberek körül sürög forog”.6 Comenius Orbis Pictusa szerint „a bogár befödi a szárnyakat hivelyes héjakkal”.7 A 17–18. sz.-i természetrajzok pontosan leírják és ábrázolják, szimbolikáját alig vagy egyáltalán nem érintve. • A szarvasbogár mint szimbólum a romantika hagyományaként szinte kizárólag a 19. sz.-i irodalomban fordul elő, a modern és a posztmodern ezt a szót és a mögötte álló konnotációs mezőt sokkal kevésbé használja. Összetett szóként, jelzős szerkezetben vagy egyedi elnevezéssel – selyembogár, szövőbogár, cserebogár, éji bogár stb. – értelme, ennek megfelelően szimbolikája, módosulhat. Berzsenyi Dániel Levéltöredék barátnémhoz c. versében az őszi bogár (hangja) a magány, a melankólia jelképe, ugyanígy Kármán József Fanni hagyományai c. regényében is. Arany János Családi kör c. versében az éji bogár a napzáró nyugalom szimbóluma, Mikszáth Kálmán Beszterce ostroma c. regényében a szkarabeusz a szerelemé. Jó
Nagy Ágnes: Szarvasbogár, 2015, magángyűjtemény
kai Mór Névtelen vár c. regényében a francia hadifoglyok cserebogárevése az idegenség és/vagy a rosszindulat jelképe, A lőcsei fehér asszony c. regényében pedig ugyanaz a felesleges beszélgetésé. Babits Mihály Cigány a siralomházban c. versében a míves munka szimbóluma a szárnyas, fényes, páncélos, ízelt bogár. • A bogár általában valami különleges, gyakran valamilyen negatív tulajdonság megjelenítője. A szólásokban és közmondásokban nagyon sokszor előfordul: „bogara van” (valami rögeszméje van), „bogár után indul” (rossz úton jár), „bogarat tesz a fülébe” (valami nem hagyja nyugodni), „szédeleg, mint ősszel a bogár” (gyenge a betegségtől).8 A cserebogár jelenléte a magyar folklórban kevésbé hangsúlyos, jelentése általában pozitív. A bogárral kapcsolatos legismertebb szállóigénk, a „miből lesz a cserebogár?” is inkább pozitív jelentést hordoz: csodáljuk, hogy valaki mit ért el, mivé fejlődött. Bács megyei babonákban jelenik meg a hiedelem, hogy annak a fának a tövében, ahol két cserebogár található, kincs van elásva. Székelyudvarhely környékén a várható terméssel kapcsolatos hiedelmeket gyűjtöttek a kutatók: „ha tavasszal sok a cserebogár, sok barack lesz”. A Cserebogár, sárga cserebogár, a 19. sz. egyik legnépszerűbb népies műdala több mint száz népi változatban megtalálható. A pontos szerzőség bizonytalan, a dal széles körű elterjedését Déryné Széppataki Róza vándortársulatának tulajdonítják. Petőfi Sándor Szülőföldemen c. verse még maradandóbbá tette a dal első sorát, ahol a dajkájától hallott bölcsődalként említi. • Bár – különösen a szarvasbogár – vallási szimbolikájának jelentősége a 19–20. sz.-i művészetekben nem volt mérvadó, mint ornamentikai elem továbbra is megjelenik. Nagy Ágnes Szarvasbogár c. acélszobra (2015) a természeti formák gyönyörűségére helyezi a hangsúlyt, és a földtől való nehéz elszakadást, a visszahúzó erőt szimbolizálja.



Bogár 41 Bölény/bivaly
Bivaly. Pólya, Állatország képterme
1 Horap. I, 10. 2 Aisop. 3. 3 Köln, Wallraf-Richartz Museum. 4 Hérodotosz, A görög–perzsa háború, III. 28. 5 Vö. F. Imperato, Dell’Historia Naturale, Costantino Vitale, Napoli, 1599, 777. 6 Miskolczi 1702, 625, 661. 7 Comenius XXIV. 8 O. Nagy 1966, 89–90.
BÖLÉNY/BIVALY
(bison, bonasus, urus, bubalus)
Jelentése: erő, gyorsaság, hatalom, vadság, fékezhetetlenség, sátán, hamis barát, lomhaság, időnkívüliség, meggondolatlanság, halál
Hátrafelé görbülő szarvú kérődző, a szarvasmarháéhoz hasonló testfelépítésű, nagy munkaerejű állat. Békés, de a felingerelt bika veszedelmes. • A bölény és a bivaly egyaránt rendkívüli erejéről és gyorsaságáról volt híres az ókorban. Sem Görögországban, sem Itáliában nem voltak őshonosak, a rómaiak a barbár népek ellen viselt hadjárataik során szerezték róluk az ismereteiket, amelyek azonban nem teljesen egyeznek meg mai tudásunkkal. A bison és a bonasus elnevezés az ókorban két bölényfajta megkülönböztetésére szolgált, amelyek Scythiában és Germaniában voltak őshonosak.1 Valójában mindkettő a mára már kihalt európai bölényt rejti. Az antik forrásokban urus néven említett állat, akit Iulius Caesar pontosan leírt a galliai hadjáratát megörökítő művében,2 valószínűleg a valaha Közép- és Észak-Európában élt őstulokkal azonos. A bubalus név3 két különböző állat megnevezése: a bivalyé és egy mauritániai antilopfajtáé. A bonasus középkorban is elterjedt leírása Pliniustól származik. Eszerint az állatnak lószőre van, egyébként a bikához hasonlít. Egymás felé hajló szarvait nem tudja küzdelemben használni, ezért menekülés közben nagy terüle
tet beterít ürülékével, amely, ha üldözőit éri, tűzként perzseli meg őket.4 • A bölény/bivaly a Bibliában szinonim kifejezés (Zsolt 22,22; 29,6; 92,11; Ézs 34,7), a revideált Károli szöveghelyeiben is (5Móz 14,5; 33,17; 1Kir 4,23). Mivel a vonatkozó szót többféleképpen fordítják (bivaly, bölény, bika, egyszarvú, őz), értelmezése nem egyértelmű. Általában az erőt szimbolizálja (Ézs 34,7), ami lehet az ellenség ereje (Zsolt 22,22) és az Úrtól kapott erő (Zsolt 92,11). A bivaly a hatalom kifejezése is (5Móz 33,17); „Isten hozta ki Egyiptomból, olyan az ereje, mint a bivaly szarva!” (Szám 24,8). A 91. zsoltár, Az igaz éneke, az Úr jótéteményeit dicséri: „Fejem fölemelted, mint a bivaly szarvát, és fölkentél színtiszta olajjal” (Zsolt 92,11). A Teremtő dicsőségét jelzi a számtalan többi állat közötti felsorolásban, a rendkívüli erő, vadság, fékezhetetlenség jelképeként: „Hajlandó-e szolgálni neked a bivaly? Ott tölti az éjszakát jászolodnál? Barázdába tudod-e fogni kötéllel a bivalyt, boronálja-e utánad a göröngyöket? Bízhatsz-e benne, mivel olyan erős? Rábízhatod-e a munkádat?” (Jób 39,9–11). • A bivalyt Isidorus szelídíthetetlennek tartja,5 és hozzá hasonlóan a középkorban a Plinius, Ailianosz, Solinus nyomán elterjedt leírás élt.6 A bestiáriumokban is a vele kapcsolatos történet mindig ugyanaz: mivel hátrahajló, küzdelemben nem használható szarva van, védekezésül ürülékével teríti be a támadó
❧



Bölény/bivaly Bölény/bivaly
42
Bivaly „védekezése”. CC
kat, amely bűze mellett nagy területen megéget, akármihez is ér.7 Rossz természetű állat, aki „nem elölről támad, hanem hátulról támadva ejt súlyos sebet [...] megperzselve, aki követi”, ezért a sátán és a hamis barát szimbóluma.8 Ikonográfiáját tekintve szinte kizárólag az ürülékétől és annak szagától hátráló harcosokkal együtt,9 vagy e sajátosan védekező állatot és a felfegyverzett harcos(oka)t ábrázolják.10 • Újkori szimbolikája elenyésző. Irodalmi vonatkozásai kapcsán megemlítendő Mikołaj Hussowski Carmen de bisonte (Ének a bölényről) c., X. Leó pápának, majd Bona Sforzának dedikált költeménye (1523), amelyben, bár politikai mű, a bölény leírása példaszerű. • Bár nem tartja őket honosnak Magyarországon, Miskolczi Gáspár Vad-Kertjében röviden említi, mondván, hogy az →ökör és a →tehén „nemei közzé számláltatnak a Bialok is, úgymint erdei vad ökrök. És viszont a Bonasus, kinek serénye és viszsza horgadt szarvai vannak, melly miatt a’ türkölődzésre is alkalmatlan.”11 • A bivaly a magyar vidéki élet, mezőgazdaság régi résztvevője, szereplője, a bölény európai és észak-amerikai kipusztulását követően kapott jelentésváltozásos polgárjogot a magyar nyelvben. Arany János A nagyidai cigányok c. versében a bivaly bús külseje mellett lomhaságát is leírja: „A bivaly forró-meleg nyár
ban, / szekerestül együtt lefekszik a sárban: / sem istenkáromlás, sem pedig vasvilla, / úri kényelemből kivájni nem bírja.” A bivaly a nyers erő jelképe, s mint ilyen szimbolizálja a polgárságot Tolnai Lajos A polgármester úr c. elbeszélésében. Szomaházy István Mindennapi problémák c. történetében az alkalmatlan útitárs megnevezése – a vasúti kupéban utazó házaspárból Róma és Nápoly között a férj illeti így a megjelenő elbeszélőt, nem sejtve, hogy magyar és érti, amit mond. Ugyancsak Szomaházy említi egy másik novellájában (Müllerné elégtétele) az őszinteséget, amelynek utolsó képviselője – bölénye – az elbeszélő. A bivaly a gátlástalan (nyelvi) károkozás jelképe Mikszáth Kálmán A Noszty fiú esete Tóth Marival c. regényében. Nem túl meglepő, hogy Mikszáth másik regényében (Beszterce ostroma) a főhős időnkívüliségét egy „visszamaradt bölény” szimbolizálja, akárcsak Jókai Mór Politikai divatok c. regényében, amelynek egyik hőse kimondottan amerikai bölényként említi magát, jelezve időnkívüliségét. A nagy mesemondó Fekete gyémántok c. regényében a főszereplő nevezi bivalynak vetélytársát, azaz alkalmatlan és útban lévő alaknak. Bródy Sándor A bölény c. elbeszélésében a negyven éve elejtett állat a feltámadó múltat jelképezi. • A bivaly az erő, ugyanakkor a lassúság és a meggondolatlanság jelképe is. Szólásaink is ezt támasztják alá: „erős, mint a bivaly”, „akkor lesz, amikor a bivalyok repülnek” (sosem), „nekimegy, mint bivaly a pocsolyának (meggondolatlan). A bivalyt Magyarországon az okleveles adatok szerint már a 12. sz.-ban tenyésztették. A legújabb korban az erdélyi Mezőségben terjedt el nagyobb mértékben, főleg az uradalmakban. Igavonó állatként tartották. Teje zsírosabb, mint a tehéntej. Elterjedését akadályozta, hogy hidegre és melegre egyaránt érzékeny, de ahol nagyobb erőkifejtést igénylő terhek vontatására volt szükség, időszakosan jól hasznosítható igásállat volt. Ökörjáromba fogva igázták, gondozója a bivalyos



Bölény/bivaly 43 Borz
volt. A szó minden szláv nyelvben ismeretes, a magyarba feltehetőleg délszláv közvetítéssel került. • A magyarországi művészetben erdélyi és alföldi festők gyakori témája, pl. Tornyai János, Kohán György, Nagy István képein. Mint heraldikai elem bölényfej, alatta félhold, a szarvak közt hatágú csillag látható a Balassa család címerében, pl. Balassa Péter pecsétjén.12
1 Plin. NH 8. 38, 40. 2 Caes. BGall. 6. 28. 3 Plin. NH 8. 38. 4 Uo., 40. 5 Etym. 12, 1, 33. 6 Vö. pl. Hugo Follieto, III, V. 7 Ashmole 1511, 819; Brunetto, 177. 8 BM XIX. 9 Hága, Museum Meermanno, MMW, 10 B 25, f. 8r. 10 Koppenhága, Det Kongelige Bibliotek, Gl. kgl. S. 1633 4o, f. 10r; Oxford, Bodleian Library, Ms. Douce 88, f. 10r. 11 Miskolczi 1702, 119. 12 MÉ 1964/2, 146.
BORZ
(meles meles, taxus)
Jelentése: együttműködés, ingerlékenység, álom, alvás, aluszékonyság, lustaság, flegmatikus vérmérséklet, testesség, eretnekség, „borzfuvar”, időjóslás
Menyétfélék közé tartozó, éjszakai életmódot kedvelő ragadozó emlős. A nappalt és egyes területeken a telet is átalussza a maga készítette föld alatti üregben, amely kész rendszer része. • A ~ról igen kevés szó esik az ókori szerzőknél, Plinius csak a különféle állatok önvédelmi, védekező módszereiről szólva említi. Eszerint amikor megijed vagy veszélyt érez, felfújja a bundáját, így védi magát az ütésektől vagy a kutyaharapástól.1 A római gyógyászatban a veszett kutya harapására az elfogadott gyógymódok egyike a borral kevert borzürülékes főzet fogyasztása, míg
mandulagyulladásra a vízben oldott ~máj a gyógyír.2 Polemón zoomorf fiziognómiája bölcs, barátságos, ám kissé rosszindulatú, ravasz, elmés, ügyes állatnak írja le.3 • Az Ószövetség szerint tisztátalan állat, akinek húsa nem ehető az izraeliták számára (Lev 11,5; MTörv 14,7) • A középkori értelmezésben Isidorus azért nevezi melónak, mert olyan a formája, mint egy dinnye, és mindig mézre vágyik, a lépet keresi.4 Az enciklopédisták szerint, ahogy Albertus is leírja külsejét, a ~ kövér, erős, rövid lábú, harapós állat, háta szürkés, hasa, lába fekete, fején fehéres sáv húzódik; ha házhoz szokott, igen játékos. A bal oldali lába rövidebb, mint a jobb oldali.5 A középkori bestiáriumok egyetértenek abban, hogy a ~ tisztátalan állat, aki éles fogaival erősen harap.6 Hegyekben, sziklák közelében él. Lakhelye föld alatti üregben van, amelyet lábával kapar és váj ki. A ~ üregvájási szokásai kapcsán a bestiáriumok csodálattal szólnak együttműködéséről, ami a leggyakoribb középkori ~ábr.-ok közé tartozik: egy ~ ugyanis, a többi iránti szolgálattól indítva, az odú bejáratánál hanyatt fekszik, a hasán összegyűjti a többiek által kiásott földet, s közben szájában tart egy fadarabot. Amikor jól megrakták földdel, két másik ~ megragadja a szájával a fadarabot, így vontatják odébb a földdel jól megpakolt segítőkész társukat.7 A ~ középkori ikonográfiája is jobbára ezt a tevékenységét ábrá
❧
Borz. Aldrovandi, Natura picta



Borz Borz
44
zolja a bestiáriumok, kódexek lapjain.8 Föld alatti kamráiban más állatokat (pl. →róka) is befogad. Ez a befogadás nem feltétlenül önkéntes, mert a róka bepiszkítja a ~ alvóhelyét, aki így nem szívesen megy már be.9 Meleg alaptulajdonságú, csendes állat, bár alapvetően ingerlékenységre hajlamos, de nem támadó. Nagy ereje van, de nem él vele: olykor megmutatja, de inkább csak jókedvében. A középkori gyógyászat főleg a máját használta fel, amelyből különféle füvekkel összefőzve kenőcsöt készítettek köszvény ellen, de a fejfájást is csillapítja. Bundája is értékes: az ebből készített öv, meztelen testen viselve, hatásos minden betegség ellen. Bőréből cipőt, csizmaszárat lehet készíteni, s aki hordja, annak lába jó egészségben lesz.10 • Újkori szimbolikája közvetlenebbül utal életmódjára. Georgius Agricola is (aki egyébként részletesen leírja) beszámol arról, hogy a ~ „(meles) egyébiránt szenvedélyesen kívánja a mézet (mel), s a nevét is attól nyerte”;11 innen ered, hogy gyakran →méhhel/mézzel ábrázolták. Szeret aludni, s mivel nappal nem aktív, éjszakai életet él, általában az aluszékonyságot és a lustaságot szimbolizálta, valamint a flegmatikus vérmérséklet egyik jelképe a →teknősbékával együtt.12 Az
álom egyik szimbóluma, amelyet „testes és elnehezült ember jelképez, aki borzbundát hord”.13 A ~ az éj legsötétebb időszakát, az alvásra fordított napszakot is jelzi.14 Gömbölyded formája a testességet szimbolizálta.15 Az Albertus által is kétkedve közölt hiedelmet, miszerint a ~ bal lába rövidebb a jobbnál, Thomas Browne a 17. sz. közepén cáfolja, mondván, hogy ez a természettel ellentétes.16 • Miskolczi Gáspár Vad-Kertjében „igen kövér és mardosó, [...]’s aluvása által hízó” állatként szerepel, aki barlangját olykor kénytelen a rókával megosztani. Éppen emiatt „a ~ nagyságára nézve vagyon annyi mint a’ róka, sőt a’mint némellyek itélnek felőle, a’ róka a’ borz nemzetségéből való; mellyre nézve jeles ki-ábrázolójuk az igaz vallást megtagadó lelki pribékeknek”. Így a hitetlen ember, a rejtett eretnekség szimbóluma, mivel „tsak éjjel tzammog ki, midőn mindenek tsendességben vannak”.17 • A ~ nem tartozik a klasszikus szimbólumállatok közé, a magyar népmesékben sem kap központi vagy akár mellékes szerepet. Fáy András viszont önálló mesét szentelt neki A kéregető borz címen. Ebben az önjelölt csalót örökíti meg, aki magát fajának szolgálójaként tünteti fel, s áldozatától útiköltséget kér. Az összegyűjtött „rakás eleséget” természetesen magával viszi – és soha vissza nem tér. Rajta kívül a következő század elején Ambrus Zoltán emlegette Szeptember c. novellájában a kétnapos ~ot, mint a korlátozott látású, érzékszervű ember jelképét. A 20. sz. végére a ~ egyre inkább kikerült a szépirodalomból. Csak Romhányi József említette a kettőslátás példájaként a ~kölyköket, családon belül csodaként, családon kívül nézve borzalomként. Az ezredforduló óta a hálózati szimbólumokat tartalmazó oldalakon tűnt fel, más és más önkényes jelképként: általában az önállóság, az önkifejezés, az aktivitás, a függetlenség, a merészség és hasonló pozitív tulajdonságok szimbóluma. • A magyar néphitben országszerte ismert kifejezés a „borzfuvar”. Ennek
Borzok munka közben. MS Bodley 764



Borz 45 Búbos banka
Búbos banka. Aldrovandi, Natura picta
során – a bestiáriumokból is ismert eljárás és a Néprajzi Lexikonban is leírt hiedelem szerint – az egyik állat a hátára fekszik, a másik pedig kukoricát, szőlőfürtöt rak a hasára, majd a fekvő ~ farkát a társa a szájába veszi, és mint a szánkót húzza. A ~nak az időjóslásban is szerepe van, hiszen a gazdálkodó ember nemcsak a légköri jelenségekből és égitestekből, hanem az élővilág segítségével is igyekezett megfejteni az időjárást. Vadban gazdag erdővidékeken hazavittek nagyobb állatokat is megfigyelésre, pl, őzet vagy ~ot.
1 Plin. NH 8. 138. 2 Uo., 28. 43 és 51. 3 Polemón, 2. 4 Etym. 12, 2, 40. 5 Alb. Magn. 22, 2, 35; VdB. 19, 110; Thom. Cantimp. IV, 35; Bart. Angl. XVIII, 101. 6 VdB. 19, 110.
7 Bodley 764, 108.
8 Oxford, Bodleian Library, Ms. Bodley 764, f. 50v; London, British Library, Harley Ms. 4751, f. 30r. 9 BV XXXIX; Bart. Angl. XVIII, 101. 10 Hild. 7, 28. 11 Georgius Agricola, A föld alatti élőlények, Rudabánya, 2010, 24, ford. Tóth Péter. 12 Ripa 1618, 91–92. 13 Vö. Anton Francesco Doni, Pitture (Pittura del Sonno), 1564, 44; Ripa 1618, 484. 14 Ripa 1618, 241. 15 UA 273. 16 Thomas Browne, Pseudodoxia Epidemica (1672), 3, 5. 17 Miskolczi 1702, 240–241.
BÚBOS BANKA (upupa epops)
Jelentése: tisztátalanság, hírnök, irgalmasság, hála, mágikus erő, hitványság, arcátlanság, paráznaság, feslett erkölcsiség, együgyűség
Tarka tollazatú, fekete farkú madár, hátán fehér harántsávokkal, fején felmereszthető koronaszerű tarajos tollbóbitával. Odvas fákban fészkel, rovarokkal táplálkozik. • Az
❧
ókorban nem voltak jó véleménnyel a tisztátalannak tartott ~ról tekintve, hogy úgy vélték, a fészkét emberi ürülékből építi, sőt táplálkozik is vele. Ez az információ Arisztotelésztől származik,1 aki ellentmondásba keveredik, hiszen megelőzően azt állítja, hogy „az egyetlen madár, amely nem építi meg a fészkét, hanem tojásait a fák üregeiben rakja le, anélkül, hogy bármi más anyagot felhasználna”.2 Plinius a madár tisztátalanságára helyezi a hangsúlyt, különösképpen táplálkozására vonatkoztatva,3 ám jelzi, hogy a ~ szíve értékes gyógyszer oldalban tapasztalt fájdalmakra.4 Ailianosz szerint emberi ürülékből épített fészkének bűze elviselhetetlen, mindazonáltal – írja az egyiptomiakra hivatkozva – szüleik iránti irgalmasságuk miatt tisztelték ezt a madarat.5 Egy indiai mesét is felidéz, miszerint a szülei iránt könyörületesen viselkedő ifjút az istenek jutalom gyanánt ~vá változtatták.6 Egyiptomban a déli szelet, a föld termékenységét is szimbolizálta. A ~, a →fecske és a →csalogány/fülemüle görög eredetmítosza7 a trák király, Téreusz és családja tragikus története. Téreusz beleszeretett feleségének, Proknénak a nővérébe, Philomélába, aki azonban nem viszonozta az érzéseit. Téreusz erőszakot tett Philomélán, majd kivágta a nyelvét, hogy ne tudja elpanaszolni a vele történteket. Philoméla azonban beleszőtte tragédiáját a szőttesébe, és amikor ezt Prokné megértette,



Búbos banka Búbos banka
46
bosszúból egyetlen gyermeküket, Itüszt megölte és étekül feltálalta a férjének, majd Philomélával együtt elmenekült. Téreusz üldözőbe vette és utolérte őket. Az istenek azonban megszánták a nővéreket, és Proknét fecskévé, Philomélát csalogánnyá, Téreuszt pedig ~vá változtatták: „fejebúbján bóbita buggyant, / csőre pedig valamint kardpenge tolakszik előre: / új neve: banka; az arca előtt mint fegyver a csőre”.8 A híres mítoszt többen elbeszélik, és az átváltozást még a késő középkorban is (pl. Boccaccio Genealogiáiban) a madár természetével magyarázzák. A fején viselt tollazata, akár a király koronája; éneke, akár a kiáltás (az elvesztett gyermek iránti fájdalom dalaként); a megevett gyermek emlékét pedig a madár által fogyasztott rothadó étel jelzi. Koronaszerű tollbóbitájának köszönhetően Arisztophanész komédiájában, a Madarakban a madarak királya, így közvetve a királyi hatalom szimbóluma. Polemón velős erkölcsi-fiziognómiai összefoglalója szerint egyebek mellett mint hírnök közismert: „éles a látása, barátságos, bölcs, a veszélytől távol érzi magát jól, aki elé kerül, annak a legjobb hírt viszi”.9 • A Salamon és Sába királynőjének találkozását elbeszélő források egy részében10 a ~ Izrael királyának madara, máshol pedig a királynő jövőbe látó hírnöke: egy fa fölötti rikoltozásával és röpködésével jelezte, hogy ezen a fán fogják keresztre feszíteni Krisztust. A Leviták könyvében a tisztátalan madarak között szerepel (Lev 11,19). • A középkori erkölcsi szemlélet, a Physiologus hatására is, az irgalmasság erényét tulajdonítja neki: amennyit fáradoztak érte a szülők, viszonozza.11 Amikor idős szülei nem tudnak repülni, mert látásuk gyengül, fészket rak nekik, eteti őket, elöregedett tollaikat, főleg a szemük körül, eltávolítja, amelyek helyébe újak nőnek, így látásukat visszanyerik12. A ~t kell utánozni az embernek, amikor tisztelettel viseltetik azok iránt, akik felnevelték. A középkorban a ~ jobbára negatív megítélése,
az irgalmasság és a hála pozitív attribútuma ellenére, töretlenül megmarad: tisztátalan madár, aki a sírok és emberi ürülék közelében tanyázik és azzal is táplálkozik.13 A tisztátalanság mellett a gyász madara is, mivel síroknál fészkel.14 Vére mágikus erővel bír: ha ugyanis az ember testére keni, álmában őt fojtogató démonokat lát.15 Albertus tetszetős tollbóbitáját dicséri, tavaszt köszöntő, felerősödő hangját, utalva egyúttal a ~ démoni erőkkel bíró vérére.16 A bestiáriumok a szépnek mondott madár tisztátalan mivoltát és fiúi szeretetét, gondoskodását hangsúlyozzák több-kevesebb részlettel17: szárnya alá veszi anyját, apját, és úgy gondozza őket, mint azok őt a tojásban18; szépsége gyönyörű tollaival szembetűnő, bár „trágyából született, abban él és hal, / s onnan táplálkozik”, akár a bűnös lélek, aki kívül szép ruhákban pompázik, belül romlott és bűzlik, mert bűnnel él.19 Ugyanúgy megemlítik a ~ vérének démoni erejét, mint a szülők iránti áldozatos viselkedését.20 A hagyományos attribútumokhoz néha morális magyarázatot is fűznek: azon megátalkodott bűnösök szimbóluma, akik állandó örömüket lelik bűneik fertőjében.21 Richard de Fournival szerelmi bestiáriumában a tojások lerakása a hódítást, a kiköltése/gondozása a barátként való elfogadást jelzi: a szerelmes férfi, drága anyámnak titulálva hölgyét, jelzi, ha a hölgy „gondozni” akarná, olyan hálás odaadással viseltetne iránta, mint a ~ az anyjával.22 A meleg és nedves alaptermészetű ~ tisztátalansága a középkori orvoslás számára is alapvető ismérv: a madár hatásos a már kipukkant görvélykóros duzzanatokra, vagy ha férgek emésztik a testet. Ha a ~t feje, tolla és belsőségei kivételével egy új lábosban porrá aprítják, és ezt a port teszik a sebre, a férgek elpusztulnak, a görvélykóros duzzanatok beszáradnak.23 A madár szép tollazata és tollbóbitája okán ikonográfiája is részben e külső tulajdonságait hangsúlyozta a bestiáriumokban és a kódexek ornamentikájában.24



Búbos banka Búbos banka
47
Búbos banka. Sárváry Eöry, Madárvilág
Másrészt a szüleit gondozó, öreg tollaikat kitépő ~ megjelenítése az irgalmasságot jelképezte.25 • A ~ az újkori értelmezései is jobbára követik a bestiáriumokban olvasottakat. A reneszánsz korban felfedezett Hórapollón neve alatt népszerűvé vált hieroglifagyűjteményben a hála hieroglifája az idős szülők gyámolítása okán.26 Az egyiptomiakra hivatkozva azt mondták, hogy a jó szüret szerencsés előhírnöke:27 ha a szüret előtt hallják énekelni, bőséges bortermésre lehet számítani.28 Az emblémáskönyvek erkölcsi magyarázatai szerint gyönyörűséges tollazata ellentmond a visszataszító fészeknek, ahol lakik, s ez a parázna emberre utal, aki „trágyát ölel”.29 A paráznaság jelképeként jelenik meg Bartolomeo Montagna Szent Jeromost ábrázoló képén (Szt. Jeromos Betlehemben, 1520 k.)30 az →oroszlán, továbbá a →páva, a →tengelice, a →majom, a →szarvas társaságában. A hitványság egyik jelképének is tartják31: trágyával és egyéb undorító dologgal táplálkozik, mivel nem mer nehézségek árán élelmet szerezni. A ~ az arcátlanság szimbóluma is, mert azok az állatok, amelyeknek bóbita vagy taraj van a fején, rendszerint arcátlan és fennhéjázó lelkületűek: „a bóbita a léha gőg jele [...], mint a ~, aki arcátlan”.32 A szépséges madár hírvivő szerepe Goethénél a Nyugat-keleti díván Üdvözlet c. versében is megjelenik: „hiszen egykor Salamon és / Sába királynője közt is / te voltál a kerítő!” A magyar nyelvben elterjedt sokféle elnevezésére példa Comenius Orbis Pictusa, amely szerint „a babuta (büdös babuk) a legtisztátalanyabb, mert ganéjjal él”.33 • Miskolczi Gáspár 1702-ben magyarított Vad-Kertjében is a büdös babuk avagy banka néven felbukkanó madarat bordélyokat és csapszékeket látogató „undok fertelmes életű embereknek eleven ábrázoló képének” tartja. Tartózkodási helye és tápláléka a „büdös temető” és „undok emberi ganéj [...] és egyéb ocsmányságokon szokott járni kelni, mint a’ magának moslékot kereső disznó”34: a feslett erkölcsi
ség, továbbá az alantas, piszkos munkát végzők és az együgyűség jelképe is.35 • Bár életmódja nem okvetlen ember közeli – szaporodása inkább erdőkhöz, táplálkozása rétekhez, legelőkhöz köti –, meg-megjelenik és fészkel az életmódjához közel eső településeken is. Csíkos szárnya, izgalmi állapotban feje tetején felmeredő tollai távolságtartása ellenére is ismertté teszik. A közfelfogás azonban – talán bűzmirigyének szaga miatt, amelyről a nevét is kapta – tetszetős külseje ellenére sem nagyon kedveli. Csokonai Vitéz Mihály Óh, szegény országunk c. versében vele illusztrálja a viszonyok romlását: „Árpád örökébe / Csúf bitang duskál, / A sólymok fészkébe / Gyáva banka száll.” Vajda János egy elképzelt világ értéktelen madarának tartja: „Ott a szajkó, mely csak fecseg, / Banka s kakuk nem becsesek!” (Boldog sziget). Tóth Árpád így látja el értelemmel a madár tetszetős külsejét: „billeg sok bóbitás banka kevélyen”. Kosztolányi Dezső a hattyú szájába (csőrébe) adja a dallamtalan énekesek – köztük a ~ – megrovását a Madarak beszédében: „– Hogy énekelnek mindenféle fattyúk, / pimasz veréb, csicsörke, banka, vadtyúk, / mi hallgatunk a zűrzavarba, hagyjuk, / csivogjanak, legyen meg akaratjuk.” • A ~ mint fészeklakó madár fész



Búbos banka Búbos banka
48
ke/ürege (főként költés esetén) sok ürüléket tartalmaz, ill. érintésre a kloakájuk bűzmirigyéből bűzös szagú váladékot lövell ki.36 Ezért a madár a népnyelvben gyakran banka, büdös banka vagy sáros banka.37 Erre utal a mondás is: „Büdös, mint a banka.”38 „Elröpült a búbos”, mondták egyes területeken egy-egy felbomlott eljegyzéskor.39 A népi biblikus történeteket bemutató Parasztbibliában a ~ – a történetben huputmadár – kicsúfolta a zsidók által üldözött Krisztust, amiért megbűnhődött: „Azt mondta: »hupp, hupp!«, azír annak csúnyasággal kő táplálkozni.”40 A ~ Udvarhelyen és Csík megyében gyermekijesztőként is ismert.41
1 Arist. Hist. an. 9. 616b. 2 Uo., 559a. 3 Plin. NH 10. 86. 4 Uo., 18. 51. 5 Ail. NA 3. 26; 16. 5. 6 Uo., 16. 5. 7 Ovid. Met. 6. 412–674; Apollod. Bibl. 14. 8. 8 Ovid. Met. 6. 671-674. 9 Polemón 2. 10 Korán 27, 20. 11 Phys. 8. 12 FdV 9. 13 Etym. 12, 7, 66. 14 Hrab. Maur. Univ. XX, 6.
15 Etym. 12, 7, 66. 16 Alb. Magn. 23, 24, 112. 17 Guill. Clerc. 821–870; VdB. 16, 248; Gerv. 9851008; Brunetto, 164. 18 PhdTh. 2583–2586; Bodley 764, 146; PdB X; PdB vers. XXIV. 19 BM 48. 20 Cecco, III, 16. 21 Hugo Follieto, Aviarium, LVII. 22 RdF 410. 23 Hild. 6, 47. 24 Reims, Bibliothèque Municipale de Reims, Ms. 993, f. 160v; Hága, Museum Meermanno, MMW, 10 B 25, f. 36v. 25 Oxford, Bodleian Library, Ms. Bodley 764, f. 72r; Hága, Museum Meermanno, MMW, 10 B 25, f. 32r; Koppenhága, Det Kongelige Bibliotek, Gl. kgl. S. 1633 4o, f. 39r. 26 Horap. I, 55. 27 Uo., II, 92. 28 Pier. Valer. 322. 29 Picin. 142. 30 Bergamo, Accademia Carrara. 31 Ripa 1618, 562. 32 Uo., 347. 33 Comenius XXI. 34 Miskolczi 1702, 440. 35 Uo., 442. 36 Tapfer 1984, 243. 37 Herman 1901, 57. 38 Szemerkényi 2009, 108–109. 39 O. Nagy 2010, 106. 40 Lammel–Nagy 1985, 456. 41 Szinnyei 1896, 97.



Caladrius és a betegek. MS lat. 14429, Párizs, BnF
C
CALADRIUS
(charadrius/calandrius/caladrio/calandre)
Jelentése: gyógyító tekintet, megváltó Krisztus, bölcs gyóntató, erény, szerelmes tekintet
rüli, hogy sárgaságban szenvedőre nézzen, s csukott szemmel elfordul tőle, nehogy ő maga is megbetegedjen.1 Ailianosznál e történet szerint, ha a beteg és a madár egymást szemléli, a madár tekintete meggyógyítja a beteget.2 • A középkorban elterjedt leírása és szimbolikája a Physiologusban olvasható (magyar fordításban lile elnevezéssel),3 ahol egy bibliai hely (5Móz 14,11–18) jelzi, hogy a madár a tisztátalanok közé tartozik. A szöveg magyarázata azonban feloldja ezt az ellentmondást, és szintén a Szentírásból vett példa után („Amint Mózes fölemelte a kígyót a pusztában, úgy fogják fölemelni az Emberfiát is”, Jn 3,14) az egész állatszimbolika polivalenciájára vonatkozóan, minden állatértelmezésre érvényesen megállapítja: „Mert minden teremtmény kettős természetű: dicséretes és feddhető”.4 A betegágyhoz szálló/vitt ~, ha elfordítja a betegről tekintetét, jelzi, hogy az meg fog halni, ha viszont gyógyító tekintetét rászegezi, a beteg felépül. A madár ugyanis elnyeli a betegséget, s az ég felé szállva szétszórja: akár a megváltó Jézus, aki elvéve a bűnös lelkek/pogányok erőtlenségét, fölemeltetett a keresztfára, megsemmisítve ezzel minden bűnünket. Ez a madár az ókori leírásokban a sárgaságban szenvedők számára gyógyír, s mivel a sárgaságot morbus regius (királyok betegsége) elnevezéssel is ismerték, emiatt jelzi a Physiologus, hogy jobbára királyi udvarokban élő hófehér madárról van szó. Ez indokolja, hogy számos bestiáriumban korona van az ágyban fekvő beteg(ek) fején. A Szt. Epiphaniosznak tulajdonított egyik Physiologus-átiratban a ~nak szinte
A részben a képzelet szülte ~ csodás tulajdonságokkal felruházott, minden folttól mentes, ragyogó, hófehér színű madár. • A már elnevezésében sem egyértelmű madár latin elnevezése – charadrius – valós lényre – lilefélékre – vonatkozik. Az ókori és a keresztény állatszimbolikában feltűnő hófehér, ragyogó tollú és jószerivel egyetlen szimbolikusan magyarázott cselekedethez köthető madár azonban a képzelet szüleménye. Ókori szerzőknél is találunk a madár pillantására és a sárgaságra vonatkozó információkat többféle változatban, amelyekre később is rendre hivatkoznak. Plutarkhosz a sárgaságban szenvedők számára ajánlja ezt a kis madarat, aki a betegre pillantva magához vonzza a betegséget. A ~ viszont ke



Caladrius Caladrius
50
A betegre tekintő caladrius. MS Bodley 764
jósképességet tulajdonítanak: a halálos betegre rá sem néz, csak a gyógyíthatóra veti pillantását, ahogy Jézus felismeri a gonosztevőket és csak a szentekre tekint. A középkori enciklopédiák és bestiáriumok az alapszöveg velős megfogalmazását bővítették, magyarázták, cirkalmazták, hol röviden,5 hol részletezve,6 hol prózában, hol versbe szedve. Leírása kimerül kivételesen ragyogó, fehér színének hangsúlyozásában, de morfológiájának részletezése elmarad. Ragyogó hófehérnek, folttalannak írták le, mivel minden bűntől mentes.7 Méretét tekintve egyesek a sirályhoz hasonlítják,8 máshol a →hattyú fehérségével hozzák párhuzamba, és hosszú nyakúnak mondják.9 A betegséget gyógyító képessége is néhány értelmezésváltozatot eredményezett. A Physiologus utal arra, hogy a tompán látásra a madár ürüléke hatásos. Az első francia bestiáriumokban az ürülék (interior fimus) helyett nyilván másolói tévedésből – a combcsont velője (interius femur) szerepel.10 Spirituális értelemben párhuzamot vontak a madár életmentő pillantása és a Megmentőnek a jobb lator felé fordított arca között, ill. Jézus viselkedésével, aki „a hamis és ellenséges” zsidók esetében meghagyta őket betegségükben, míg tekintetét a keresztények felé fordítva meggyógyította őket, amikor bűneiket magával vitte a keresztre.11 Más esetben a bölcs gyóntatóhoz hasonlítják, aki felismeri
a bűneit megbánót, ezért feloldozza és megmenti a kárhozattól, viszont aki nem hajlik a bűnbánatra, örök kárhozatra ítéltetik.12 Richard de Fournival szerelmi bestiáriumában, a pluvier-nek nevezett madár a betegség, a szerelem szimbóluma: ha a hölgy nem néz szerelmesére (a ~ elfordítja tekintetét a betegről), az a szerelem és a szerelmes halálát jelenti.13 A középkori bestiáriumok a beteg és a vagy rátekintő/vagy a tőle elforduló madár ikonográfiáját közvetítik. A miniatúrák különböző színvonalú kidolgozásban egy ágyban fekvő, gyakran koronás beteget ábrázolnak, akire vagy ránéz a madár, vagy elfordul tőle; egyes bestiáriumok mindkét helyzetet ábrázolják két összetartozó képen. • Az újkorban a ~ az emblémáskönyvekben is az emberiséget megváltó Krisztus szimbólumaként jelenik meg, aki betegségeinket és fájdalmainkat sebeivel gyógyította.14 A ~ tekintetének értelmezése bizonyos szimbólummódosulást is lehetővé tett. Leonardo da Vinci bestiáriumában a madár az erényt jelképezi: „ehhez hasonlatos az erény szeretete, amely sosem engedi meg, hogy gyalázatos vagy hitvány dologra vessük tekintetünket, sőt mindig tisztes és erényes dolgokon időzik”.15 Richard de Fournival szerelmi bestiáriuma mintájára lehet elvétve némi tematikai átértelmezést találni. Cesare Ripa emblémáskönyvében – Plutarkhosz és Ailianosz történetére asszociálva – a szerelem eredetéről szólva kap szerepet a ~ tekintete. Ripa nagy tengeri madárnak írja le (amire Hugo de Folieto utal), és összeveti a madár pillantásával (avagy tekintetének elfordításával) a szerelmes tekintetét, ahogyan keresi a szerelem tárgyának szeméből áradó láthatatlan lángot.16 A későbbi korokban semmi újat nem tettek hozzá szimbolikájához, a fenti ismeretek birtokában használták fel és értelmezték.
1 Plut. Quest.conv. 5. 7. 2 Ail. NA 17. 13. 3 Phys. 3.



Caladrius 51 Cinege/cinke
Caladrius. CC
4 Uo. 5 Hugo Folieto, Aviarium. LIII; Brunetto, 155. 5 Phys. lat. B. 217–219; Ashmole 1511, 973–975; Alb. Magn. 23, 31, 20. 7 Hugo Folieto, I, XLVIII; PhdTh. 2177–2178. 8 PhdTh. 2146. 9 Hugo Folieto, I, XLVIII. 10 Pl. PhdTh. 2167–2172; PdB V. 11 Gerv. 881–886; BM 39; PdB V; Guill. Clerc. 72; Bodley 764, 130; Hugo Folieto, I, XLVIII. 12 BT 15; Cecco, III, 17. 13 RdF 382. 14 Lucar. 2, 35. 15 Leo. Best.1. 16 Vö. Ripa 1618, 391.
CINEGE/CINKE (parus)
Jelentése: kíváncsiság, törékenység, vidám trillázás, becsületesség
A ~félék családjába sokféle fajú és színű madár tartozik. Apró termetű, eleven, állandóan röpködő és éneklő, közkedvelt, az ember közelségét jól viselő madárfaj. Eredményes rovarpusztító. • Jelképes szerepe elenyésző az antik és a középkori állatszimbolikában. Pierre de Beauvais bestiáriumából tudjuk, hogy a gyönyörű tollazatú ~ nagyon kíváncsi, s a többi madarat látni akarja akár élve, akár holtan. Befogása esetén is a kíváncsiságára alapoz a madarász, amikor csapdát állít, majd fütyül és egy halott madarat mutat föl. A ~ odaröpül megnézni, mit rejteget a madarász, de a csapda foglyul ejti. A többi
❧
madár is könnyen befogható, amikor a ~ sírására felel és közelít hozzá.1 Ikonográfiájában is ez a mozzanat ábrázolása a jellemző. Orvoslásban való felhasználásáról Bingeni Szt. Hildegárd számol be. Eszerint a meleg és száraz tulajdonságú ~ szívesen röpül a tiszta ég felé. Húsa nagyon jó egészséges ember és beteg számára egyaránt, különösen a köszvényesen segít. A sárgaságot is gyógyítja a tollaitól megfosztott halott madár, akit a beteg hasára kötnek.2 Ábr.-a azon túl, hogy az énekesmadarak egyikeként említik meg, általában testének törékenységét, hangjának vékonyságát, vidám trillázását hangsúlyozza. • Comenius Orbis pictusa „a fáknak ágain” ülő énekesmadarak között sorolja fel.3 A ~ neve hangutánzó szó, egyben a madár törékenységét, rebbenékenységét is megidézi. • Irodalmi szövegekben is általában ezek a tulajdonságai jelennek meg. Bródy Sándor Lárvák c. kisregényében a fázó ~ a szív jelölője, ill. önmagában a világnak, a férfiaknak kiszolgáltatott lányé. Mikszáth Kálmán Új Zrínyiász c. regényében azonban a ~ egyfelől az eufemizált káromkodás része – „Ejnye, szedte-vedte cinegéje!”, másfelől sértő lefokozása. Tóth Béla A tulipános kert vagy: egy igazhívő költő élete és halála c. novellájában a hozzáértés hiányának érzékeltetője: „[...] a költők csak annyit konyítanak a tudományhoz, mint a cinege a beretváláshoz”. Móra Ferenc múltidéző szomorú novellájában (A cinegefészek) a ~ hernyó pusztításával, ezáltal a gyümölcsök beérésének elősegítésével, piaci árusításukkal a vágyott sarkantyús csizmájának a megvásárlását tette volna lehetővé, ha a főhős szét nem törte volna tudatlanságában a fészekben lévő tojásait; a madárka ebben a történetben az ártatlan áldozat szimbóluma. • A ~ eltérő kontextusokban mást szimbolizál. A keresztény kultúrában a becsületesség jelképe, ezenkívül a törékenységet, félénkséget is jelképezheti. Számos madárhoz kötődik eredetmagyarázat, közöttük a ~hez is: eszerint a ~ félrevezette Krisztus üldö



Cinege/cinke Cinege/cinke
52
Cinege. Sárváry Eöry, Madárvilág
zőit („nincserre, csincserere” kiáltással), s ezért jutalmul tizenkét fiókája lehet.4 A ~vel kapcsolatban nincs olyan gazdag szóláskincsünk, mint pl. a →bagoly esetében, viszont használták a sovány gyermek megnevezésére: „olyan, mint a cinege”.5 A magyar néptánckultúrában az ugrós sárközi változata a ~, elnevezését gyakori kísérődallamának szövegéről kapta.6 A „Hol jártál az éjjel cinegemadár...” kezdetű népdalban a gyáva szerető szimbóluma jelenik meg – e tréfás ballada témája szerint a férjes asszony félszeg szeretője különböző kifogásokat keres, hogy miért nem mer bemenni kedveséhez. Ez párbeszédes dal formájában valósul meg, s a kommunikáció, az évődés több versszakon át tart: „Hol jártál az éjjel cinegemadár? / Ablakodnál jártam, drága violám. / Mért be nem jöttél hát, cinegemadár? / Féltem az uradtól, hogyha rám talál.” Több szövegvariánsa létezik, de az első versszakban mindig
a kérdés, majd a felelet érkezik, amelyben a férjtől való félelem jelenik meg. Az utolsó versszakban mindig közlés történik arra vonatkozóan, hogy szabad az út, a szerető nyugodtan bemehet a házba: „Nincs itthon az uram cinegemadár, / Folyópatakra jár, új hidat csinál. / Rossz lovai vannak, nem ér ma haza, / Mulathatunk rózsám egész éjszaka.” Ezek a balladai motívumok ismertek a német, holland és dán népköltészetben is, de a magyarra jellemző leginkább az erotikus mondanivaló és a félszeg legény nevetségessé tétele.7 A ~mondóka Herman Ottó gyűjtéseiben jelenik meg. Eszerint a ~ azt mondogatja: „Küncsics, küncsics, küncsics!” A torockóiak szerint ezzel a madár azt a leányt gúnyolja, aki a téli munkákból nem vette ki a részét (nem font és szőtt), és az inge ezért úgy elrongyosodott, hogy kilátszik a keble („a csicse kilátszik”).8 A madárszimbólum gyakori a magyar népi díszítőművészetben, szerelmi ajándékokon, s általában nincsenek faji megkülönböztető jegyekkel ellátva. A népdalokban megjelenhetnek fajspecifikusan – pl. „galambom”, „gerlicém”, vagy éppen „~madár” alakban – mint becéző formulák.
1 PdB vers. LIV. 2 Hild. VI, 42. 3 Comenius XX. 4 Diós 2003, 224–225. 5 Bárdosi 2012, 732. 6 Martin 1977, 433. 7 Kriza 1979, 340. 8 Herman 2003.



Csalogány. Sárváry Eöry, Madárvilág
CS
CSALOGÁNY/FÜLEMÜLE (aédon, aedon, philomela, luscinia)
Jelentése: költő, költészet, tavasz hírnöke, zene, tökéletes muzikalitás, szabadságvágy, bánat, melankólia, gyász, panasz, könyörület, éjszaka, hajnal, tavasz, szabad és bölcseleti tudományok, feltámadás, újjászületés, szerelmi vágy, remény
Elbűvölő zeneiséggel egyszerre négy hangot is megszólaltatni képes kicsi énekesmadár. Tollazatát a vörösesbarna különféle árnyalatai jellemzik. • A ~ éneke már az ókorban is csodálatot váltott ki: a költészet és a költő metaforájaként a görög kultúra kezdeteitől jelen van a költészetben.1 A költők olykor a ~ tanítványának nevezik magukat.2 A ~, mint a dal/költemény/költészet metaforikus megnevezése, a hellenisztikus költészetben3 terjedt el. A görög költészetben gyakran említik a tavasz hírnökeként,4 ugyanakkor panaszos énekesként is,5 akinek éneke a vágyakozás, a bánat és a panasz szentimentális kifejeződése. A ~ énekének szomorúsága a római költészetben a trák Téreusz, Prokné és Philoméla mítoszával kapcsolódott össze.6 A későbbi korok költői forrása az Ovidiusnál olvasható elbeszélés, amelyben a költő három madár (Téreusz →búbos banka, Prokné →fecske és Philoméla ~) eredetére ad mitikus magyarázatot.7 Egy másik mítosz szerint, amely egyben a madár görög aédón nevének is az okmagyarázata, a thébai Zétosz felesége, Aédón változott ~nyá, miután tévedésből megölte a saját fiát: ez az oka a ~ének panaszos hangjának. A görög népi gyógyászatban
a madár húsa fontos összetevője volt egy elalvást gátló gyógyszernek, ami nyilvánvalóan a madár esti énekével magyarázható. A ~ megjelenése a tavasz, az újjászületés kezdete is.8 Az ókori szerzők részletesen tárgyalják a sokak szerint legszebb hangú és legkifinomultabb muzikalitással megáldott énekesmadár tulajdonságait. Ailianosztól tudjuk, hogy tavasszal tizenöt napig, éjjel, nappal szüntelenül dalol. Rabságban nem énekel, szenvedélyesen ragaszkodik a szabadsághoz.9 A mesékben is éneke révén szerepel. Csodás hangját emeli ki Phaedrus is: „a fülemile trillázni tud”.10 • Bár a Biblia nem említi, Szt. Ambrus haexémeronjában keresztény értelmezését adja, a teste melegével tojásait költő ~ csodálatos éjjeli dalára utalva. A ~ a →kakassal együtt a napfelkeltét jelzi,11 Isidorus szerint neve is erre utal (luscinia = ’fényesség’).12 A bestiáriumokban is Ambrust követve – az egész éjszaka fészkén költő és éneklő ~t a szegény anyához hasonlítják: ahogy a fészkén ülő madár, teste melegével és édesen dalolva költi ki fiókáit, az



Csalogány/fülemüle Csalogány/fülemüle
54
anya úgy óvja gyermekeit, amikor könyörületesen éjjel dúdol nekik, enyhítve a szegénység keservét.13 A bestiáriumokban és a középkori szerelmi lírában leírt ~ kicsiny testéhez mérten erőteljes, gyönyörű énekének hangsúlyozása toposz érvényű. Estétől hajnalig dalol a fák zöldjében, s hajnali éneke az első imára szólít.14 Meleg és meglehetősen száraz vérmérsékletével az éjjeli tiszta levegő élteti, a túl forró napot kerüli. Orvoslás céljából a homályos látás javítására jó a napfelkelte előtt fogott ~ epéje, amelyet harmattal keverve kell a szem környékére kenni.15 A bagoly és a csalogány c. 12–13. sz.-i angol tankölteményben az életvidámság jelképe a →bagoly által szimbolizált visszavonult életmód ellentételezéseként. Ikonográfiája követi szimbolikáját. A miniatúrákon, kódexek díszítőelemeként és bestiáriumok illusztrációin a lombok sűrűjében éneklő vagy tojásait költő madarat jelenítenek meg. A középkori lírát és költőt, valamint az antik mítoszokat (különösen Ovidius-kiadásokat) illusztráló kódexekben és könyvekben is gyakran ábrázolták. • A reneszánsz kor szimbolikájában a ~ édes, kellemes és változatos hangja okán és antik szerzők tanúbizonysága szerint is a zene ábrázolásának attribútuma.16 Csodás énekének változatossága és harmóniája a „tökéletes zenetudomány” hangja, amely oly sok hangszer tökéletes hangzását helyettesíti. Bár hangja szépségét a természetnek köszönheti, Arisztotelész óta köztudott, hogy anyja tanítja a kismadarat énekelni, s ezáltal válik a ~ hangja tökéletessé.17 A kiváló szónokokat és prédikátorokat is szimbolizálja, akik a tanítókra figyelve teljesednek ki.18 Camerarius egyik emblémája is a lombok között egymással szemben éneklő két ~ ábrázolásával, Plutarkhosz és Ailianosz nyomán, a Melior doctrina parentum mottóval a szülőtől való tanulási folyamatot mutatja.19 A ~ a tavasz, a föld újjáéledésének a hírnöke, amikor tizenöt napig szüntelenül énekel. Ahogy a madár szívesen dalol saját
kedvére, éjjeli dala a bölcseleti tudományokban elmerülőket és az azokban élvezetüket lelőket is jelképezi.20 A szerelem veszélyeit, titkos érzelmeket és parázna szerelmi viszonyokat is jelképezi. Shakespeare Rómeó és Júliájában az éjszaka, a szerelmi láz madara, míg a →pacsirta a hajnalt, az elválást jelzi. Shakespeare 102. szonettjében a tavaszt jelképezi: „tavasszal zeng szünetlen / S elnémul aztán a hő nyár felén”. Különösen a romantika költészetében bír a ~ ambivalens jelentéstartalommal: nemcsak a szívfájdalmat és a szenvedést, de az ismét megtalált életerőt és az újjászületés feletti örömöt is jelképezi. Keats Óda egy csalogányhoz c. művében a költészet örökkévalóságát jelképezi: „Te nem halálra lettél és irigy / Idő rád nem tipor, örök madár!” • A magyar nyelvben a csalogány nyelvújítási lelemény, a csalogat igéből képzett származékszó. Korábban a 14. sz.-i fülemüle (görög filo- [’kedvelő’] és melosz [’dallam’] = filomela, ’daloló’) ómagyar kifejezés volt használatban. Miskolczi Gáspár a legékesebben, leggyönyörűségesebben éneklő madárnak nevezi a „filemilét”, aki „igen jeles kiábrázolója az igaz Tanítóknak akik fontos munkákat bocsátanak ki... igen szeretik a szabadságot”. A csodásan daloló madarat az ószövetségi próféták jelképének is nevezi, „akik még setét éjjel is, azaz, minekelőtte az Igazságnak fényes Napja, a Jézus Krisztus, a testben eljövetele által közöttünk felvirradott vólna, már annakelőtte sok jeles viselt dolgairól olly világosan éneklettek, mintha ugyan szemeikkel látták volna”. Téli elrejtezésük és tollaik tavaszi színváltása a feltámadást példázza.21 A tanulásban és tanításban, a bölcseleti tudományokban jeleskedő tanítóknak és tudósoknak is jelképe, akik szintén szeretik a szabadságot, s „az ő tudományok és hivataljok is szabadosoknak és tisztességeseknek neveztetnek, mert a lomha rabotás elmék nem alkalmatosak a Deáki tudományoknak és nemes nyelveknek a megtanulására”.22 Comenius Orbis pictusá



Csalogány/fülemüle Csalogány/fülemüle
55
ban „a fülemeüle szóll (énekel) mindeneknél leggyönyörűségesebben”.23 • A magyar irodalomban Balassi költeményeiben is (pl. Kiben csak azon könyörög) a költészetet, ill. a bánatot jelképezi: „Énekelsz víg szóval, nem mint én, bánattal” (A fülemilének szól). A hím fülemüle éneke (a tojó nem énekel) már az ókorban is a vadon élő állatoké közül az egyik legismertebb volt, amely az embert kísérte. A dalát a szerelmi vágy jelképének is tartották. Váradi Antal A senki fia c. novellájában egyfelől az emberi zene mércéje – elhallgat a hegedűszót hallva –, másfelől maga is hangszer, „az erdők fuvolája”. Vajda János Július 22-én c. versében a könnyedség jele, Tóth Kálmán Szerelmi dalokjában pedig a csalódott szerelemé. Tompa Mihály A csalogány és a sas c. verse a költő (a fülemüle) és közönsége kapcsolatát, a hallgatók véleményét mutatja be utolsó soraiban: „Költőm! ne énekelj e nép előtt! / Ti nem vagytok méltók reá, hogy éltek! / Odú, mocsár s ocsmány dög kell tinéktek, / Nem költészet s dal, – ti bárgyuk, vakok...”. Kisfaludy Károly Csalódás c. versében a ~ a kiábrándulás madara, Kerényi Ferenc Lantról és virágbokorról c. versében a bokor képét felöltő szívbe a csalogány bánatot önt, a fülemüle viszont énekel: a költő nyitva hagyja a kérdést, hogy egy vagy két madárról van-e szó. Petőfinél (Szerelmem zúgó tenger) „a kedves csalogány” a remény hangja. Arany János A fülemüle c. közismert verse az értelmetlen perlekedésről szól, amelyben a szépdalú madár egy meglévő konfliktus kibomlásának kezdete, a két szomszéd egymás ellen táplált haragjának megjelenítője. A történet feloldásában (a bíró saját magának ítéli a fütty jogát) a fülemüle éneke közkinccsé válik, valamivé, ami nem kisajátítható, s egyben nem is érdemel emberi vitát („Semmiségért megpörölni, / Vagy megenni, vagy megölni / Egymást korántsem akarja. / De hol is akadna ügyvéd / Ki a fülemüle füttyét / Mai napság felvállalja!?”). Ősszel c. versében a ~ énekének hiánya
a lélek kedélyborongását mutatja. Weöres Sándornál a törékeny szépség, a mulandóság képe: „Mikor legjobban szeretsz, bucsut intek. / Száraz levél közé hullok, / ki mindig daloltam” (Fülemüle). • A fülemüle a népi kultúrában az egyik legismertebb énekesmadarunk. Éjjeli éneke miatt a szerelmi vágy jelképe. Egy német mesében (Miért dalol a fülemüle éjjel?) magyarázzák éjjeli éneklését: a madarak dalosversenyében szavazással döntötték el, ki a legjobb, és mindenki magára szavazott, kivéve a ~t. Így rossz énekesnek kiáltották ki, akinek megtiltották az éneket, s csak éjjel dalolhatott („Így van ez már sok-sok ezer év óta. Amikor lemegy a nap, feljön a Hold, ragyognak az égen a csillagok, s a világra nagy csend borul, akkor hallatja a hangját a fülemüle, és bizony mindenkit megbűvöl, aki hallja.”). Herman Ottó fülemülehasonlatnak nevezi a mondást: „Fülemüle álmú ember”, ami a madár éjjeli énekére utal. Mária-képeken és a mennyország ábrázolásain a ~ a lélek örök boldogság utáni vágyának megtestesítője.
1 Hes. Op. 203–212. 2 Bacchyl. 3. 97. 3 Kallim. Epigr. 2. 5. 4 Hom. Od. 19, 520; Soph. El. 149. 5 Hom. Hymn. 19. 8; Aischyl. Ag. 1142 skk; Soph. Oid. K. 560 skk; Eur. Hel. 1107. 6 Catull. 53. 13; Hor. Epod. 2. 26; Prop. 4. 9. 10; Ov. Her. 15. 147 skk; Ov. Met. 6. 412–674. 7 Ov. Met. 6. 412–674. 8 Hom. Od. 19. 517–518; Plin. NH 10. 29. 9 Ail. NA 3. 40. 10 Phaedr. 3. 18. 11 Ambr. Hex. V, 12, 39. 12 Etym. 12, 7, 37.
13 Ashmole 1511, 961; Bodley 764, 158. 14 BM LVII. 15 Hild. 6, 49. 16 Ripa 1618, 367. 17 Pier. Valer. 292–293. 18 Picin. 136. 19 Camer. III, 70. 20 Pier. Valer. 293. 21 Miskolczi 1702, 284–288. 22 Uo., 285. 23 Comenius, XX.



Csiga Csiga
56
CSIGA (limax)
Jelentése: gyávaság, földi dolgokhoz való ragaszkodás, bujaság, eretnekség, türelem, restség, visszavonultság, zárkózottság, körültekintés, rendkívüliség (szárnyas csiga), gyötrelem, otthonukat el nem hagyók, lassúság
Külső meszes, alakra, színre fajonként változó házukat hátukon vivő puhatestű állat, fején jellegzetes tapogatókkal. Lassú mozgású, nyálkás mászásnyomot hagy maga után. • A görög-római kultúrában minden kemény házzal fedett puhatestű lényt „csigának” neveztek, és elsősorban a gyógyászatban hasznosították. Számos fajtáját számos névvel illették. A (gör.) kokhlia / (lat.) cochlea nevű ~ lassúsága közmondásos volt. Hésziodosz a Munkák és napokban azt írja, az aratás idejét, kezdetét jelzi a növények száraira mászó ~.1 A rómaiak a ~t nemcsak ínyencségként fogyasztották, hanem széles körben alkalmazták gyógyításra is. Plinius szerint egyes részei kiváló orvosság pl. fej- és fogfájásra, hőgutára, íny- és nyelvproblémákra, torokfájásra, náthára, gyomorpanaszokra, köhögésre, szédülésre és még sok másra.2 Aiszóposz meséjében3 a tűzre vetett ~ visító hangja a nem megfelelő helyen és időben való
cselekvést jelenti. • A Bibliában egyetlenegyszer említik: a gonoszok megbüntetését kérő 58. zsoltár a ~ pusztulását a magzat elvetéléséhez hasonlítja. Az istentelen, hatalmukkal visszaélő emberekre mondott átok hangzik el: „Legyenek mint a csiga, a mely szétfolyván, elmúlik; mint az aszszonynak idétlen szülötte, a mely nem látta a napot” (Zsolt 58,9). • A középkori zoológia számára besorolhatatlan ~t Isidorus a férgek sárban születő és abban élő egyik fajtájának tekinti.4 A hol a →kagylók (mert háza van), hol a férgek (mert sárban születik), hol a (a földön kúszó) csúszómászók közé rendezett ~ megítélése ezek szerint változott a bestiáriumokban is, amelyek nem nagyon vesznek róla tudomást. A külvilág minden rezdülésére szarvainak és testének a házába való behúzása a gyávaság szimbólumává tette, amint az enciklopédisták leírásaiból (pl. Gautier de Metz 13. sz.-i művéből) tudjuk. Tisztátalan, lassú állat, nyálát mindig maga után húzza.5 A keresztény ikonográfiában a téli, védelmet biztosító hártyát áttörő, tavasszal házából előbújó ~ a lélek feltámadásának szimbóluma, a kódexek, hóráskönyvek virágos margináliáinak kedvelt díszítő eleme. A középkori gyógyászatban a ~ házát porrá törve a testet felemésztő férgek ellen hatásosnak tartották.6 • A ~ a középkorban a →halat helyettesítendő, eledelként szolgált a szegényeknek, s mivel házát magával hordja, az újkori szimbolikáját tekintve a földi dolgokhoz való ragaszkodást szimbolizálta, ideértve a földi hívságokat és élvezeteket.7 Ahogy a ~ maga után húzza nyálát, a buja és botrányos életvitelű ember úgy vonja maga után obszcén életének nyomát. Az eretnekség szimbóluma is, mert bárhol jár egy eretnek, mindenhová magával viszi a mérgező fertőzést, akár ~ a nyálát.8 Ugyanakkor többféle erényt is jelképezhet a ~: házába zárkózott formájában ábrázolva a zárkózottság, azaz az isten által adott javakkal elégedett, azokra vigyázó, ill. csak a maga dolgával törődő ember jelképe.
Csiga. CC



Csiga Csiga
57
Csiga. Raff, Természet história
A mások jótékonykodására nem számító, csak a maga képességeire, erejére számítót is szimbolizálja.9 A csak a maga dolgaival törődő ember és a visszavonultság szimbólumaként szokásos volt a kolostorok visszavonult világát ~val vagy a remeték mellett ábrázolni (pl. Szt. Jeromos). Carlo Crivelli Szűz Mária és a kisded Szt. Ferenccel és Szt. Sebestyénnel c. 1491-es festményén Szt. Ferenc lábánál ábrázolta a ~t.10 A türelem egyik jelképe is, mivel napokig házába zárva él, a jobb idők eljövetelére várva,11 de emellett a hét főbűn közül a restség, a tunyaság egyik jelképe is a →teknősbékával együtt.12 Lassúsága miatt a lustaság egyik állatszimbóluma id. Pieter Bruegel Hét főbűn c. metszetsorozatának Jóra való restség képén. A körültekintést is jelképezi, amikor kis szarvával előre felméri az utat.13 G. C. Capaccio 16. sz. végi impresája Aiszóposz egyik meséjét (33) idézi fel eltérő tanulsággal: a tűzben égő, egyébként mindig lassú, néma ~ visítása („A fájdalom megtöri a csendet” mottóval) a gyötrelem jelképe.14 A barokk kor szokatlan képzettársításának példája a szintén e szerzőnél látható repülő ~, utalva arra az alantas származású emberre, aki tőle nem várt tettet hajt végre, amikor a levegőbe emelkedik, s ezzel a rendkívüliséget jelzi.15 A barokk, különösen flamand csendéletek gyakori szereplője. • Miskolczi Gáspár szerint az otthonukat el nem hagyókat szimbolizálja: „Csigák és Tekenős békék azoknak is jeles kiábrázolójok, akik soha hazájokon kívül nem bujdosnak”, mint pl. „az otthon pucokban (Udvari Skólában) nevelkedett Fő Rendeknek fiai”.16 A kagyló, a „gyöngy-termő Csigák” szimbolikáját is a „Csiga-nemekről” szóló részben tárgyalja. • A ~, mint általában az alsóbbrendű állatok, ideértve a halakat, a kétéltűeket és a hüllőket is, nem éppen az élet kellemes dolgainak megszemélyesítője, jelképezője, ezért nem gyakran fordul elő szépirodalmi alkotásokban. Lassúság, nyálkásság, undor kíséri. A Pesti Gábor által ak
tualizált Aiszóposz-mesék egyikében (A keselyűről, a varjúról, meg a csigáról), erős háza miatt, a felfuvalkodottság, az elbizakodottság szimbolizálója. Fáy András Lúd és orr c. gyűjteményének két meséje is megidézi. A csigában a képességeket meghaladó feladatot szimbolizálja, célozva az ortodox nyelvművelőkre, A csiga és kígyó c.-ben pedig az önértékelési túlzást; a hírvivőnek jelentkező ~t a →kígyó így inti le: „mászás a csigának a leggyorsabb sietése is”. Bársony István A Berei Jani születésnapja c. elbeszélésében a süket, szenilis orvos beszélő neve: Doktor Csigabiga. • A 20. sz.-ban a magyar parasztság gyűjtögető tevékenységi körébe tartozott az ehető éti~ (helix pomatia) összeszedése és fogyasztása. Több magyar területen is előszeretettel fogyasztják a ~t, Beregben pl. házastól megfőzik, s tejföllel, mártásszerű ételként készítik el. Az Ormánságban a század elején a kanászok forró parázson sütötték a ~t. Több nyelvben ismertek ~csalogató népi gyermekmondókák: „Csiga-biga gyere ki, / ég a házad ide ki, / Kapsz tejet, vajat, / Holnapra is marad.” A népi gyógyászatban is használták a ~t, pl. a Szilágyságban a cigány és román nők szülési fájdalmaik enyhítésére. Paraszti fogyasztására hatott a felsőbb társadalmi rétegek konyhája, ízlése. Spanyolországban, Olaszországban, Svájcban, Franciaországban a ~ gyűjtése, tenyésztése és fogyasztása ma is jelentős. Helyenként a csupasz vagy meztelen csigát szekérkenőnek használ



Csiga 58 Csikóhal/hippokamposz
CSIKÓHAL/HIPPOKAMPOSZ
(hippokamposz, hippocampus, equus marinus)
Jelentése: jótékonykodás, bajelhárítás
ták, ami azt jelentette, hogy elevenen rátették a szekér tengelyére, hogy jobban forogjon. Elnevezése formai hasonlóságon is alapul, hiszen a ~ másik jelentése rögzítő eszköz a szénarakománnyal megterhelt szekér úgynevezett lekötő kötelén.17 Egy másik jelentésben a ~ a forgatós játékok csoportjába tartozó, háromszög metszetű, viszonylag zömök kúp, amelyet ostorral hajtottak. Az ostor madzagját rátekerték a ~ra, majd az ostor hirtelen felrántásával forgásba hozták. A ~ ismert volt a görögöknél és a római gyerekeknél egyaránt. Comenius is említette a ~val való játékot 1658-ban.18 A ~ szó használatos a gasztronómiában is: a gazdasszonyok ~tésztát főznek a tyúkhúslevesbe, amit egy kis kézi eszközön, a ~csinálón készítenek.19 A ~ több szólásban és közmondásban is előfordul, amelyek legtöbb esetben a lassúságát hangsúlyozzák: pl. „lassú, mint a csiga”, „csiga-biga, told ki a szarvad, én is tolom talicskádat” – ha valamiben lassan haladsz is, segíteni foglak. A lassúságán kívül a ~ házára is több közmondás utal: „megvonja magát, mint a téli csiga” (behúzódik a házába), „magával hordja a házát, mint a csiga” (semmije nincs, csak ami nála van).20 A népi építő- és díszítőművészetben is megjelenik a ~, a fazekas termékeken, fafaragásokon és hímzéseken is láthatunk ~vonalú motívumokat.21 Több ~csalogató mondókánk is van, mint pl. „csiga biga gyere ki, túrót hozott valaki!”22 A csalogatókra láthatunk példát, amikor a gyermek a kezében tartja a ~t és szeretné, hogy kibújjon a házából, a következő mondókát mondja: „Csiga-biga gyere ki...”.23 Az ugrálós gyermekjátékok közé tartozott a ~golyózás, amely mindig a szabadban történt, egy kijelölt ~vonalú játékpályán.24 • A magyarországi művészetben sokféle szimbolikus értelmet hordozhat: feltámadás, Mária szeplőtelen fogantatása, jóra való restség, körültekintés, óvatosság, bujaság.25 A ~ a feltámadásra utal azon a székesfehérvári ókeresztény márvány korláttöredéken, ahol Krisztus-monogram
mal, két →delfinnel, →rákkal, hallal és fával együtt jelenik meg. Bálint Endre a Jeruzsálemi Biblia egyik illusztrációján (1959) azt ábrázolta, hogy az ószövetségi törvények (3Móz 11,30) szerint tisztátalan ~ az Újszövetségben (ApCsel 10,11–12) fogyaszthatóvá válik, ha Isten megszenteli. A ~ azonban főleg a nehézkesség és lassúság szimbóluma. Ábr.-át l. pl. fedeles díszserlegen az Esterházy-kincstárból.26 A tavaszt, a természet ébredését jelképezik a ~k Borsos Miklós Tavasz II. című bronzplakettjén (1958).27
1 Hes. Op. 571–577. 2 Plin. NH 30. 29-31. 3 Aisop. 33. 4 Etym. 12, 5, 7. 5 Bart. Angl. XVIII, 68. 6 Hild. VIII, 18. 7 Pier. Valer. 360. 8 Picin. 262. 9 Uo., 262–263. 10 London, National Gallery. 11 Ripa 1618, 399. 12 Uo., 6; Picin. 263. 13 Picin. 263. 14 Capaccio Impr. 52b. 15 Uo., 39a. 16 Miskolczi 1702, 578. 17 Vö. http://mek.niif.hu/02100/02115/html/1-1305. html. 18 Vö. http://mek.niif.hu/02100/02115/html/2-424. html. 19 Kiss 2014, 48.; http://mek.niif.hu/02100/02115/ html/1-1308.html. 20 O. Nagy 1985, 125. 21 Fél–Hofer 1969. 22 Gágyor 1982, 25. 23 Bartók–Kodály 1951, 708. 24 Gágyor 1982, 469. 25 LCI 4 98–99; Seibert 1986, 63; Dittrich 2004, 460–468. 26 Budapest, IMM, E 63.7; Műtárgyak 2014, 56–62. 27 L. Kovásznai 1989, 17. kép.
❧



Csikóhal/hippokamposz Csikóhal/hippokamposz
59
Egy valós tengeri állat, a ~ nem kevés fantáziával átalakított változata, különösen díszítőelemként jelent meg a művészetekben. Hibrid lény, teste derékig →ló, deréktól lefelé tengeri szörnyre, →kígyóra hasonlít.1 • Figurája a képzőművészetekben már a mükénéi kortól elterjedt, a tenger világának és a tengeristen felvonulásának állandó szereplője. A görög művészetnek különösen az archaikus korában volt rendkívül népszerű eleme: ekkor gyakran szárnya is van, és a tengeristen Poszeidón fogatát húzza. A római kultúrában főleg a császárkori képzőművészetben volt elterjedt, a tengeri jeleneteket ábrázoló mozaikok mellett gyakori figurája az urna- és szarkofág-domborműveknek is. A ~at a gyógyászatban is használták afrodiziákumként, ill. hajhullás elleni gyógyszerként.2 • Gyógyászati és bajelhárító alkalmazása a középkorban is megmaradt, szimbolikáját tekintve a jótékonykodás és a bajelhárítás feladatát rótták rá. Ábrázolásában hangsúlyt kapott a lókomponens: rendszerint a ló alakú fejet és felsőtestet emelték ki (időnként szárnnyal ellátva). Tengeri istenségek megjelenítésének egyik díszítőeleme, különösen kutak ornamentikájában, tengeri istenségek (Neptunus, Tritón) tengeri, állati kiegészítőeleme, pari
pája. Egyik legismertebb ábrázolása a római Trevi-kutat díszítő hippokamposzok a tritónokkal. • A Földközi-tengerben gyakori ~ a magyarországi művészetben is megjelenik, előreálló mellső lábbal ábrázolt ló előtagból és spirálisan visszacsavarodó halfarokból áll. Előfordul szárnnyal kiegészítve.3 Heraldikai elemként l. a Mátyás király címerét tartó tritonokat a Ptolemaeus-corvina címlapján.4 A ~ díszítőelemként megjelenik a Bolsije Tyigani-i temetőből előkerült szíjvégen az Ural vidéki őshazával, a Magna Hungariával összefüggésbe hozható kusnarenkovói kultúrában (6–8. sz).5 Tritón- és nereida-ábr. a Corvina könyvtár több darabjában megtalálható, pl. a brüsszeli Missale Romanum Attavante 1485–1487 között illuminált címlapján, a Philostratus-kódex címlapján6 és a Synesius-kódex címlapjának lapalji dekorációján.7
1 Paus. 2, 1, 9. 2 Plin. NH 32. 58. 3 Bollók 2013. 4 Bécs, Österreichische Nationalbibliothek; AH 1988/2, 133–142, 10. kép. 5 A honfoglalók 2014, 38.
6 Budapest, OSzK Cod. lat. 417. fol. 1v. 7 Wolfenbüttel, Herzog-August-Bibliothek, Cod. Guelf. 2. Aug. 4° f. 2v; AH 1993/1, 28.



D
DARÁZS, LÓDARÁZS (vespa/vespa crabro)
Jelentése: a Gonosz, erőszak, gyötrés, gyötrelem, zaklatás, kegyetlen és romlott ember, romlottság, az Úr pusztító ereje, döntőbíró, eretnek gyülekezet, gyilkos, kérkedés, zendülés, vakmerőség, otthon védelmezése, egyházellenes uralkodók, fosztogatás (lódarázs), rombolás (lódarázs)
Sárga-fekete színű, földben, padláson, repedésekben fészket rakó, kolóniában élő rovar, veszélyes fullánkkal. A rémisztő hangú lódarázs nagyobb és csípése is fájdalmasabb. Sziklák üregeiben, fákon fészkelnek, fajtáiktól függően. • A ~ legtöbb ókori leírása a papírdarázsra illik, amely világszerte a legelterjedtebb ~faj. Az ókorban alaposan tanulmányozták és ismerték1 az életmódját, amelyet a királynő és a számtalan dolgozó alkotta hierarchia, valamint a precízen megszervezett munkavégzés jellemez. Az ókorban közismert legenda szerint a ~ak lótetemből keletkeznek. A ~ minden kontextusban a szurkálás, piszkálódás, a másik zaklatásának és bántásának a szimbóluma. Leghíresebb példája Arisztophanész Darazsak című komédiája (Kr. e. 422), amely az athéni polgárokból választott esküdtbíróság tevékenységét teszi nevetség tárgyává: a vígjátékban a Kart a bírák, a hegyes fullánkú ~ak alkotják. Pliniustól tudjuk, hogy a ~ hússal táplálkozik, ellentétben a szigorúan vegetárianus →méhhel. Artemidórosz szerint a kegyetlen és romlott ember jelképe.2 Aiszóposz fabuláiban a →fogolymadárral
együtt a romlottságot jelképezi,3 máshol a gyötrést4; Phaedrusnál a ~ „fullánkos”, bölcs választ ad a →lepkének,5 míg a hagyományos döntőbíró szerepét ölti magára a méhek és a herék közötti vitában.6 Népi megfigyelésekre alapozva, ha ősszel nagyszámú ~ jelenik meg, az az igen hideg tél előjele. • A Bibliában az Úr pusztító erejét testesíti meg: MTörv 7,20 és Józs 24,12. Szt. Pál a halál erejét a fullánkhoz hasonlította, bizonyára a ~ra gondolva, amikor azt kérdezi: „Halál, hol a te fullánkod?” és „A halál fullánkja a bűn, a bűn ereje pedig a törvény” (1Kor 15,55–56). Az állat ellenségeit zaklató viselkedésére asszociálhatunk, amikor a Kánaán őslakóit elűző ~ról olvasunk (2Móz 23,27): szimbolikáját is kiegészíti, ill. magyarázza, hogy egyes bibliafordításokban a „rémület” áll a ~ helyett, ahogy máshol (5Móz 7,20) a „félelem”. • A ~ a középkori felfogásban is állati tetemből születik: szamártetemből, a ló~ viszont →ló teteméből.7 A bestiáriumokban a méhhel ellentétes szimbolikát képvisel. Nem termel sem mézet, sem viaszt, lakhelye is a föld alatt van, a sötétségben, amely szimbolikusan a rendetlenséget, a zűrzavart, a gonoszt idézi fel. A ~fészek is a gyötrelem, a fájdalom színtere. Az egyház a középkorban az eretnek szektákat hasonlította az árnyékban megbúvó ~fészkekhez. Egyiptomi hieroglifákra alapozva a ~ a gyilkos és ártalmas ember jelölésére szolgál.8 Az újkorban elnevezését is (vespa) a sötétségből, az estből eredeztették, mivel sötét helyeken búvik meg.9 A reneszánsz szimbolizmus a kérkedés, a dicsekvés, a nagyzolás egyik szimbólumának tekintette: „visszhangot kiváltó dörgő



Darázs, lódarázs Darázs, lódarázs
61
hangot hallat”, s ezzel saját hírnevét terjeszti, továbbá üres, iszapos résekben van a fészke, ami a dicsekvő ember tartalmatlan, üres fecsegéséhez hasonlítható.10 Pliniust idézi Giovanni Ferro, amikor a rajban repülő ló~ra jellemző hangos zümmögést választotta a tisztességtelen gyülekezet, a zendülés jelképének.11 A ló~ hangos robajszerű zümmögéssel körbe-körbe szállva a nyughatatlan, zavargást gerjesztő csoport szimbóluma.12 • Comenius a „röpdöső apró állatok” közé sorolva jegyzi meg, „a légydarázs és a lódarázs kínoznak fulánkjokkal”,13 gyötrelmet okoznak. Miskolczi Gáspár Vad-Kertjében a ~at a méhek rokonai közé sorolja, s tagadja, hogy „a Ló testéből teremnének”. Vakmerőség jellemzi őket, amikor „kerengenek és zengenek, házaikat és fajzatjaikat óltalmazván”, s ezzel kiváló példát szolgáltatnak az otthon védelmezésére. Aktualizálására jellemző, hogy a ~ csípése minden keresztény számára útmutató, hogyan járjon el a törökök, „az igaz Vallásnak megesküdt ellenségei ellen”. Ugyanakkor, ellentétben a egyházat, a keresztény államot jelképező méhekkel, „a darázsok és a Ló-darázsok ábrázolói lehetnek a Krisztus Anyaszentegyházán kívül való gonosz Fejedelmeknek”, így az egyházellenes uralkodóknak.14 A ló~ viszont csakis negatív erkölcsöket jelképez. Életmódja miatt „a törvénytelen kóborló Katonáknak” a szimbóluma, akik fosztogatásukkal, rombolásukkal felemésztik a szegények kicsiny vagyonát. Mérgező fullánkjával olyan, mint azok a tudósok, akik az együgyű elmékbe botrányos gondolatokat öntenek.15 • A ~, ellentétben a méhecskével, a nemszeretem állatok közé tartozik: talán azért, mert a képzeletnek kell egy jó és egy rossz, talán azért, mert szúrás után nem pusztul el, mint a méh, de talán legfőképpen azért, mert nem „gyárt” semmiféle csemegét, amit az ember elvehetne tőle. Táplálkozása ragadozó, pusztítja a káros rovarokat. Bár ugyanolyan kolóniában él,
mint a méhek, általános felfogás szerint sokkal individuálisabb, öntörvényűbb náluk. Babits Mihály Nyár c. versében az érzékek tobzódását jelképezi: „Részeg darázs / ráng körülöttem tág körökben, / ide röppen és oda röppen: / visszatérő csapongás, lenge hűség...”. József Attila azonos c. versében a hangulattükröző kapcsolatot érzékelteti: „Jön a darázs, jön, megszagol, / dörmög s a vadrózsára száll. / A mérges rózsa meghajol / vörös, de karcsú még a nyár.” Kosztolányi Dezső a (beleértett) életmódot és a látvány szépségét ragadja meg: „Feketesárga gyilkos, tőr kezében: / darázs! / Izgága röpte, ideges zúgása: / varázs! / A seb, melyet döf, izzó, lángoló-vad: / parázs!” • A ~ ragadozó rovar, közel 100-200 faja él Magyarországon. Közös tulajdonsága a méhhel a fullánkos csípés, de amíg a „szorgos”, az embereknek táplálékot adó méh pozitív megítélésű, addig a ~hoz inkább negatív népi képzetek kapcsolódnak. „Ha az esketési menetnél méh száll a menyasszonyra, házas életében gazdag lesz; ha pedig darázs ereszkedik reá, szegénység lesz osztályrésze.”16 A hiedelemvilágban a mágikus tudás átadásánál jelenik meg a ~: a gyógyító és a boszorkány is az orrába, szájába szálló ~ révén szerzi képességeit.17 A szájba be-, majd onnan kiszálló ~ a boszorkány jelenlétét, működését jelzi.18 Álomfejtésben a ~csípés nem jó előjel,19 de a népi gyógyászatban vértisztító hatásúnak tartották.20 ~kőnek nevezik az alföldi erek, folyók, vízállások medrében keletkező durva szemcsés, könnyen porladó, viszonylag könnyen megmunkálható építőkövet. A népművészetben a hímzéseknél az alapanyag egyes szálait vagy a már előzőleg az alapanyagra varrt szálat hímzőfonállal átcsavarják. Ennek egy fajtája a darázsolás, azaz a ráncolások díszes, mintás levarrása.21 Az Ormánságban a szőttesek fehéren-fehér mintázásakor (ez vastagabb fehér fonalsorok beiktatásával vagy szálbehúzással történt) az egész vászon egyenletes megmintázását ~lépnek nevezik.22 A karcsú



Darázs, lódarázs 62 Daru
személyt ~derekúnak nevezik. A szólásokban, közmondásokban a ~ elsősorban csípése, agresszivitása miatt jelenik meg: „darázsfészekbe nyúl”, „a darázs csípje meg!”, „(felugrott,) mintha a darázs csípte volna meg”, „fullánkos nyelvű” a gonoszkodó, roszszindulatú, szúrós megjegyzéseket tevő személy,23 „a pókhálón felakad a légy, de azon a darázs keresztülveri magát”, „ritka, mint a darázsméz”.24 • A magyarországi művészetben a ~ mint motívum gyakran feltűnik Kondor Béla művein, kitüntetett szerepét elsősorban a repülés magyarázza, amely Kondor művészetének egyik kulcsszimbóluma. A repülés, a szárnyalás az emberi alkotóerő jelképe, ugyanakkor a rombolás géniusza is.25 Nagy László 1977-ben verset írt Kondor Béla Darázskirály c. 1963-as képéhez: „süvítsen-e szárny a távlaton-túli / távlatba mit bemértem égi gengszter”.
1 Arist. Hist. an. 5,23, 554b 22 skk., 9, 41, 628a 1 skk. 2 Artem. II, 22. 3 Aisop. 165. 4 Uo., 166. 5 Phaedr. Függ. 31. 6 Phaedr. 3, 13. 7 Etym. 12, 28, 2; Ashmole 1511, 993; Brunetto, 154; Pier. Valer. 427. 8 Horap. II. 24. 9 Jonstonus 17. 10 Ripa 1618, 540. 11 Ferro, 97. 12 Picin. 261. 13 Comenius XXIV. 14 Miskolczi 1702, 428–429. 15 Uo., 431. 16 Wlislocki 1896. 17 Marczell 1994. 18 Pócs 1964. 19 Bosnyák 1980. 20 Bodnár 1982. 21 Ferencz–Palotay 1940. 22 Kodolányi 1967. 23 Bárdosi 2012. 24 Margalits 1896. 25 Vö. Kondor Béla: Darázskirály, 1963, Győr, Xántus János Múzeum.
Daru. Aldrovandi, Natura picta
DARU (grus)
Jelentése: tavasz hírnöke, pigmeusok ellenségei, előrelátás, szervezettség, gondoskodás, őrködés, éberség, szabadságvágy, hithű ember, utat mutató predikátor, Üdvözítő Krisztus, gondviselés, megegyezés/ összhang/egyezség, könyörületesség, kutatás, lelkiismeret
Szürke tollazatú, elegáns külsejű, nagy szürke gázlómadár, a magyarok ősi, kedvelt vadmadara. Különféle növényi hajtásokat, rovarokat eszik, de →halakkal és madárfiókákkal is táplálkozik. Vándorlásaik során vezetőjük mögött röpülve szabályos rendben repülnek. • A ~ az ókorban a tavasz hírnökének számított, leginkább azonban egy mesebeli népnek, a pigmeusoknak köszönheti hírét. A pigmeusok törpék voltak, akiknek lakóhelyét a hagyomány hol a lakott világot körülfolyó Ókeanosz mellé, hol a Nílus vi
❧



Daru Daru
63
dékére helyezte. Az ókoriak úgy hitték, hogy a ~k a pigmeusok nagy ellenségei: mindig megtámadták őket, és a pigmeusok életét a ~kkal vívott örökös harc, ill. az arra való felkészülés határozta meg. A pigmeusok és a ~k harca az antik irodalomnak1 és képzőművészetnek kedvelt témája volt: a törpék küzdelme komikus színben láttatta a heroikus küzdelmet, így egyfajta eposzparódiaként hatott, akár fő-, akár melléktémaként. Ailianosz az ellenségeskedés mitikus eredetét írja le,2 míg Buffon 18. sz.-i természetrajza szerint a hagyományos ellenszenvet a →majmok és a ~k közötti legenda táplálta.3 A ~ kiválóan kiismeri magát a légkörben, ezért az előrelátás szimbóluma: magasan röpül, így messzire ellát és időben észreveszi a viharfelhőket, hogy földre szállva megpihenjen.4 E madarak megtervezett, fordított Y alakban való röpte csodálat tárgya az ókor óta, vándorlásuk ily módon az egymást segítő szervezettség szimbóluma, amelyet gondoskodásukra való utalással Arisztotelész is leír.5 Plinius elbeszéli, hogyan vándorolnak ballaszttal (kővel, homokkal) ellátva magukat, majd útjuk jórészét megtéve, megszabadulnak a már felesleges tehertől6: számos újkori ikonográfiai elem forrása ez az információ. Az ókori természettudós által leírt7 őrködési módjukat a középkori szerzők is továbbörökítették: eszerint az éjszaka őrnek kijelölt ~ kavicsot markol a felemelt lába karmával, így, ha elaludna, a leesett kő zaja felébreszti. Vándorlási és őrködési rendjüket és szokásaikat Ailianosz hasonlóan írja le.8 Cicero elmeséli, hogyan váltják egymást az elöl repülők.9 Solinus szerint10 a ~ elnevezése (grus) hangutánzó szó, az általa kibocsátott kurrogó hangból ered. Az ókori mesékben szerepe polivalens: a szegénységében is helyzetével elégedett ember szimbóluma a pöffeszkedő →pávával szemben.11 Babriosz, Avianus fabuláiban is (olykor más, hosszú nyakú madárral helyettesítve) szerepel a ~ és a hálátlan →farkas története. A da
rutánc mítosza, mint a szabadságvágy, a magasba emelkedés szimbóluma, is ókori eredetű: a labirintusból kiszabadult Thészeusznak és a kiszabadított ifjaknak a ~ lépéseit és mozdulatait utánzó mitikus örvendező tánca később a legtöbb népi hagyománynak része lett. • A Bibliában a ~t több költöző madárral együtt említik: „a daru pontosan tudja, mikor kell költöznie” (Jer 8,7). A revideált Károli-változatban Ezékiás király halálos betegségében hallatott nyögése a →fecske csipogása mellett a ~éhoz hasonlítható (Ézs 38,14). • Isidorus jobbára Pliniust használja forrásként, és elnevezésüket (grues) ő is sercegő hangjukból eredezteti.12 A csapat élén lecserélik egymást, amikor a vezető rekedtes hangot hallat. Nagy odaadással viselik gondját egymásnak, ezzel a →gólyával együtt a gondoskodást jelképezik. Szt. Ambrus részletesen leírja, „milyen szabad és spontán szokással gyakorolják a darvak éjszaka a lelkiismeretes őrködést”.13 Az enciklopédiákban is ezeket a tulajdonságaikat sorolják fel, hangsúlyozva, hogy szabályos, rendezett röptük a keresztény hit szabályait követő hithű embert jelképezi. A rajt vezető kiáltása pedig az utat mutató predikátor erejét mutatja, akit, ha rekedt
Darvak harca a pigmeusokkal. CC



Daru Daru
64
hangot hallat, le kell cserélni. Az őrködés során a földre eső kő Krisztus maga, aki felébreszti az elaltatottakat.14 A Pliniusnál olvasható leírás, miszerint a ~k vezetőt választank repülésük során, aki nemcsak vezeti őket, de éjjel emelt fővel őrködik és vigyáz rájuk, a keresztény felfogásban az Üdvözítőt jelképezi; a bestiáriumokban is e viselkedésénél fogva a gondviselés szimbóluma.15 A keresztény ikonográfiában az igazságosság (Iustitia) allegorikus ábrázolásán attribútumként szerepelhet a csőrében követ tartó ~. Az 1182-ben alapított zirci ciszterci apátság címeréül a Clairvaux-ból érkező francia szerzetesek az egyik lábával követ tartó, virrasztó ~darut választották, amely Plinius nyomán az éberség jelképe. • A reneszánszban felfedezett Hórapollón hieroglifái között is a ~ őrködő képessége kerül előtérbe az ellenség ármányát kivédő ember szimbólumaként; ugyanő a légköri (azaz társas) viszonyok között jól tájékozódó ember jelképét is a ~ban láttatja az ókori szerzőkre asszociálva.16 Az újkor szimbolikus gondolkodása is az őrködés, a bölcsesség képességét tulajdonítja neki, valamint a közös döntés, a megegyezés képességét: Pierio Valeriano a madár – lat. grus, régi ol. grue – elnevezését is a klasszikus latinban ugyan nem használatos congruere (’egyezségre jut’) igéből eredezteti. Ugyanő a karmai közt röpüléskor követ vivő madárnak bölcsességet tulajdonít, mert a leeső kő hangjából tudja, hogy milyen magasan, és víz vagy szárazföld fölött repül. Mivel magasan száll, messzire ellát, észrevesz mindent, ezért a kutatás jelképe is. Ezekre az ókori megállapításokra építve Cesare Ripa szerint a repülő ~ a kíváncsi és a magasztos, a fennkölt, a földtől távoli dolgokat kutató embert, a kutatást jelképezi. A rablógyilkosság áldozatává lett ókori görög költő, Ibükosz (Kr. e. 6. sz.) és a rablók bűnhődését elősegítő – általában a lelkiismerettel azonosított – ~k történetét Schiller is feldolgozta az Ibykosz darvai cí
mű balladájában. • Janus Pannonius az ék formában szálló ~k röptével hozza összefüggésbe a Püthagorasznak tulajdonított életjelképet (Y betű) A püthagoraszi betűről c. versében. Balassi A darvaknak szól c. versében a ~k röpte a hazára, Júlia lakhelyére emlékezteti a bujdosó költőt „utánok kiáltván tőlük én így üzenék”. A legkorábbi ismert magyar címer, a Zsigmond király által 1405-ben a Tétényi (Kapy) és a Haraszthi családnak adományozott oklevél címerének pajzsképe egy követ tartó ~, sisakdísze egy nyakból kinövő ~.17 Comenius is „az igen vigyázó daru”-ról szól.18 Miskolczi Gáspár így írja le a darutáncot: „fejeket hol nagy magasra felemelik, hol őszve vonszák, szárnyokat kiterjesztvén nagy krúkogással karingósan tánczolnak”.19 • Bár a magyarság a ~t régóta ismeri, irodalmi alkotásokban inkább csak madár mivoltánál fogva szerepel, pl. Balassi Bálint, Petőfi Sándor, Arany János, Tompa János verseiben, Gárdonyi Géza vagy Szép Ernő kisprózai alkotásaiban. Abonyi Árpád A nagyasszony c. regényében is megvan ez az elsődleges szerepe, emellett azonban a szabad élet szimbóluma is, mivel oda repül, ahová akar. Pesti Gábor aktualizált Aiszóposz-meséiben többször is előfordul, mint a hálátlanság elszenvedője (A farkasról és daruról), a →ludakkal együtt az eszterággal (gólya) szemben a gonosz társaság képviselője (A szántó emberről és a darvakról), a kérkedő szépséggel ellentétben viszont a hasznos teljesítmény megtestesítője (Az páváról és daruról). • A ~ a magyar és európai néphagyomány igen gyakori eleme, jelen van a folklórban, a népművészetben és a hiedelemvilágban, a magyarság egyik nagy becsben tartott, ősi madara.20 Legtöbbször hangsúlyozott attribútumai közé tartozik szürke színe és hosszú nyaka, ékes farktollai, továbbá őszi vonulása és krúgató kiáltása. A szelíd ~k házi tartásáról már 16. sz.-i források is tudósítanak. A parasztudvarok ~i viselkedésükkel „jelezték” az



Daru Daru
65
időjárást, hangos krúgatásukkal pedig hírül adták az idegenek érkezését. A madár húsát is fogyasztották, elejtése lóhátról történt, karikás ostorral.21 A ~ a népművészetben is megjelenik: a hortobágyi pásztorok a ~ lábszárcsontjából pipaszurkálót, árat, kova-, acél- és bicskatartóikra pedig gyűrű alakú díszt készítettek. Csontjából hangszer is formálható, pl. kettős síp, a Jánoshalmán (Bács-Kiskun m.) talált avar kori lelet tanúsága szerint.22 A ~ mint a népmesék aiszóposzi ihletettségű hőse jelenik meg: ilyen A róka és a daru (gólya) vendégsége,23 vagy A farkas és a daru c. állatmese.24 A ~ motívuma az állatmeséken kívül a novellamesékben is szerepel, mint az Ibykos darvai.25 Ibükosz történetére emlékeztető motívumokat találhatunk a népi hiedelemvilágban is, a babona szerint a ~k követik a gyilkost. A madár a magyar őshitben is szerephez jut, eszerint a táltos anyja lehetett ~, vagy felnevelhették ~k.26 Maga a „daru” valószínűleg a finnugor korból származó hangutánzó szó. A madár gyakori motívum a magyar szólásokban, közmondásokban. A helytelen testtartású emberre pl. azt mondják, „görbén hordja a nyakát, mint a daru”, aki hangosan és/vagy hamisan énekel, az „úgy kiabál / kurjongat, mint a daru”; aki nem találja a helyét, kóborol, az „tekereg, mint ősszel a daru”, az „ő is látott már ~t” mondás azt jelenti, látott már ilyen csodát. Amikor az alárendelt többség a vezetők példáját követte, azt mondták, „egy után mennek a darvak”.27 A ~ szó melléknévként is használatos volt, a Hajdúságban pl. a fonál, vagy a hamu színét (szürke) jelölték vele, de a ló vagy a szarvasmarha színére is utalhatott; Firtosváralján (Firtușu, Románia) pedig a szarvasmarha szarvállását jelölték vele.28 A ~k őszi vonulásának motívuma jelenik meg egy lészpedi (Lespezi, Románia) gyermekjátékban, a daruzásban. A ~k húzásakor a résztvevők megfogják egymás ruháját, és körbejárva varázslóvers
sel akadályozzák meg, majd teszik szabaddá a ~k útját.29 • A magyar művészetben a fentiekben jelzett sokféle szimbolikus értelmet hordozza.30 A ciszterci rend címerállata a ~, az éberség madara. Felhúzott lábával követ tart, hogy ha véletlen elalszik, a kő kiejtésére felriadjon: ábr. pl. a zirci ciszterci templom főhomlokzatán. A magyar reneszánsz, majd a barokk emblematika egyik legnépszerűbb ikonográfiai típusa (Reusner, Camerarius, Rollenhagen, Lackner Kristóf és Weber János nyomán): ábr. pl. Johannes Weber Janus bifrons címlapillusztrációján (1662, Lőcse [Levoča, Szlovákia]). Református templomok 18. sz.-i festett kazettás mennyezetének gyakori eleme: l. pl. Szilágylompért (1778, Lompirt, Románia), Bánffyhunyad (szentély, 1780, Asztalos Umling Lőrinc, Huedin, Románia), Magyarvista (1765, Umling Lőrinc és fia, Viștea, Románia), Magyarvalkó (1778, Umling Lőrinc és fia, Văleni, Románia), Gyerővásárhely (18. sz. 2. fele, Dumbrava, Románia). Két ~daru húzza Ceres hintaját a Ceres diadalmenete c. festményen (1580–1590-es évek).31 Több nemesi család címerében is szerepel, pl. két, csőrével gyűrűt tartó ~ jelenik meg a Sámboky család 1549-es címerének pajzsán.32 Jóstehetségre utalnak a ~k Körösfői-Kriesch Aladár Kasszandra c. kárpitján.33
Őrködő darvak. CC



Daru 66 Delfin
1 Hom. Il. 3. 1–6; Arist. Hist. an. 597a 6; Ov. Met. 6. 90–92, Plin. NH 7. 26–27. 2 Ail. NA 15. 29.
3 Buffon, Histoire naturelle, XXI.
4 Hom. Il. 3. 3–5; Arist. Hist. an. 9. 10. 614b 19–23; Plin. NH 18. 362; Ail. NA 1, 44, III, 14, VII, 7; Verg. G. 1. 374–375 és Aen. 10. 264 skk. 5 Arist. Hist. an. 9. 10. 614b 23–26. 6 Plin. NH 10. 60. 7 Uo., 10. 59. 8 Ail. NA 3. 14. 9 Cic. Nat. D. 2. 49. 10 Solin. 10. 16. 11 Aisop. 178. 12 Etym. 12, 7, 14–15. 13 Ambr. Hex. V, 15, 50. 14 Hugo Folieto, I, XXXIX.
15 Ashmole 1511, 937; BT VI; BV V. 16 Horap. II, 94 és 98. 17 Nyulásziné 1999, 17. kép: Bertényi 1998, 36. 18 Comenius XXI. 19 Miskolczi 1702, 318–319. 20 MNL 1977, 555. 21 Uo., 555–556. 22 Uo. 23 Aarne–Thompson 1961, 60. 24 Uo., 76. 25 Uo., 960A. 26 MNL 1977, 556. 27 O. Nagy 1966, 138. 28 B. Lőrinczy 1979, 953–954. 29 Uo., 955. 30 LCI 2 557–558; Dittrich 2004, 269–274; MAMŰL II, 2004, 163. 31 Mons Sacer 1996, III, 86–88. 32 Nyulásziné 1999, 77. 33 AH 2005/1, 89–108, 8. kép.
Delfin. Pólya, Állatország képterme
DELFIN
(delphis, delphin, delphinus)
Jelentése: gyorsaság, ügyesség, eszesség, az ember barátja (filantrópia), zeneszeretet, időjárás jóslása, segítőkészség, jóindulat, üdvözítés, üdvözítő Krisztus, kedvesség, könnyen kezelhető lelkület, tenger
A fogascetek közé tartozó emlős. A legkedveltebb állatok egyike, előszeretettel játszik az emberrel is. A hangokkal történő kommunikáció jellemzi. • A ~ a vízben élő azon
❧
ritka emlősök közé tartozik, aki ikonográfiailag a legrégibb idők óta azonosítható. Az ókori görögség körében a legkedveltebb tengeri lény, „szent” volt,1 csak a Fekete-tengernél élő barbár népek halászták és fogyasztották,2 gyógyászati felhasználásáról csak az idősebb Plinius ír.3 Gyorsasága, ügyessége, eszessége, játékossága és az emberrel rendkívül barátságos természete tette különösen kedveltté. A görög hajósok az őket kísérő ~re a gyors és biztos hajóút előjeleként tekintettek. Filantróp természetét számos antik elbeszélés őrzi,4 amelyek az embereket megsegítő ~ekről 5 szólnak. Ugyancsak a ~ rendkívüli filantrópiája hívta életre az ún. szerelmes delfin történettípusát is, amelyben egy ~ egy szép fiatal fiúba lesz szerelmes, majd a fiú váratlanul bekövetkező halála miatti bánatában ő maga is utánahal.6 A ~ híres volt zeneszeretetéről is.7 Filantrópia és zeneszeretet motívumára épül a leghíresebb ~-történet, amelyben a kalózok fogságába esett, ezért magát a tengerbe vető leszboszi költőt, Ariónt egy ~ veszi hátára és menti ki a tengerből.8 Ugyancsak egy ~ mentette ki az Atlanti-óceán hullámaiból Poszeidón (Neptunus) tengeristen feleségét, Amphitritét is, Dionüszosz (Bacchus) pedig az őt foglyul ejtő kalózokat változtatta ~ekké. Segítő szolgálatáért Poszeidón (máshol Dionüszosz, ill. Apollón) a ~t csillagképpé emelte.9 A föníciai vallásban a türoszi főisten, Melkárt (Melqart) attribútuma volt, a görögök körében elsősorban Poszeidón kíséretéhez tartozott, de megjelenik Apollón (l. Apollón Delp



Delfin Delfin
67
hinios = delphin-Apollón) és Aphrodité (l. Aphrodité Anadüomené = a habokból felemelkedő Aphrodité) alakjával összefüggésben. Ábr.-a az antik képzőművészetben a legkorábbi időktől mindvégig igen kedvelt volt. A krétai knósszoszi palota freskóinak és vázaképeinek ~ábr.-aitól a római császárkori mozaikokig (pl. Piazza Armerina, Szicília) a görög és a római képzőművészet valamennyi műfajában folyamatosan jelen van. • A középkori enciklopédiák, jobbára Plinius nyomán, az ókori ismereteket örökítik tovább. A ~t a leggyorsabb tengeri állatnak tartották. A nyomott orrú, Isidorus által tengeri disznónak is nevezett cetről köztudott volt, hogy kedveli az emberi hangot és a harmonikus zenét, játékos állat, a habokból kiemelkedve hatalmas ugrásokkal kíséri a hajókat. Az időjárás jóslására is képesnek tartották: a tengeri vihart előre jelzi. Létezik a Nílusban élő ~ is, aki a hátán fűrészszerűen elhelyezkedő „fogakkal” képes a →krokodilt is megölni, lágy hasát felvágva.10 Szaglásával meg tudja különböztetni a tengerben lévő élő embert a halottól. Az élőt a partra segíti, így a segítőkészség jelképe – hacsak az illető nem evett előzőleg ~húst, mert azt azonnal megérzi és akkor felfalja.11 A hajókat kísérő, az embereket megmentő ~ a lelkeket megmentő üdvözítő Krisztusnak, az üdvözítésnek a jelképe. Ikonográfiai elemként gyakran e minőségében szerepel az ókeresztény művészetekben; továbbá a →polippal való harca Krisztusnak a Sátán feletti győzelmét szimbolizálja; a Neptunust jelképező klasszikus témát újraértelmező háromágú szigonyra vagy a vasmacskára tekeredő ~, a keresztre feszített Jézusra asszociálva, a megmentőben való hitet és az üdvözölésben való reményt jelenti. • A reneszánsz korban a ~ – Plinius, Plutarkhosz, Ailianosz, Solinos tanúbizonysága nyomán – továbbra is az ember természetes barátja, a kedvesség és könnyen kezelhető lelkület szimbóluma.12 Továbbá a gyorsaságot, a jóindulatot (a
→karvallyal együtt), valamint a tengert jelképezi.13 A fejedelmi erényeknek szentelt embléma szerint a ~ a hadvezérek sisakján jelzi, hogy „akár a vízi lények királyának, olyan gyorsnak, mindenre késznek, találékonynak kell lennie minden királynak és hadvezérnek”, és ahogyan a ~ a →krokodillal, a fejedelem az ellenséggel képes elbánni14 Az emblémáskönyvek arra is kitérnek, hogy a hullámok fölött játszadozó ~ek a hajósoknak előre jelzik a vihart.15 A híres velencei nyomdász, Aldo Manuzio kiadói logója – a keresztény szimbolikát újraértelmezve – a Festina lente (Lassan/megfontoltan siess) felirattal a ~ gyorsaságához a szilárd kitartást és reményt szimbolizáló vasmacskát társítja. Erasmus magyarázata szerint „a horgony a megfontolásra fordított időt, a ~ a véghezvitel gyorsaságát” jelző szimbólum.16 Arión és a ~ antik témájának modern kori feldolgozása számottevő a festészetben: pl. Giovanni Lanfranco Arión és a delfin (1604–1605) c. freskóján a költőt és az őt mentő állatot egy egész csapat ~ kíséri.17 A ~ek gyakran kísérő és segítő szerepet töltenek be mitológiai témájú művek esetében is, pl. Raffaello Galatea diadala c. freskóján (1512) Galatea kagyló formájú szekerét húzzák.18 • Miskolczi Gáspár Vad-Kertjében is a ~nel kapcsolatban említi a „tengeri disznó” elnevezést, „mert hasonló orra vagyon, mint a’ disznónak [...] és úgy is böffent”. A tengeri állatok legnemesebbikeként szárazföldi párjának az →oroszlánt tartja. Az emberrel barátkozó, zenét kedvelő ~ek antik történetei alapján, mint írja, „ebben a Halban nagy ravaszság és az emberhez kiváltképen való nagy szeretet vagyon”.19 A ~t Mikes Kelemen disznóhalnak nevezte. • A magyar néphagyományból, élményvilágból szárazföldi ország révén hiányoznak a tenger állatai és növényei. Nem ismeretlenek, de nem a mindennapok részesei, irodalmi, művészeti alkotásokban legtöbbször valamilyen kulturális hatás, érintkezés következtében jelennek meg. Csokonai



Delfin Delfin
68
Vitéz Mihály Újesztendei gondolatok c. versében pl. az idő múlására emlékeztetnek, a szárazföldet meghódító tenger részeként: „Sok faluk határain / Ma delfinek cicáznak a vizekben”. Berzsenyi Dániel egy mitológiai allúzióval teljes jókívánságban említi: „S védjen Minerva pályád zajjain, / Mint Áriont a tenger istenei, / Midőn zenegve szállt a delfinen” (Dukai Takács Judithoz). Babits Mihály költői elődöt és személyes élményt fog egybe Arany kísértetek c. versében: „Láttam a delfineket cicázni, / láttam az édes Adriát”. • Néprajzi megközelítésben a ~, a halábr.-okhoz hasonlóan gyakran keresztény szimbólum. A reneszánsz korban általában párosával, szimmetrikus növényi ornamentika között ábrázolták. Korabeli mintakönyvek is népszerűsítették ábr.-át.20 A ~ reneszánsz kori ábr.-a és értelmezése a későbbi korok népművészetében is elterjedt. A selymeken, csipkéken, hímzéseken gyakori volt a kút vagy virágtő két oldalát díszítő, szájában virágos ágat tartó vagy abba beleolvadó ~ alakja. Hasonló motívumok találhatók a korabeli és későbbi faragott ládákon is. Kedveltek voltak a ~ formájú vízköpők. Egy 17. sz.-i rececsipke antependiumon a reneszánsz mintakönyvekben megjelenő ~es ábra elevenedik meg. Egy Vas megyei mángorlón szintén található két ~alak, amelyek olaszkorsós tulipános virágtövet fognak közre.21 Az egyik rábaközi szabadrajzú fehér hímzéses lepedőszél egyik korai darabjának közepén szintén páros ~ábr. látható tulipánsorral és virágcserepes csokormintával.22 A református templomok festett bútorzatain a döntően virágos, reneszánsz eredetű díszítmények között a bibliai példázatokat megjelenítő figurális ábr.-ok sorában gyakori a ~. Ezeken a Jónást elnyelő, majd partra vető cethal ábr.-a gyakran a ~hez hasonlít. Megjelenítései közül az erdélyi Kraszna (Crasna, Románia) templomának festett mennyezettábláján 1736-ban készült ábr.-a, valamint Szilágysomlyó (Șimleu Silvaniei, Románia)
emelkedik ki.23 Régen a néphitben számon tartottak jó és rossz csillagokat. A szerencsecsillagok közül a kis kereszt (a ~) a „lókötő szegény legények pártfogoló csillaga” volt. Ugyanakkor a segítséghez az égen első pillantással rá kellett találni.24 • A magyarországi művészetben sokféle szimbolikus értelmet hordozhat: Krisztus, szeretet, bujaság.25 A ~ vagy ~pár motívuma több reneszánsz épületről fennmaradt, pl. fríz a budai palotából (1485 előtt), a győri (1490 k.) és az esztergomi várból (1490–1500).26 A ~ mint Néreusz/ Neptunus állata gyakran jelenik meg vele vagy rajta lovagolva. Ábr.-át l. Fraknón (Forchtenstein, Ausztria) (Neptun-kút az elővárban, 1640); fedeles díszserleg az Esterházy-kincstárból (1603–1609).27 A költészet erejét ábrázolja a ~en ülve hárfázó Arión: ábr. l. 17. sz.-i olajfestményen a fraknói (Forchtenstein, Ausztria) Esterházy Privatstiftungban, a Ráday Gedeon péceli kastélya kis könyvtártermében látható freskón, Bruckenthal Sámuel nagyszebeni (Sibiu, Románia) palotája aranyozott fa domborművén, továbbá Borsos Miklós Arión (1958) és Arión legenda I–III. (1979) vörösréz domborművein.28 Címerállatként szerepel a koronás ~ Petrichevith Horváth Kozma fogarasi provizornak (†1590) és családjának síremlékén Komlódon (1598, Comlod, Románia).29
1 Ath. 7. 18; Opp. Hal. 5. 519. 2 Opp. Hal. 5. 519; Xen. An. 5. 4. 27; Strab. 12, 549. 3 Plin. NH 32. 83–87. 4 Arist. Hist. an. 9. 48. 631 skk; Plin. NH 9. 24–33; Ail. NA 2. 6–8; Plut. De soll. an. 36; Paus. 3. 25. 7. 5 Plin. NH 9. 24–33; Ail. NA 2. 6–8; Luc. Phar. 5. 552. 6 Arist. Hist. an. 9. 48. 631 skk.; Plin. NH 9. 24–33; Gell. 7. 8; Ail. NA 11. 12; Plut. De soll. an. 36; Sol. 12. 7. 7 Plin. NH 9. 24–33; Ail. NA 11. 12; 12, 45; Luk. Dial. marit. 8.
8 Hdt. 1. 23 skk.; Ov. Fast. 2. 79–118; Hyg. Fab. 194; Gell. 16. 19; Luk. Dial. marit. 8. 9 Ov. Fast. 2. 79–118. 10 Etym. 12, 6, 11; Ashmole 1511, 1023; Brunetto, 131, 134.



Delfin 69 Denevér
Denevér. Raff, Természet históriája
11 Thom. Cantimp. VI. 12 Ripa 1618, 32–33. 13 Pier. Valer. 346–347; Ripa 1618, 80, 175, 366. 14 Ripa 1618, 507. 15 Camer. IV, 7; Picin. 216. 16 Vö. Erasmus, Adagia, 1603: a Festina lente kapcsán l. 434 skk. 17 Róma, Galleria Farnese. 18 Róma, Villa Farnesina. 19 Miskolczi 1702, 537, 542. 20 Fügedi 1993, 135–136. 21 Uo. 22 Szalontay 2006, 226–227. 23 Fügedi 1993, 141–142. 24 Kandra 1897, 388. 25 LCI 1 503–504; Seibert 1986, 69; Dittrich 2004, 61–65; MAMŰL II, 2004, 179.
26 Matthias Corvinus 1982, Kat. Nr. 751; Pannonia Regia 1994, 356. 27 Budapest, I IMM, E 60.15; Történelem – kép 2000, 366; Galavics–Marosi–Mikó–Wehli 2001, 326; Körner 2009, 24; Műtárgyak 2014, 83–89. 28 L. Kovásznai 1989, kat. 461, 1071; AH 1996/2, 177–187, 47. kép; Berecz–Lángi 2003, 4–5. kép; „Ez világ” 2010, 226.
29 AH 1979/2, 199, 87–88. kép.
DENEVÉR (chiroptera)
Jelentése: sötétség, éjjeli életmód, sátán, ördög, eszesség, felebaráti szeretet, paráznaság, androgün jelleg, álszentség, melankólia, tudatlanság, házasságtörő, bizonytalan vallású ember, eretnek, felemás természet, halál, est
Az emlősök közül egyedül repülésre képes ~ vagy bőregér csaknem az egész világon ismert rovarevő, alkonyatkor vadászó, és sötétben is kiválóan tájékozódó, nappal sötét helyre visszahúzódó és fejjel lefelé csüngve pihenő, általában társas állat. • Mind a görög, mind a latin neve a ~ éjjeli aktív életmódjára utal (gör. nüx = ’éjszaka’; lat. vesper = ’est, esti csillag’). Az ókorban legkésőbb Arisztotelész óta1 pontos zoológiai ismeretekkel rendelkeztek róla. Tudvalévő volt, hogy a ~ek „mindkét csoport [ti. emlősök
❧
és madarak] tulajdonságaival rendelkeznek anélkül, hogy bármelyikhez is tartoznának”.2 Plinius innen örökített leírásának köszönhetően ismert, hogy a ~ az egyetlen olyan repülő lény, aki emlős, kicsinyeit szoptatja és szúnyoggal táplálkozik3. A ~ aitiológiája a görög mitológiában összekapcsolódik Dionüszosz isten boiótiai kultuszának bevezetésével. Eszerint Minüasz király lányait változtatta ~ekké Dionüszosz, mert nem voltak hajlandók részt venni az isten éjszakai kultuszában.4 A sötét barlangban lógó és sivító hangot adó ~ek sokasága költői hasonlatként már Homérosznál is előfordul az alvilág sötétségében árnyként lebegő lelkek látványának jellemzésére.5 A ~ éjszakai élete félelmet keltett az emberekben, ezért mágikus praktikákkal igyekeztek maguktól távol tartani. Plinius meséli, hogy az ártó szellemek ellen szokás volt élve kiszögezni az ablakra fejjel lefelé,6 s ez a középkorban is sokfelé gyakorlat volt. Ugyanakkor használták →hangyák, hernyók, ártó szellemek, kígyómarás és mindenféle ártás elhárítására. Vére sokféle, főleg bélbetegséget gyógyított, sőt afrodiziákumként is használatos volt.7 Ailianosz szerint puszta érintésével terméketlenné teszi a →gólya tojásait, aki viszont platánlevél segítségével elkábítja a ~t.8 A ~ olykor az eszesség



Denevér Denevér
70
szimbólumaként jelenik meg, ami azzal a rendkívüli képességével magyarázható, hogy miközben sötétben repül nagy sebességgel, semminek sem ütközik neki. Eszes alkalmazkodó képességét/opportunizmusát az ókori és középkori állatmesék is hangsúlyozzák: a magát hol madárnak, hol négylábú emlősnek kiadó ~ így menekül meg a →menyéttől.9 Ugyanakkor felemás természete a madarak és a négylábúak harcáról szóló mesében kerül előtérbe. A mesében ugyanis a ~ hol madárnak, hol négylábúnak adta ki magát a kétes kimenetelű harc kilátásai szerint. Végül – az egyik erkölcsi magyarázat szerint – csalárdságát kiismerte mindkét fél, s ezért a ~ szégyenében kénytelen a félhomályban bujdokolva élni.10 • A kereszténység első századaiban ellentmondásos szimbolikával rendelkezett. A Leviták könyvében a tisztátalan madarak között említik (3Móz 11,19, 5Móz 14,18). Az ítélet napján „odadobja az ember a vakondoknak és denevéreknek ezüst és arany bálványait, amelyeket azért csinált, hogy leboruljon előttük” (Ézs 2,20). • Szt. Bazilnál11 és Szt. Ambrusnál12 viszont az emberekben ritkán tapasztalható felebaráti szeretet szimbóluma, mivel a ~ek egymásba kapaszkodva függenek, amikor alszanak, s ha a legfelső elengedné magát, az egész csapat felbomlana. Ez a megfigyelés az enciklopédisták és a bestiáriumok számára is fontos szimbolikus mozzanat.13 Isidorus alapművében olvashatjuk, hogy sötétedéskor aktív, így a szerző etimologizálása szerint innen ered elnevezése is (lat.: vespertilio, a vesper [’este’] szóból), s hangja olyan, mint egy sikoly.14 A középkorban elnevezését gyakran felcserélték – a hasonló éjszakai életmódot jelző elnevezés miatt – a →bagoly (nücticorax)/kuvikkal (noctua), ezért a szövegek értelmezésében a kontextus a döntő. Az éjjel aktív, nappal alvó ~ bizonytalan, kétes „állati rendbe” való tartozása, ráadásul fejjel lefelé való pihenése egyfajta fordított rendet testesített meg, s besorolása ezáltal
vezetett a középkori alkímiában is androgün jellegének hangsúlyozásához. Az enciklopédisták előszeretettel hangsúlyozták, hogy nem vesz figyelembe semmi természetes rendet, ahogy a többi állat, s ezért a paráznaság vétkét is neki tulajdonították.15 A bestiáriumok sem tudták „a szárnyas emlőst” hártyás szárnyaival besorolni, „se nem állat, se nem madár”,16 s ikonográfiája is e kettősséget mutatja: többnyire szemben, kitárt szárnnyal ábrázolták, ami mutatja egérszerű emlőstestét, fogait és bőrszárnyát. Éjszakai életmódja miatt a sötétséggel, a sátáni erőkkel azonosították. Lucifert Dante is ~szárnnyal képzelte el,17 s ez a festészetben is jellemző volt, mint Giottónak a Szt. Ferenc kiűzi a démonokat Arezzo városából c. 1300 körül készített freskóján látható.18 Gyakran ábrázolták a →sárkányt is ~szárnnyal még az újkorban is, pl. a természettudósként ismert Aldrovandi. • A reneszánsz neoplatonikus eszmeisége a melankolikus, szaturnuszi lélekkel is azonosította. A melankólia egyik jelképe lett az éjjel feltűnő, sötét helyeken lakó, visszavonult életet élő ~, aki Dürer híres metszetén a „Melencolia” feliratot tartja. Michelangelo a gondolataiba mélyedt, kontemplatív Lorenzo de’ Medicit egy ~fejet ábrázoló ékszeres ládikóra könyökölve ábrázolta a firenzei San Lorenzo-kápolna síremlékén. Ugyanakkor a tudatlanságot is jelképezhette a ~, mert a tudás a fényhez, míg „a homályhoz, ahonnan sosem jön elő a ~, avagy a kuvik, a tudatlanság” társítható.19 A sötétséget kedvelő állatot az éjjel lopakodó házasságtörő alakjával is azonosította az újkor emblémásirodalma bibliai képpel: „a házasságtörő szeme az alkonyatot lesi: Senki szeme ne vegyen észre...” (Jób 24,15). Rejtőzködő életmódja miatt és „tekintve, hogy az egér és a madárfélék között van, a bizonytalan vallású embert jelenti”,20 az eretnekekre is vonatkoztatható.21 Éppen a rontás elűzése céljából látható kőbe vésve a római Szt. Péter-bazilika sekrestyéje kanonokházának ajtaján egy



Denevér Denevér
71
Denevér. MS Bodley 764
márvány~. Itt az állat szimbolizálhatja az éjt jellemző szemlélődő, lelki életet is, amelyre az ott tevékeny egyházi emberek ügyelnek. • A 16. sz.-i Pesti Gábor-féle tanmesék között is szerepel22 az „áruló puptenevere”, magyarázva, miért él sötétségben. Miskolczi Gáspár Vad-Kertjében a röpképessége és a bibliai hagyomány miatt hagyományosan a madarak között tárgyalja: „se nem madár, se nem egér, de emlős; – de végtére az Úr számlálja a madarak közé”. Ugyanakkor hangsúlyozza emlős voltát, →egér formáját, e kettősséghez is jelentést rendelve, az álszentség jelölésére: „Ez pedig igen jeles kiábrázolójok a Vallás dolgában kétfelé sántikáló gonosz Hipokrita embereknek”. Miskolczi (az Európában nem honos) vérszívó denevérről is tud: „méltán hasonlítják hozzájok a magoknak való, rút, könyörületlen, uzsorás, fösvény embereket”. A jellegzetes ördög és pokolszimbolikát is megfogalmazza: „Ábrázoló képe lehet az a Denevér az ördögnek is, amennyiben számlálhatatlanul sokan öszve fűződnek és a setétségben köröskörnyül repdesnek”.23 Az ördögöket gyakran ~szárnnyal ábrázolták, ennek a hagyománynak megfelelően Felvinczi György A’ Pokolról, ‚S annak lakosiról (1767) c. művében így jellemzi az ördögök szárnyait: „Formájok, mint szárnyai denevérnek”. • A ~t éjszakai, rejtőzködő életmódja, testfelépítése, néhány faj táplálkozása félelmet keltő, üldözést kiváltó viselkedésre sarkallja az embereket. A népi és mitológiai hiedelemvilágban is az ijesztgetést szolgálja, általában más, szintén éjszakai életmódot folytató állatfajjal együtt. Ez figyelhető meg Gyulai Pál Egy régi udvarház c. versében, amelyben a pusztulást, az elmúlást jelképezik: „A teremben, hol egykor vigadtak, / Most denevér, vércse, bagoly laknak”. Arany János Családi kör c. versében a lassan lehulló est egyik jelzője: „Lomha földi békák szanaszét görögnek, / Csapong a denevér az ereszt sodorván”. Vajda János Őszi tájék c. versében a hagyománynak megfele
lően „Kiált a kuvik, száll a denevér. / Sírhalmot ölelve az anya zokog”, míg a Boldog szerelemben éppen azzal szöges ellentétben, önmaga megszemélyesítőjeként örökíti meg: „Karjaid közé fonódom... / Arcodon ég a hivó pir, / Fürteidnek denevére – / Szívom ajkad, mint a vampir...”. • A népköltészetben is utalás történik az állat felemás természetére: „Oh, te szegény denevér / Se nem madár, se egér”. A ~t éjszakai életmódja miatt néhány közmondásban a különcséggel azonosítják: „este jár, mint a denevér”.24 Ugyanezt mondhatják tréfálkozva arra az emberre is, akiről nem lehet pontosan tudni, hogy mi a véleménye. Az ijesztően kinéző embert is hasonlíthatták a ~hez: „Úgy nézel ki, mint a denevér”. 25 A ~ besorolása (emlős vagy madár) sokáig viták forrása volt. Ennek emléke az egyes mesékben, mondásokban és a hiedelmekben is megtalálható. A természetmagyarázó állatmesékben a ~ szívesen cserélgeti hovatartozását a négylábúak és a madarak között, de lelepleződik. Ez a mese különböző variánsokban megtalálható Aiszóposznál, az őt fordító Pesti Gábor fabulájában (ahol a neve puptenevere), ill. Heltai



Denevér Denevér
72
láncolni a leányt.32 A tótkomlósi viselet fontos eleme volt a farpárna. A ~eket gyakran belevarrták a farpárnájukba, hogy mozgásuk meg a szoknyájuk ringása olyan könnyed legyen, mint a ~ röpülése.33 A ~ a szegedi boszorkányperekben is megjelent: későbbi munkákban is feltűnt az az elképzelés, hogy ha a feleség ~t kever a férje ételébe (más forrásokban ~pecsenyét főz neki), a férj soha nem veszi észre a felesége turpisságát.34 Úgy tartották sokfelé, hogy ha ~ berepül a házba, esőt jelent.35 Egyes hiedelem szerint Szt. György-nap előtt látni nagy szerencse, akkor jó esztendő lesz.36 A ~t az éjszakai életmódja miatt néhány közmondásban a különcséggel azonosítják. Egyes szólásban, mint furcsa, titokzatos, ijesztő állat jelenik meg. A népi hiedelemben fontosak voltak az előjelek, az állatok viselkedésének megfigyelése. Tiszaigaron és Aggteleken, ha a ~ a kéménybe szállt és ott „ugatott”, az hamarosan bekövetkező halált jelentett.37
1 Arist. Hist. an. 487b 23. 2 Arist. Part. an. 697b. 3 Vö. Plin. NH 10. 168. 4 Ov. Met. 4. 402 skk.; Ail. VH 3. 42. 5 Hom. Od. 24. 5–10. 6 Plin. NH 29. 83. 7 Uo., 30. 59, 64, 121, 132, 143. 8 Ail. NA 1. 37. 9 Aisop. 251 (Chambry-féle kiadás). 10 Romulus 54, in Christian Stocchi, Dizionario della favola antica, Rizzoli, Milano, 2012, 572. 11 Basil. Hex. VIII 5. 12 Ambr. Hex. V 88. 13 Hugo Folieto, III, XXXIV; Ashmole 1511, 958. 14 Etym. 12, 7, 36. 15 FdV 96; Leo. Best. 34. 16 Ashmole 1511, 957–958; BM. XLIII. 17 Vö. Dante, Isteni színjáték, I, 34, 46–52. 18 Assisi, Szent Ferenc-felsőtemplom. 19 Ripa 1618, 248. 20 Capaccio Impr. I, XVI. 21 Picin. 134. 22 Pesti 1980, 34. 23 Miskolczi 1702, 292. 24 Szemerkényi 2009, 259. 25 Uo., 260. 26 Kicsi 2016, 110.
Gáspárnál is (nála puppeneuer). Ugyanez a történet jelen van számos nép folklórjában is, így pl. az afrikai fipáknál vagy a kínai népies elbeszélésben.26 A Duna bal partján lévő Bezdán (Bezdan, Szerbia) néphitében szintén különös állatként jelenik meg a ~: „A denevér az ördög madara. Olyan, mint az egér, csak szárnya van, de a szárnyán nincs toll, leégett a tolla nekije.”27 Az egyik, 1881ben közölt találós kérdés is utal erre a besorolási problémára: „Az az ember, aki nem ember, bement abba a kertbe, ami nem kert, úgy megütötte azt a madarat, ami nem madár, egy kővel, ami nem kő, hogy mindjárt leesett a fáról az a fa, ami nem fa.” A találós kérdés megoldása: pap, temető, bőregér, kőkereszt darabja, keresztfa.28 Az európai néphitben a ~nek számos, gyakran egymásnak ellentmondó funkciót tulajdonítottak: szerelmi varázseszköz, haláljelző, lélek- és ördögállat, boszorkányűző, szerencsejelkép, hajdémon, aluszékonyság vagy álmatlanság ellen javallott, segíti a fegyverrel való jó célzást. Ezekhez szárított, porrá tört ~re volt szükség, amelyet ételbe tettek, puskaporba adagolták, ruhába kötötték.29 Kalotaszegen (Țara Călatei, Románia) úgy tartották, hogy várandós nőnek nem jó ~t látni, mert a gyermeke „rosszájú” (vagyis a szája körül sebes) lesz.30 Az ajtó fölé szegezett ~ a hiedelem szerint megóvta a házat a villámtól, rablótól, boszorkánytól. A Szt. György-nap előtt fogott ~ bőréből készült zacskóba pénzt tettek, visszatérő krajcár szerzése érdekében. Ha a ~ a szerelmespár körül repkedett, valaki irigykedett a fiatalokra. Ha azonban az eladósorban lévő lány a kendőjét feldobta és a bőregér utánarepült, az a szeretője hűségét jelezte. A ~por alkalmas volt a részegség elmulasztására. A bálba induló lányok ~ csontocskákat vittek magukkal, hogy sokat táncoltassák őket.31 Az elszáradt ~t a markában tartva a csíkszentdomokosi (Sândominic, Románia) legény a lány háta mögé állt és megsimította. Ezzel örökre magához tudta



Denevér 73 Disznó/sertés
Disznó malacával. Raff, Természet história
DISZNÓ/SERTÉS (porcus/sus domestica)
Jelentése: tisztátalanság, termékenység, bujaság, áldozati állat, mocskosság, démoni erő, bűn, szenny, piszkosság, elzüllés, ostobaság, Remete Szt. Antal, kísértés, visszataszító ember, szofista, falánkság, istentelenség, nyár, káosz, tivornyázás, henyélés
A rendkívül magas intelligenciával rendelkező ~ a →vaddisznó háziasított változata. Falánk, mindenevő és piszkos állatként tartják számon az egyik leghasznosabb háziállatot. • A ~/sertés1 a neolitikum óta minden ismertebb kultúrában fontos árucikk volt. Elő-Ázsiában, Syriában és Egyiptomban, ahol tisztátalan állatnak számított, nem fogyasztották. A ~sült a görögök és a rómaiak körében az egyik legkedveltebb ünnepi étel volt, különösen a süldő.2 A húsételek között a sertéshús mind a mennyiséget, mind a minőséget tekintve az első helyen állt a római
27 Bosnyák 1987, 492. 28 Kicsi 2016, 111. 29 Uo., 112. 30 Uo. 31 Fazekas–Székely 1990, 191–192. 32 Balázs 1994, 213. 33 Diószegi 1974, 64. 34 Vorák 1974, 222. 35 Balassa 1997, 567. 36 Vorák 1974, 223. 37 Kunt 1990, 72.
❧
aknál.3 A ~ természetét illetően Arisztotelész túlzott bujaságát írja le: a hímek tizenöt éves korukig, a nőstények fiatalon és öregen egyaránt hajlanak a közösülésre.4 Plinius ettől némileg eltérő adatok mellett jószerivel csak a ~ hasznosságáról szól, jelezve, hogy szeret a sárban hemperegni, és kedvezőbb jel, ha göndörödő farka inkább jobbra, mintsem balra tekeredik.5 A ~ a görög-római ókorban az egyik leggyakoribb áldozati állat volt. Esküáldozatként már Homérosz is ír róla.6 A ~ mint a termékenység jelképe, Démétérnek, a földművelés, a bőséges termés istennőjének volt áldozati állata. A rómaiak mindenfajta szerződéskötést ~áldozattal zártak.7 Gyakran jelent meg tisztító és engesztelő áldozati szertartáson is, pl. a suovetaurilián.8 Vergilius beszámol Aeneas álmáról, a kocaáldozatról, a honalapítás meghatározó mozzanatáról.9 Bár Aiszóposz meséinek gyakori szereplője, nem társítható hozzá karakterisztikus tulajdonság. Miként manapság, az ókorban is leggyakrabban a tisztátalansággal és az ostobasággal társították, ami számos antik szólásban fennmaradt. Mocskossága mellett10 azonban termékenysége11 a leggyakrabban felemlített tulajdonsága: egy másik szintén szapora állattal, a →kutyával éppen a szaporaságról vitatkozik egy Aiszóposz-mesében.12 • A kereszténység a ~nak jobbára negatív tulajdonságot, szimbolikát tulajdonított. A zsidó hagyomány a tisztátalan állatok közé sorolja, mivel bár hasított patájú, nem kérődzik, ezért tilos a húsának fogyasztása (Lev 11,78; MTörv 14,8). Izajás a hitet megtagadókat, a pogány környezetüket követőket jellemzi ekképpen: „disznóhúst esznek, és undok moslék van edényükben” (Iz 65,4). A ~ negatív jelentésére, a démoni erőkkel való azonosításra épít a ~kondába űzött ördögök/ tisztátalan lelkek története (Mt 8,32; Lk 8,30–33; Mk 5,9–13) és a Szt. Péter 2. levelében idézett, hamis prófétákra értett közmondás is: „A megfürdött ~ pocsolyában



Disznó/sertés Disznó/sertés
74
Disznó kicsinyeivel. MS Bodley 764
szánsz kori ikonográfiában a visszataszító ember ábrázolásának egyik állata volt.16 Általában a természet és a Szentírás erkölcseit semmibe vevő, kívül-belül mocskos ember jelképe, akit „disznófejjel és szatír-lábakkal ábrázolnak, mert a falánkságból könnyen jut el az ember a bujaságig”.17 A pejoratív értelemben vett látszattudós, szócsavaró szofistákat is ~val ábrázolták; általában a bujaság, a falánkság jelképe; továbbá a jó erkölcsök és kellemes viselkedés ellenségeként is a rózsákat (azaz a kellemet, a szépséget) eltipró ~t mutatják18. Az esős idő végét, a nyár eljövetelét jelzi az ellő koca; a buja ~ a vaddisznóval együtt a termékenység jelképe.19 Lévén formátlan, komor és brutális természetű, a káoszt jelképezi.20 A falánkság főbűnével társuló tivornyázás jelképe is a ~, mivel „miközben felzabálja a moslékot a sárban, sosem emeli fel a fejét [értsd az ég felé], hátra sem néz [értsd bűneit megbánva], csakis előre, újabb étkek felkutatására” indul.21 A mértéktelen étvágy egyik állatszimbólumaként látható id. Pieter Bruegel Hét főbűn (1558) c. metszetsorozatának Torkosság képén. A →szamárral együtt a csökönyösséget is jelképezheti.22 A ~ falánkságát jelzi, hogy amint bekapott egy makkot, tekintetével máris a következőt keresi.23 Mindezekhez társították még a semmiféle okításra, fegyelmezésre, hasznos tevékenységre nem hajló tulajdonsága mellett a henyélés vétkét is.24 Az arisztotelészi fiziognómia modern kori követői szerint egy állathoz valamiképpen hasonlító ember az állat tulajdonságaiban is osztozik. Azaz a szórt, ingerlékeny, kevély, buja, semmiféle okításra nem hajló, koszos, telhetetlen ember a ~hoz hasonlatos: „disznónak nevezzük a mocskos, ostoba, szerénység és mértéktelenség nélküli embert”.25 • Miskolczi Gáspár Vad-Kertjében a ~ ószövetségi tisztátalanságának okát – Lactantiusra hivatkozva – a tisztátalanságot példázó, sárban fetrengő életmódra, bujálkodó természetére vezeti vissza, hiszen
hempereg!” (2Pét 2,22). A hegyi beszédben szintén negatív értelemben, a gonosz, megbízhatatlan emberekre vonatkozik: „...gyöngyeiteket se szórjátok a sertések elé, különben még eltapossák lábukkal, és megfordulva széttépnek benneteket!” (Mt 7,6). A bűn, a szenny (2Pt 2,22), a tisztátalanság (Mt 8,30; Mk 5), az elzüllés (Lk 15,15) az értékeket semmibe vevő ostobaság (Mt 7,6) szimbóluma: „ne adjátok azt, a mi szent, az ebeknek, se gyöngyeiteket ne hányjátok a disznók elé...” • Ennek jelképeként jelenik meg ikonográfiájában a gyöngyök, ékszerek között is csak a makkot kereső ~. Remete Szt. Antal ikonográfiája elképzelhetetlen (a tűz és a harang mellett) a ~ nélkül. A szent kismalaca, mint állandó kísérője, többféle értelmezést nyert. A „Szent Antal tüze” elnevezésű betegség (az anyarozsmérgezés vagy a tüneteiben hasonló orbánc) gyógyítására a ~bőr zsírját is használták; más értelmezések szerint az ördög ~ alakjában is megkísértette a szentet. Egyik ismert megjelenítése Hieronymus Bosch Szt. Antal megkísértése c. képe, a szent mellett a zooattribútum malaccal.13 Isidorus a ~ elnevezését a „piszkos” kifejezésből eredezteti: „porcus quasi sporcus”.14 A bestiáriumok és a reneszánsz ikonográfia is sárban, koszban való hempergését, piszkosságát hangsúlyozzák, s ezzel az erkölcsi szennyben, bujaságban tévelygő ember jelképe lett.15 • A ~ a rene



Disznó/sertés Disznó/sertés
75
A nyers férfiösztön. Nagy Ágnes: Varacskos disznó, 2009, magángyűjtemény
„az ég felé soha fel nem tekint, hanem minden teste, arculatja szerint a földre szegeztetett”. A fösvénység, a butaság, az istentelen dorbézolás, a részegeskedés és a feslett erkölcsök, a bujaság, „az undok életű istentelenek” megtestesítője: „a fertőben való heverése őnéki nagy gyönyörűsége vagyon”. Mivel a rózsa illatát (Isten igéje) nem szenvedheti, az istentelenek jelképe is.26 Bod Péter biblialexikonjának szócikkében szintén „a’ Bűnben élő Ember” jelképe.27 • A házi~/ vaddisznó ellentétes élemódjukkal, megnyilvánulásaikkal a kutya/farkas ellentéthez hasonlóan az élet kettősségét jelképezik. Arany János tréfás versében egy disznótort és elrendelőjét rántja egybe, címében is humoros túlzást megjelenítve: „Alkalmatosságra írott versek – midőn Szilágyi Sándor úr az ő első és utolsó malacának végső tisztességtételét nagy és figyelmes gyülekezet jelenlétében tartaná: ezen alkalmatosságra készítődött és elmondódott egy bocskoros poéta által következőképpen.” „Legelébb is: tudjuk a tapasztalásból, / hogy a malac élte nem áll semmi másból, / Csupán enni, inni, vackon elheverni, / Ily módon szalonnát s nagy hasat nevelni. / Sándor is a háját szépecskén ereszti, / Már is látszik rajta, még pedig csak kezdi, / Hátha még disznó lesz! amit, hogy elérjen, / Üssünk össze urak, kívánjuk, hogy éljen!” Babits Mihálynál a Május huszonhárom, Rákospalotán c. versében az otthonosságot és a változatlanságot is jelenti: „Néma falun lakom én, hol még az ebek sem ugatnak, / nem bőgnek tehenek, még a malac se visít”. Juhász Gyula a Falusi delelőben összeköti az életmódot a (saját) életérzésével: „Disznók hevernek meleg sárba túrva, / Ó állatok mély, boldog mélabúja!” • A népi kultúrában a telhetetlenség, falánkság és tisztátalanság képzete kötődik hozzá. Szólásmondásainkban kövér, koszos, rest, hálátlan és ostoba jószágként említik (pl. „lusta disznó”, „részeg disznó”, „szuszog, mint süket disznó a búzában”, „a disznó is a pi
szokban hízik” stb.).28 Az újév napján fogyasztott fiatal malachús számos áldást, bőséget hozó hatása ismert szerte az országban.29 Ugyanakkor a ~ látványa, hangja vagy érintése az emberi élet fordulóiba bajt és szerencsétlenséget hoz: a nászmenettel vonuló ifjú párnak boldogtalan életet, keresztelőre vitt gyermeknek szegénységet, betegnek pedig közelgő halált jelez; karácsony vagy újév éjjelén a ~ élénk röfögése terméketlen esztendőre figyelmeztet; ha terhes asszony ~t vakar, egész életében koszos lesz a gyermeke;30 az ajtó előtt túró ~ (akár álomban is) a halál előjele.31 A sült malac a lakodalomban vaskos, erotikus üzenetet közvetít. A székelyeknél egykor a lakodalmi asztal elmaradhatatlan kelléke volt a szájában répával, fülében egy-egy krumplival vagy almával díszített sült malac. A kompozíció célja a menyasszony pirongatása volt, „hogy lássa, mire számíthat”.32 Népdalokban a földet túró, ólba, kertbe, erdőbe szaladó malac a coitusra vagy a férfi nemző szervére utal: „Dúr a disznó, dúr a mocsár szélen, Tartottam szeretőt, de már régen”33; „az én malacom forogva hízik”.34 A ~ a szerelemjósló szokásokban is megjelenhet: ha egy leány szilveszter (máshol Szt. András éjjelén) megdöngeti a disznóól ajtaját, számolja meg, hányat röfög az állat, annyi év múlva fog férjhez menni35; ha egy legény háztűznézőbe



Disznó/sertés Disznó/sertés
76
indul, a kedvező fogadtatás érdekében a botját keresztül húzza a ~vályún. A vályú (mint minden öblös, üreges tárgy) itt a leány, a bot pedig a legény jelképe.36 Szeged környékén a „hitetlenül” együtt élőkre mondták, hogy „disznóvályúnál esküdtek”.37 A ~ többnyire negatív tulajdonságai okán a bűnös lélek szimbóluma. A népmesékben gyakran elvarázsolt/elátkozott ifjút/leányt rejt a malacbőr, l. a Piros malac38; Szóló szőlő, mosolygó alma, csengő barack c. meséket.39 • A ~ sokféle szimbolikus értelmet hordozhat a magyarországi művészetekben: zsidók, torkosság, bujaság. A tékozló fiút a ~k között ábrázoló embléma felirata: Prodigus ad siliquas (A pazarló borsóhéjra kényszerül): ábr. a pannonhalmi bencés apátság refektóriumának freskóján (18. sz. 2. negyede).40 Remete Szt. Antal a házi állatok védőszentje, apátjele a ~ nyakában csengettyűvel. A csengettyűnek ördögűző hatást tulajdonítottak, a ~ pedig a kísértéseket testesítette meg, mint pl. Szepesdarócon (Dravec, Szlovákia), az antonita templom kóruspadján, a łopusznai plébániatemplom Mária koronázása-oltár szárnyán (Lengyelország).41 A ~ visszatérő alak Bukta Imrénél, akinek groteszk képei éles társadalomkritikát hordoznak. Kiss Róka Csaba képein a ~ az Apokalipszis, a megsemmisülés hírnöke és végrehajtója. Az apokaliptikus megjelenítés mellett számos más ~ábr. található a kortárs művészetben, ahol a ~ harmóniát és nyugalmat jelent, mint pl. Szőke Péter Varacskos disznó c. faszobra Budapest belvárosában, a Rottenbiller utcában. A város és a ~ kapcsolata a street artban is megtalálható: itt a jelentése pénz, hatalom, falánkság-dorbézolás, hedonizmus. Nagy Ágnes felborzolt sörényű Varacskos disznó samottszobra (2009) a harciasság, a nyers erő és a vadság megtestesítője.42 Mint mitikus, ill. szent állat, attribútum is lehet: pl. Hercules megöli
az erymanthosi vadkant témájú freskón, Bruckenthal Sámuel nagyszebeni (Sibiu, Románia) palotája Herkules-termében.43
1 Varro, Rust. 2. 4 skk.; Columella, Rust. 7. 9. 3 skk.; Plin. NH 8. 205–209. 2 Ar. Ach. 818; Ail. NA 9. 28. 3 Apicius 367–383. 4 Arist. Hist. an. 5. 14. 546a 8-28. 5 Plin. NH 8. 207. 6 Hom. Il. 19. 250 skk. 7 Liv. 1. 24. 8 Vö. Cato, Agr. 141. 1–4. 9 Verg. Aen. 8. 18–80; 81–101. 10 Plut. De Is. et Os. 8. 353f; Ail. NA 10. 16. 11 Ail. NA 12. 16. 12 Vö. Aisop. 179. 13 Madrid, Museo nacional del Prado. 14 Etym. 12, 1, 25. 15 BM XXX; Pier. Valer. 109, 112. 16 Horap. II, 37. 17 Capaccio Impr. II, 64r. 18 Pier. Valer. 106–107; Ripa 1618, 145; Camer. II, 50. 19 Capaccio Impr. II, 62. 20 Uo. 21 Ripa 1618, 115. 22 Capaccio Impr. II, 61; Ripa 1618, 259. 23 Ripa 1618, 259. 24 Uo., 393. 25 Della Porta Fis. I, 15; II, 22. 26 Miskolczi 1702, 106–114. 27 Bod 1746, 46. 28 O. Nagy 1985, 134. 29 Kandra 1897, 244. 30 Wlislockiné Dörfler 1892, 51, 31 Kandra 1897, 158; Kunt 2003, 111. 32 Balázs 2014, 147. 33 Lükő 1987, 39. 34 Bernáth 1987, 308. 35 Trencsény 1892, 127. 36 Lükő 1987, 174. 37 O. Nagy 1985, 136; Kálmány 2009, 279. 38 Aarne–Thompson 1961, 413. 39 Kovács szerk. 1982, 425. 40 Bánhegyi–Hapák 1993, 51; Mons Sacer 1996, II, 69–93; Szilárdfy 2008, kat. 162. 41 MÉ 1980/1, 68; Vida 1994, 47–49; AH 1997/1–2, 182–187. 42 Beke–Gábor–Prakfalvi–Sisa–Szabó 2002, 440. kép; ISz 2013/9, 18–27; Brody–Márton–NagyTorma 2013. 43 AH 1996/2, 177–187, 53. kép.



E
EGÉR, PATKÁNY (mus, rattus)
Jelentése:
egér: termékenység, sorscsapás, jövendölés, paráznaság, kicsinység, jelentéktelenség, kár, károkozás, találékonyság, kapzsiság, becsmérlés, kiválasztás, ízlelés, falánkság, mulandóság, éhínség, félénkség patkány: vétkesség, ördög, járvány, betegség, szegénység, halál, mocskosság
Egér
Kis termetű rágcsáló, településeken, házakban, pajtákban, istállókban, raktárakban él;
lyukakban, hasadékokban, föld alatti járatokban készíti vackát. Igen szapora állat. Rengeteg fajtája van: általában házi, erdei és mezei ~ről beszélünk. • Az antik források zoológiai állításai nagyrészt nem felelnek meg a valóságnak, az ~rel kapcsolatos feljegyzések javarésze pedig a babona világába utalható. Arisztotelész leírása az ~ termékenységéről, szapora utódnemzéséről az újkorig érvényes, s a bőséges esőzést jelöli meg ellenszerként. Az ~ termékenységét paráznaságával is ma
gyarázták.1 Miként manapság, az ókorban is kész sorscsapásnak tekintették, mivel a lakóházban és a gazdaságban rövid idő alatt óriási károkat okozott. Az ~hez mint szapora és könnyen járványt vagy a rágcsálásával pusztítást okozó állathoz több vallási és babonás képzet2 kapcsolódott, legrégebbi irodalmi emléke Homérosz Íliásza.3 Ebben a görögöket dögvésszel sújtó Apollón mellékneve a szminthoszból származó Szmintheusz, vagyis egéristen, akit Apollón papja, Khrüszész, a járványt okozó, pusztító, ill. a járványt elhárító funkciójában szólít meg. Volt, hogy történelmi eseményekben is döntő szerepet tulajdonítottak az ~nek: Hérodotosz beszéli el,4 hogy Széthosz a győzelmét az ellenség táborában mindent szétrágó mezei ~eknek köszönhette. A rómaiak körében jól ismert történetek szerint az ~ek rágcsálásukkal pozitív szerepet is betöltöttek: előre jelezték a bajt, háborúkat, földrengéseket, így a jövendölés képességét tulajdonították nekik. Amikor Laviniumban megrágták a szentélyben őrzött ezüstpajzsokat, előre jelezték a marsus háborút.5 Amikor Marius hadvezérének, Carbónak a saruját rágták el, a férfi halálát jövendölték meg. Amikor egy épület összeomlással fenyegetett, az ~ek kiköltöztek belőle. A fehér ~ek megjelenését kedvező előjelnek tartották. Az ókori mesékben gyakori szereplő. A leghíresebb a Horatius által elmesélt,6 a városi és a vidéki ~ről szóló, később többek által feldolgozott történet. A tanmesék gyakran szólnak a →macska, a →menyét vagy a →kígyó és az ~ ellenséges viszonyáról, ahol az ~ hol a védtelen kicsinység, hol a találékonyság szimbóluma. Az ~t szülő hegy7 Horatiusnál
Egér. Raff, Természet história



Egér, patkány Egér, patkány
78
Egér. Aldrovandi, Natura picta
is olvasható8 közmondásos intelmében az ~ jelentéktelensége hangsúlyozza a tanulságot. Közismert az ~ életét megkímélő →oroszlánról és később az állatok királyának életét megmentő, hálás kis~ről szóló aiszóposzi mese,9 vagy az oroszlánt egy pillanatra megfélemlítő ~ története.10 • A zsidó hagyomány a tisztátalan állatok közé sorolja: Lev 11,29. A Biblia szól a „földet pusztító egerek”-ről (1Sám 6,5) és egérhúst evő bálványkultuszról (Ézs 66,17) is. • Isidorus egyesek véleményét, bár kétkedéssel továbbítva, azt mondja, hogy az ~ (mus) a földből (humus) születik, innen ered latin elnevezése.11 A bestiáriumok Isidorus leírását ismételgetik, így az ~ a földi javakra vágyó és mások javait dézsmáló embert, a kapzsiságot szimbolizálja.12 Ikonográfiája a középkorban a kódexek és bestiáriumok lapjain legtöbbször macskával, ill. a templomi ostyát rágcsálva ábrázolja. Plinius óta13 ismert, hogy az →elefánt gyűlöli az ~t, ezért kerüli nemcsak őt, hanem azt is, amihez hozzáért. Erre a középkori természetrajzokban és bibliamagyarázatokban is számos utalást olvashatunk.14 Artemidórosz szerint az ~ szolgát jelent, „mert ott lakik és azt eszi, amit mi”, így vele álmodni még több szolga vételét, anyagi jólétet jelent.15 Gyógyászati haszna minimális: egy pohár vizet, amelyben ~t vagy általa megrágott kenyeret áztattak, az epilepsziás beteggel megitatva és
homlokára, lábára kenve a vizet, gyógyítja a bajt. Ha elkábított ~t tesznek időszakos láztól, gyomorfekélytől gyötört betegre, hatásos a betegség ellen.16 • A reneszánsz kori szimbolika az ~t a becsmérlés egyik attribútumának tartja: „ahogy próbálja mindig megrágni mások ételét és bármi dolgát, a becsmérlő is kikezdi, tönkreteszi és felemészti a tisztességet és mindazt a szépet és jót, ami az emberi fajban fellelhető”.17 Ókori reminiszcenciával a kár, a károkozás és a (szerencsétlenség) jövendölésének a jelképe is. Viszont csak a jó dolgokat rágja meg (ezzel még nagyobb kárt okozva), így a kiválasztást, az ízlelést is szimbolizálja.18 Az ízleléshez a falánkságot is társították.19 Barokk kori csendéletek gyakori szereplője, Georg Flegel nem egy képén. pl. Csendélet c. festményén20 is látható; id. Pieter Bruegel rózsákkal ábrázolja21: a károkozás, a kiválasztás mellett a mulandóságot, a mindent megrágó, felemésztő időt jelképezi. • Miskolczi Gáspár Vad-Kertjében is hangsúlyt kap az ~ jó szagló- és ízlelőképessége, „nyalánksága”, a legjobb étek kiválasztásának képessége, valamint, hogy ezért mindent megrág. Haszontalan kis állat, mert ahogy „az égi madarak közzül is a fecskék, azonképen a’ földi állatok közzül is az egerek, tellyességgel semmi jóra nem taníthatók”.22 Bod Péter biblialexikonjának szócikkében az Ószövetség nyomán a „vétkes, gonosz Ember” jelképe,23 a vétkesség, a mocskosság megtestesítője. A világirodalomban az ~ E. T. A. Hoffmann Diótörő és Egérkirály c. 1816-ban írt művével (és később Csajkovszkij zenéjével) nyert létjogosultságot. • Bár az ~ nem háziasított, abban az értelemben „házi” állat, hogy az emberi környezetben nagyon régóta táplálékforrást, valamint élőhelyet talált. Testmérete, színe, életmódja miatt emberi tulajdonságokkal ruházták fel, amelyek irodalmi művekben is megtalálhatók. Madách Imre (A történelmi jog) az ~ segítségével mutat meg egy aktuális, 19. sz.-i társadalmi problémát: „Apám! apám! mond a mágus fia, / Szentségeink között jár



Egér, patkány Egér, patkány
79
egy egér, / Mindent bemocskol, megrág. Tűrjük ezt? / Adj engedelmet és a gaz nem él.” – / „Ne bánd fiam, azon egérnek már / Nagyapja is azt tette, amit ez, / Kell hogy legyen hozzá magasb joga, / Ilyen merész bűnt másképen nem tesz.” Juhász Gyula versében felidézve látvány és lényeg érzékeltetésére szolgál: „A nagykörút során dörög a társzekér, / Elébe fogva két öreg, iromba állat, / Két szürke paripa, két szomorú egér, / Míg jobbra, balra, új batárok zaja vágtat.” A legismertebb társas szituációban ábrázolja József Attila Eszmélet c. versében, miközben a külső és a belső világ ellentétét érzékelteti: „ügyeskedhet, nem fog a macska / egyszerre kint s bent egeret.” • A magyar folklórban a ~ általában a gyávaság, a félénkség szimbóluma. Egyes szólásokban, közmondásokban a szegénységet is kifejezheti („szegény, mint a templom egere”). A szürke ~ a jelentéktelenség, a hétköznapiság szimbóluma: „itatja az egereket” (mondják a csekély dolog miatt síró gyermekre).24 A sok gyermekesekre régen azt mondták: „szapora, mint az egér”.25 Akinek sikerül elmenekülnie az üldözői elől, az a mondás szerint „egérutat nyer”.26 ~rel, patkánnyal álmodni a kalotaszegi néphagyomány szerint kárt és veszedelmet jelent.27 Régen úgy tartották, hogy ha a betegágynál jelenik meg az ~, a beteg meg fog halni. Jegenyén (Leghia, Románia) a haldoklóról azt mondták, hogy „szedi az egér a szalmát alula”.28 Egere nőtt, mondták, ha a ló nyakán, torkában, vagy füle tövén daganat jelent meg.29 Ugyanakkor az ~et kapcsolatba hozhatták a gyógyulással is: „Megindult (benne) az egere” (lábadozik).30 Ha a tűzhely alatt fészkel az ~, a szakácsné étele nem fogja az éhséget csillapítani, tartották régen. Ha a leány újév éjjelén ~cincogást hall, hamarosan férjhez megy.31 Számos tündérmesében megtalálhatók az állatvőlegények vagy állatmenyasszonyok. Egyes mesékben ~menyasszony található, aki, miután végleg leveti az állatbőrét, halandó emberré válik. Egyes történetekben a boszorkány is
képes ~ré változni. A mesékben az ~ megjelenhet állatkirályként is, akit a mesehős a jószívűsége által kötelez le magának.32 A páros táncok közül ismert az egeres tánc, amely Erdélyben a nemesség kedvelt tánca volt. A legény a macskát, a lány az ~et személyesítette meg.33 A magyarországi művészetben az ~nek nincs szimbolikus ábr.-a.
Patkány
Mivel a ~ a késő középkorban, a pestisjárványok idején került Európába (legalábbis az
irodalmi forrásokba), szimbolikája is ezzel kapcsolatosan kapott negatív értelmezést a köztudatban. A ~ Európában általában a betegségek, a járványok, a halál jelzője, kísérője maradt. Vas Gereben A valódi barátság c. novellájában a gyávaság jelképe, ahogy két szereplő beszélgetéséből kiderül: „Nincsen hozzávaló bátorságom – én vagyok az a patkány, mely kiszökik abból a hajóból, melyben te üldögélsz.” Ugyanő Egy alispán c. regényében is emlegeti a ~okat, mint az egymással szembefordítható, egymást megsemmisítő közösségek jelképét: „...a kínaiak a patkányokat úgy irtják ki, hogy egymás között öszszebújtogatják őket.” • A magyar folklórban ~nyal álmodni a kalotaszegi néphagyomány szerint kárt és veszedelmet jelent.34 Régies mondás a felvágó, nagyképű emberre: „másnak akarsz patkányt fogni, s magadnak egeret sem foghatsz”. Az aljas, megvetett ember
Patkány. Raff, Természet história



Egér, patkány 80 Egyszarvú/unikornis
Unikornis. MS Bodley 764
elnevezése is ~. Egy bátyai hiedelemtörténet szerint a húsvéti hímes tojás megvédi a házat a ~októl. • A fekete ruhás, lefátyolozott nő ruháját szaglászó kövér ~ Ország Lili Szorongás (1955) c. képén a halált szimbolizálja.
1 Ail. NA 12. 5. 2 Plin. NH 8. 103, 221–223. 3 Hom. Il. 37–42. 4 Hdt. 2. 141. 5 Cic. Div. 1. 44. 6 Hor. Sat. 2. 6. 7 Phaedr. 4. 23. 8 Hor. Ars p. 139. 9 Aisop. 105. 10 Uo., 102. 11 Etym. 12, 3, 1. 12 Bodley 764, 109. 13 Plin. NH 8. 29. 14 Solin. 25. 29; Etym. 12, 2, 16; Basil. Hex. IX 5,12; Ambr. Hex. VI 6, 37. 15 Artem. 3. 28. 16 Hild. VII, 39. 17 Ripa 1618, 135–136. 18 Pier. Valer. 171. 19 Capaccio Princ. 183. 20 München, Alte Pinakothek. 21 Milánó, Pinacoteca Ambrosiana. 22 Miskolczi 1702, 267. 23 Bod 1746, 53. 24 Szemerkényi 2009, 322. 25 O. Nagy 2010, 165. 26 Szemerkényi 2009, 324. 27 Kandra 1897, 156. 28 Uo. 29 O. Nagy 2010, 164. 30 Uo. 31 Kandra 1897, 156. 32 Uo., 142–143. 33 Apor 1927,15. 34 Kandra 1897, 156.
EGYSZARVÚ/UNIKORNIS (monokerósz, unicornis)
Jelentései: Krisztus, Isten, ördög, egyház, szűziesség, féktelenség, kegyes uralkodó, orvos, prédikátor, Amerika, filozófusok, varázserő és mérgek hatástalanítása (szarva)
→Ló alakú mitikus állat, lófeje, fehér lóteste, őzlába és oroszlánfarka van, homloka közepén egyenes, hegyes szarvval. • A mesebeli indiai állatról először Hérodotosz tett említést.1 A görög-római írók2 rendkívül vad, erős és gyors állatként írják le, akinek a homloka közepén előrenyúló, közel egy méter hosszú szarva van, amelynek csodás varázserőt tulajdonítottak. Plinius leírásában „a teste a lóéra hasonlít, a feje a szarvasra, lábai az elefántéra, a farka a vadkanéra, bőgése mélyhangú, és a homloka közepén egyetlen fekete, két könyök hosszúságú szarv mered előre”.3 Az ókorban valószínűleg azért nem kételkedtek soha az ~ létezésében, mert a beszámolók alapja valójában egy rinocéroszfajta, az indiai →orrszarvú lehetett, a római császárkorban gyakran léptettek fel az amphitheatrumi vadászatokon, ahol többnyire →bikával vagy →medvével ütköztették. • A Bibliában, figyelembe véve a fordítási, szemléletbeli különbségeket, nem egyértelmű az ~ azonosítása. Az ~ a Vulgatában „rhinoceros”, a héber szövegben „reém”, amely a magyarázat szerint kihalt bivalyfajt jelöl.4 A rev. Károli-bibliában olvasható sor ~ja („De magasra növeszted az én szarvamat, mint az egyszarvúét...” [Zsolt 92,10]) más
❧



Egyszarvú/unikornis Egyszarvú/unikornis
81
fordításokban5 →bivalyként szerepel. • Nem tudjuk, mikor indult az az asszimilációs folyamat, amely az antik ~t a szűz leányzó ölében megszelídült vadállattá tette és keresztény környezetbe helyezte. Az ~ középkori képének és szimbolikájának meghatározó pontja mindenesetre a Physiologus volt, amely a fenti bibliai idézettel indít és apró, gödölyéhez (kiskecskéhez) hasonlító állatnak írja le az ~t. Beszél rendkívüli erejéről is, amely miatt lehetetlen elfogni, hacsak szűz leány nem kerül elé, akinek ölébe ugrik, s aki az emlőjéből szoptatja. „Az Üdvözítő személyére értendő az állat”, a szeplőtelen szűz pedig Szűz Mária, szögezi le a Physiologus görög verziója.6 A különböző Physiologus-változatok alapjában nem térnek el e megállapítástól, inkább csak finomítanak rajta: pl. a Jézusra/~ra vadászók a zsidók.7 Isidorus összekeverte az ~t (monoceros) a rinocérosszal. A rinocérosz eszerint görög kifejezés, amelynek latin jelentése: orrán szarvat viselő (in nare cornu), akit egyszarvúnak is neveznek (unicornus).8 A bestiáriumok ezeket az információkat használták fel és alakították, sőt módosították is a ~ szimbolikáját. Guillaume Le Clerc az ~ külsejét és erejének mibenlétét is aprólékosan írja le, pl. szerinte kemény és éles a patája, körme hegyes, s ezzel sebez halálra. Elmeséli az →elefánttal való küzdelmét is,9 ami megegyezik Hrabanus Maurus leírásával10: az elefánttal folytatott harc ismét az ~nak a rinocérosszal való felcserélésére utal. Ettől eltekintve tartalmas szimbolikát nyújt, olyannyira, hogy több bestiárium is ezt az értelmezést tette magáévá11: a ~ maga Krisztus, a szűz természetesen Mária, a vadászok a zsidók, a szarv pedig Isten és Krisztus egységét jelképezi. Philippe de Thaün bestiáriuma az ~val kapcsolatos szimbolikát továbbviszi, amikor elsőként hangsúlyozza a szűz illatát, amely odavonzza az állatot (aki az Isten), majd megcsókolja (a béke csókjával) a szűz (Mária) keblét (az Anyaszentegyházat).12 Egy
verses moralizáló bestiárium szerint a megölt ~ testét orvoslás céljára használják, „mert minden betegséget gyógyít”, ahogyan a keresztre feszített Krisztus teste az emberiség betegségtől való megváltását segítette elő.13 Richard de Fournival szerelmi bestiáriumában erotikus megközelítéssel szintén az illatra helyezi a hangsúlyt, amikor a hölgy ölébe hajtja fejét: Amor a vadász, akinek a csapdájába esett.14 A trubadúrköltészetben is megjelenik az ~vadászat témája: „Olyan vagyok, mint az ifjú leány látványától megzavarodott egyszarvú, akit elvarázsolt a szenvedély, és aléltan hull a Hölgy ölébe, hogy árulással megöljék.”15 A Vaud kantoni nyelvre fordított bestiárium szerint viszont az ~ maga „a félelmetes és gonosz ördög, akit csak a szűziesség illatával, azaz a jó cselekedetekkel és az erénnyel lehet foglyul ejteni”.16 A több-kevesebb részlettel bővített, olykor költői igényességgel írt szövegek mellett az enciklopédisták is gazdagították a szimbolikát: pl. Hrabanus Maurus szerint az állat Szt. Pál apostol.17 Ezt a változatot örökíti tovább néhány bestiárium is.18 A keresztény ikonográfiában Krisztus jelképe, a tisztaság, a szüzesség, a szellemi és a testi erények megtestesítője: „Az egyszarvú az igazakat jelenti, de mindenekfölött Jézus Krisztust, aki a kereszttel, mint a szarvval harcolt ellenségei ellen, és ez az a szarv, amelyben a mi bizodalmunk nyugszik.”19 Beda Venerabilis az egyház allegóriájaként is értelmezte, s szarva a hívek Istenben való egyetlen reményére utalt.20 A 12. sz.-tól kibontakozó nyugati Mária-kultusz nagyban hozzájárult az ~-szimbolika ikonográfiai gazdagodásához. A Physiologus nyomán az Angyali üdvözletallegóriák Máriát elzárt kertben (hortus conclusus) ábrázolták, térdén az ~val, Krisztussal, Gábriel vadászként, →kutyákkal látható. A bestiáriumok miniatúráin megjelentetett ~t általában háromféleképpen ábrázolják. Egy kisebb, kecskeszerű állat, feje egy leány ölében21 (előfordul, hogy a leányzó ruhát



Egyszarvú/unikornis Egyszarvú/unikornis
82
lan22). A másik ábrázolási forma, amikor csak magát az ~ jelenítik meg.23 A harmadik, leggyakoribb verzió a vadásszal mutatja a már sebzett állatot.24 Olyan ábr. is előfordul, amelyiken a leány szinte védelmezően tárja ki kezét a megsebzett állat felé.25 A kódexek, a bestiáriumok, a hóráskönyvek lapjain, a szövött falikárpitokon szereplő ~ a középkori állatábr.-ok egyik legközismertebb alakja, amelyet szimbolikájától függetlenül, dekorációs céllal is megörökítettek. • A szövegben és képi változatban is rendkívül gazdag és változatos ~kép középkori megjelenítéséhez az újkori értelmezések és ábr.-ok nem tudtak sok újat hozzáadni. Az állat szimbolikáját felidéző 16. sz. eleji szövegek továbbra is kitérnek arra, hogy az ~t rendre összekeverik a rinocérosszal, pedig elegendő lett volna Pliniust figyelmesebben olvasni. Mindenesetre egy igazi, élő rinocérosz megjelenése Európában a 16. sz. elején valamelyest tisztázta a helyzetet.26 Még a 17. sz.-ban is joggal állíthatta Ferrer de Valdecebro, hogy „a legtöbbet magasztalt, de a legkevésbé ismert állat”.27 A mérgek ellen hatásosnak tartott ~szarv (vagyis az akként árult narválagyar) mindenesetre kelendő termék volt a reneszánsz korában.28 Leonardo da Vinci számára az ~ a nemi vágy gerjesztette féktelenség.29 Ripa a szűziesség egyik attribútumává teszi, a Szüzesség szekerét is két ~ húzza.30 A szarvát folyóba hajtó állat Krisztus megkeresztelését jelképezheti. A politikai kérdések iránt elméleti szinten igen fogékony 17. sz.-ban a ~ az igazságos és kegyes uralkodó egyik zooszimbóluma.31 (Hacsak a harag el nem veszi az eszét, mint Diego de Saavedra Fajardo politikai emblémáján.32) A mérgek ellen hatásos ~ a testet gyógyító orvost és a lélek betegségein erkölcsi beszédével könynyítő prédikátort is jelképezheti.33 Camerarius a szerelem erejét (Hoc virtutis amor) illusztrálta a középkor óta annyiféleképpen ábrázolt, szűz ölében látható ~val.34 A több évszázados szimbolikában gazdag ~ – a 16
17. sz.-i haszonelvű felfogás szerint (ahogy Zsámboky János, Camerarius és más emblémáskönyvek is ábrázolták) – igazi értéke hasznosságában, pl. a mérgek semlegesítésében rejlett, ahogy az emblémákat magyarázó mottóban is áll (Pretiosum quod util).35 Julius Goltzius kontinenseket ábrázoló rézmetszet-sorozatán (1595) Amerika zooszimbólumaként szerepel. • Miskolczi Gáspár ismertetésében az ~ a Filozófusok állata, mivel a szabadságot és a magányt kedveli, szarva mérgektől óvó, gyógyító erejű, „azonképen a Krisztus országa is idvességnek erős szarva, melly által a bűn öszve rontatik, a halál pedig eltörültetik”. Az unikornisra vonatkozó sokrétű bibliai utalás alapján Miskolczi hangsúlyozza: „...minthogy a’ sz:Irás sok helyeken jeles hasonlatosságokat vészen az Unikornisnak természetitől, és azokat mind a’ Hivekre, mind a’ hitetlenekre, mind pedig a’ Krisztusra kiváltképen való jeles tudomány és vigasztalás képen alkalmaztatja: Szükségképen vagyon tehát a’ természetben Unikornis.” Kiemeli a szarv erő- és hatalomszimbolikáját, de emellett jelölhet „néhol óltalmat, és kiváltképen való tisztességet, néhol pedig igaz isteni esméretet, benne való hitet, segítségül való hívását, jelen vóltát és Istennek segedelmét”. Miskolczi ismerteti az ~ szarvához fűzött apotropaikus legendát is: „Miképenhogy az Unikornis szarva bé-vött méregnek ellen áll: Azonképen az Istennek esméreti és segítségül való hívása, mindenféle bűnöknek ellene áll.” Az unikornis vadászatát az egyház üldöztetéséhez hasonlítja. Krisztusra vonatkozó jelentéseit is taglalja: az eretnekeket és az ördögöt „porrá rontja”, viszont „Miképenhogy az Unikornis az Asszonyi-állatnak, úgymint gyenge edénynek kedvezni szokott: Azonképen a’ Krisztus is a töredelmes szívűeket szereti és segélli”.36 • Az ~ a bestiáriumok, a gyermek- és ifjúsági irodalom, ill. a bestsellerek mondabéli állata, de szépirodalmi alkotásokban ritkán fordul elő. Weöres



Egyszarvú/unikornis Egyszarvú/unikornis
83
Unikornis és elefánt harca. Royal MS 12 C XIX, London, British Library
Sándor Három dal női hangra c. versének második része szonett: Az unikornis látogatása. Beszélője a „női hang”, akinek látomásában megjelenik a „kényes léptü őz”, aki maga a szépség: „sötét szeme rajtam pihen puhán”. Ez a szépség azonban részvéttelen és megszerezhetetlen: „ahogy testetlen mámor magtalan, / oly egykedvűn, bámészan elsuhan / ártatlan szépsége a holdvilágban”. • Az ~ a keresztény szimbolika hatására ritkán jelenik meg a magyar paraszti díszítőművészetben. Néhány ábr.-át ismerjük 18. sz.-i templomi festett famennyezetekről (Megyaszó, Kraszna [Crasna, Románia]), ám valószínűleg jelképes értelmezése már feledésbe merült, csupán díszítőelem. Néhány 17–18. sz.-i úrasztali edényen és terítőn látható ábr.-a azonban még őrizheti eredeti jelképes értelmét. Hazai habán kerámiákon, gyógyszertári edényeken is látható. Eltérően más közép-európai (német, osztrák, orosz) népművészeti hagyománytól, magyar paraszti hímzéseken nem található.37 • A magyarországi művészetben az ~ mint keresztény szimbólum Mária szüzességének és Krisztus kereszthalálának szimbóluma, a tapintás érzékének allegóriája.38 A tiszabezdédi tarsolylemezen a kereszt két oldalán sēnmurv (sárkány felsőtestű és pávafarkú szasszanida állat) és szárnyas ~ látható.39 Paradicsom- és Bűnbeesés-jeleneteken gyakran látunk ~t.40 A hölgy ~val ábrázolása a képzőművészetben a szűziesség allegóriája, megjelenik pl. Zsigmond király udvarában használatos csontnyergeken (15. sz. első negyede); Mátyás király és Beatrix királyné majolikakészletének (1485–1490) egyik tányérján;41 ill. ~t ábrázoló stukkón a boltfiók alatt, a nagyváradi (Oradea, Románia) fejedelmi palota stukkódíszes termében (1624–1625).42 Az ~vadászat a református templomok 18. sz.-i festett kazettás mennyezetének gyakori eleme: pl. Szilágylompért (Lompirt, Románia, 1778).43 A narvál (agyaras cethal) agyarát ritkasággyűjtemények és patikák mutogatták ~szarvként, és mérgezés, pestis elleni
biztos szernek tartották. Zsámboky János humanista orvosnak volt egy narválagyara, amelyről végrendelkezett. Számos patikát az ~ról neveztek el: pl. a kőszegi (1735–1744) és a debreceni (1772) „Arany Egyszarvú”.44 ~pár kapuőrzőként, kerítések, mellvédek tetején is látható, pl. az aszódi és a szentbenedeki (Mănăstirea, Románia) kastély kapujában.45 Attribútumként, legenda vagy mitológia szereplőjeként is megjelenik: pl. kékesfehér ~pár húzza a Hold szekerét (Luna vagy Szeléné allegóriája) az ún. Mátyás-kálvária talapzatán.46 Két szárnyas, egyszarvú ló húzza a babérkoszorús Mars magyar címerrel díszített kocsiját Liszti László Magyar Márs c. elbeszélő költeményének címlapján (1653).47 Heraldikai elemként is előfordul: pl. a Rákóczi Zsigmond fejedelem nagyobb kancelláriáján írnokoskodó Szeredai alias Bán Mihálynak adományozott címerén (1607) egy teljes ágaskodó ~ látható, a tiszta szeretet és ragaszkodás jelképeként.48 A Kereszthury család címerállata: ábr. Báthory István fejedelem oklevele, amelyben címert adományoz Kereszthury Kristófnak (1573).49 Az ~ Kazincbarcika egyik címerállata, ezért állította föl a város Szőke Gábor Miklós Unikornis c. szobrát (2013): az ~ az alkotó szerint a szeretet, béke, öröm és tisztaság szimbóluma.
1 Hdt.4. 191. 4. 2 Arist. Hist. an. 2. 1. 499b 18 skk.; Plin, NH 8. 71 és 76) 3 Plin. NH 8. 76. 4 Sz. Jónás 2008, 73. 5 Katolikus Szent István Társulati Biblia.



Egyszarvú/unikornis 84 Elefánt
ELEFÁNT
(elephas, elephans, elephantus)
Jelentése: tanulékonyság, diadal, eszesség, okosság, kiváló memória, engedelmesség, tisztesség, házastársi hűség, szemérmesség, szolidaritás, türelem, mértékletesség, megváltó, Jézus, tisztaság, jóindulat, könyörületesség, erő, hála, uralkodói erények, vallás, keresztelés, Afrika, India
Az elefántcsont jelentése: pompa, luxus, szépség, őszinteség
Elefánt. Raff, Természet-históriája
6 Phys. 22.
7 Phys. lat. B. XVI; Phys. lat. B-Is. CVI. 8 Etym.12, 2, 12. 9 Guill. Clerc. 1381–1393. 10 Hrab. Maur. Univ. VIII. 220. 11 Guill. Clerc. 1417–1430; PdB. Vers. XXXVII. 12 PhdTh. 393–460. 13 BM IV. 14 RdF. 389 skk. 15 IV. Thibaut de Champagne, Mint egyszarvú, in Hódolat és hódítás: a trubadúrköltészet remekei, Napkút Kiadó, Bp., 2011, 107. 16 BV XXIX. 17 Hrab. Maur. Univ. VIII. 220–221. 18 BT XX. 19 Aranyszájú Szt. János, Homília a 91. zsoltárról. Idézi: Sz. Jónás 2008, 73. 20 Beda Venerabilis kommentárja a 77. zsoltárhoz. Idézi: Sz. Jónás 2008, 73. 21 Hága, Koninklijke Bibliotheek, KB, KA 16, f. 63r. 22 London, British Library, Royal Ms. 12 xiii, f. 10v; Oxford, Bodleian Library, Ms. Douce 132, f. 70r. 23 Ashmole 1511, London, British Library, Harley Ms. 3244; Bodley 734; Hága, Koninklijke Bibliotheek, KB, 76 E 4, f. 34r. 24 Bibliothèque Municipale de Douai, Ms. 711, f. 4r; Párizs, BnF, fr. 15213, f. 74v; BnF, fr. 1951, f. 14r. 25 London, British Library, Royal Ms. 12 F. XIII, f. 10v. 26 Pier. Valer. 29. 27 Ferrer, 122. 28 Uo. 29 Leo. Best. 28. 30 Ripa 1618, 503 és 73. 31 Picin. 147. 32 Saavedra Fajardo, 8. 33 Uo. 34 Camer. II, 13. 35 Zsámb. 150; Camer. II, 14; Picin. 148. 36 Miskolczi 1702, 93–102. 37 Fügedi 1993, 151–156. 38 LCI 1 590–593; Seibert 1986, 78–79; MAMŰL II, 2004, 306. 39 Bollók 2013; Bollók 2015, 428–502. 40 Rózsa 1998, 149. kép. 41 Dávid 1981, 5. kép; Matthias Corvinus 1982, Abb. 83; Keresztény Múzeum 1993, 114; Pannonia Regia 1994, 379; Sigismundus rex 2006, 356. 42 Kovács 2003, 111; Liber discipulorum 2011, 130132. 43 MÉ 1982/2, 120–134; Legendás lények 2008, 62, 158. 44 Vida 1994, 65–67. 45 B. Nagy 1973, 132. kép. 46 Kovács 1983, 51.
47 Galavics 1986, 85. 48 Tüdős 2013. 49 MOL Rhédey-levéltár.
❧
A kizárólag növényevő és rendkívüli intelligenciával rendelkező állat a ma élő legnagyobb szárazföldi emlős. • Tanulékonyságát már az ókorban is felismerték.1 Indiában, Perzsiában és Afrikában békeidőben teherhordásra, háborúban harci ~ként használták. Perzsia uralkodóinak volt szokása ~fogaton vonulni, akárcsak később Rómában, pl. Pompeius Magnus a diadalmenetén. A hódítás és a hatalom efféle demonstrálásának mitológiai előképe lehet, hogy Dionüszosz isten India meghódítása után ~okkal vontatott



Elefánt Elefánt
85
szekéren vonult diadalmenete élén. Az ~vadászat a császárkori Rómában az egyik legkedveltebb látványosság volt: a meghódított területekről Rómába szállított és a circusi küzdelemben megölt ~ok látványa Róma diadalát és világuralmi pozícióját vizionálta a nép számára. Az ókori görögök az ~csontot már Homérosz korában is ismerték,2 de az állatról közvetlen ismereteket csak Nagy Sándor hadjáratainak köszönhetően szereztek. Itália először a Pürrhosz királlyal vívott (Kr. e. 280–272), majd a II. pun háborúban (Kr. e. 218–201) látott ~ot. Számos antik elbeszélés maradt fenn az ~ eszességéről, engedelmességéről, tisztességéről és erkölcsös életéről, amelyeket példázatként emlegettek. Utóbbit illetően kiemelik házastársi hűségét, amelyről egy Ailianosz által, az ~ szelídítőjének feleségéről elmesélt történet is tanúskodik: az állat megölte a hűtlen asszonyt és a szeretőjét.3 Az ~ szemérmessége köztudott, ami miatt igen ritkán párzik.4 Az ókorban elterjedt tévhit volt, hogy az ~nak nincs térdízülete, ezért állva, fának dőlve alszik, ami az állat elejtésének egyik ötletét adta: a fát előre elfűrészelték, így a nekitámaszkodó állat elesett és kiszolgáltatottá vált.5 Az is elterjedt nézet volt, hogy a nagy testű és rettenthetetlen ~ nagyon fél a →kostól,6 a →disznótól7 és az →egértől. Ailianosz meséli, hogy az ~ kostól való félelmét kihasználva sikerült a rómaiaknak Pürrhoszt legyőzni.8 E szerzőtől számos pliniusi eredetű9 és általa a középkor számára közvetített, gyakran ismételt anekdotát olvashatunk, pl. az ~ok szolidaritásáról, ahogy egymásnak segítenek,10 valamint a disznótól való félelmükről.11 Ez az ijedelme egy aiszóposzi meséből is ismert, és szintén egy tanmeséből tudhatunk a →szúnyogtól való rettegéséről is.12 • A Biblia a makkabeus felkelés kapcsán Nagy Antiokhosz harci ~jait említi (1Mak 1,17; 6,30; 6,34; 6,35; 6,46; 8,6), aki százhúsz ~ot vonultatott föl. Az ~okat ütközet előtt szőlő- és szederlével itatták, hogy így tüzel
jék őket harcra (1Mak 6,34). Az elefántcsont értékes kereskedelmi cikk volt már az ókorban is. Salamon király hajói „aranyat, ezüstöt, elefántcsontot, majmokat meg pávákat hoztak” (1Kir 10,22). A király aranyozott elefántcsont trónusa a pompa kifejezője (1Kir 10,18), de az elefántcsontból készített tárgyak a szépséget (Zsolt 45,9) és luxust (Ám 3,15; Jel 18,12) is jelképezhetik. Az elefántcsont színe az emberi test szépségét hangsúlyozta az Énekek énekében: a vőlegény zafírokkal díszített elefántcsont szobor, a menyasszony nyaka elefántcsont toronyhoz hasonlatos (Én 5,14; 7,5). • Az erények allegorikus ábrázolásain a türelem, a tisztaság és a mértékletesség attribútuma. A kora középkori Európában nem sok közvetlen tapasztalattal rendelkeztek az ~ról: nagy ritkán királyoknak szánt ajándék formájában érkezett Európába, vagy ókori leírások álltak rendelkezésre, s ezekre alapozva a keresztények számára szimbolikája jobbára pozitív. Arra a hiedelemre építve, miszerint az ~ fának dőlve alszik, és ha kidől a fa, az állat nem tud felállni, a Physiologus története keresztény allegorikus értelmezést nyújt: az embert felemelő, megváltó Jézust példázza.13 Ugyanott olvashatjuk, hogy a szemérmességéről is is
Folyóban egymást segítő elefántok. CC



Elefánt Elefánt
86
mert hímet a nőstény mandragórával (vö. Ter 30,14–15) veszi rá a párzásra, amit a szerző a bibliai bűnbeesés történetének allegóriájaként értelmez. Pliniusi eredetű14 az a vélekedés, miszerint az ~ halálos ellensége a →kígyó (ill. a →sárkány). Isidorus, az ~ háborúban való felhasználhatósága mellett, főképp eszességét és kiváló memóriáját emeli ki, jelezve, hogy fő ellenségétől, a sárkánytól óvakodva, két év vemhesség után vízben hozza világra egyetlen kölykét: innen ered a keresztelés jelképeként való megjelenítése.15 Isidorus és a Physiologus nyomán az ~ra vonatkozó ismertetések és szimbolika hangsúlyozása a bibliamagyarázatok, enciklopédiák, bestiáriumok elmaradhatatlan eleme.16 Könyörületességet tanúsít az ember, a többi ~, de más állatok iránt is.17 A sárkánnyal való küzdelme (aki a hasán sebzi halálra az ~ot, ő viszont ráesik és agyonnyomja ellenfelét) pliniusi eredetű18 közhely. A sárkány és az ~ közötti, s mindkettő állat halálával végződő harcban az ~ot az emberiségért önmagát feláldozó Krisztussal azonosítja a keresztény szimbolika.19 Gyakran hangoztatott ismertetőjegye a szemérmessége: az ~ok egymásnak háttal párzanak; a forrásban újholdkor megmártózó ~ a tisztaság és a jóindulat szimbóluma (Bartholomaeus Anglicus szerint azért, mert nincs epéje20). Ótestamentumi ihletettségű leírások (1Mak 6,34; 2Mak 11,4; 13,2,15) mély nyomot hagytak az illusztrátorokban. Ikonográfiája a bestiáriumok és az illusztrációik révén is az ~ (gyakran miniatűr várak formájában megörökített) harci terhek, harcosok cipelésére alkalmas mivoltát21 és a sárkánnyal/kígyóval való küzdelmét22 hangsúlyozza. De a vízben kicsinyével ábrázolt ~ szintén gyakori motívum.23 Az elefántcsontból készült golyó az őszinteséget jelképezi, mert „kívül és belül egyformán makulátlan”.24 • Antik források nyomán a reneszánsz kori állatszimbolikában is emberi erényekkel ruházzák fel, mint az emberhez érzelmeiben legközelebb álló
állatot. Az ésszel vezérelt jóindulatot és az erőt, a jó érzést, a könyörületességet25 jelképezi, ezért fejedelmi erények leggyakoribb szimbóluma, hiszen „ereje van, hogy ártson, mégis inkább hasznára van az embereknek, [...] akár azok az urak, akik természetes jóindulatuktól vezérelve, alattvalóikat vagy szolgáikat elégedetté teszik, amikor alapszükségleteiket kielégítik”.26 Jóindulatára jellemző, hogy – Pliniustól véve – „csak ha provokálják, akkor harcol; és még ha birkanyáj közé keveredik is, ormányával odébb tolja a szembejövőket, nehogy figyelmetlenségből letapossa őket [...]. Az igazságos és mértékletes uralkodó jele és képe”.27 Az uralkodói erényeket szimbolizálja Rosso Fiorentinónak a fontainebleau-i kastélyban, az I. Ferenc-galériában látható freskóján is a díszesen felcicomázott ~. További fejedelmi erénye a bőkezűség,28 és sok erényénél fogva az ~ gyakran általában véve az uralkodói erények zoomorf alakja is29: „amikor egy királyt akarnak ábrázolni, akitől távol áll az ostobaság és a mértéktelenség, egy ~ot és egy kost rajzolnak, mivel az ~ elmenekül, ha kost lát”.30 Ebben az esetben az ~ kostól való félelme, valamint az utóbbi túláradó szexualitásának és az ~ szemérmességének szembeállítása is hozzájárult ehhez a szimbolikához. Ugyancsak az ostobák elkerülésével hozzák összefüggésbe az ~nak a disznó röfögésétől való menekülését.31 Mint a könyörületesség szimbólumát, a Plinius által elbeszélt történetekre32 is alapozva, a vallás jelképévé is teszik.33 A hála34 mellett a – különösen az evésben megnyilvánuló – mértékletességnek is jellemző szimbóluma.35 Antik forrásokra is hivatkozva külön hangsúlyozzák szemérmességét, hiszen „szégyenérzetből sosem párosodik nyilvános helyen”.36 Leonardo da Vinci bestiáriuma összefoglalja az ~ról alkotott reneszánsz kori képet: „A nagy elefántnak megvan az, ami csak ritkán van meg az emberekben, vagyis egyeneslelkűség, bölcsesség és igazságosság, s a vallás tiszte



Elefánt Elefánt
87
Elefánt mint a mértékletesség szimbóluma. Ripa, Iconologia, 1997
letben tartása.”37 Sokféle erényénél fogva a művészetekben is gyakori szereplő az ~. Hieronymus Bosch Gyönyörök kertjéből38 sem hiányozhatott gazdag szimbolikája okán. A kontinensek közül Afrika egyik jelképe.39 A fekete kontinenst a római Szt. Péter-bazilika keresztelőkápolnája kupolája alatti egyik csegelyén a sárkány és a kígyó mellett az ~ szimbolizálja. Szintén Rómában, a Santa Maria sopra Minerva-templom előtt látható az obeliszket tartó híres ~szobor, amely Bernini tervei alapján készült. Talapzatának felirata szerint „...éles elme szükséges ahhoz, hogy a tudás súlyát elbírjuk”. • Miskolczi Gáspár „az erős Isten első alkotmányának, az-az kiváltképpenvaló nevezetes munkájának” nevezi és részletezően leírja az ~ot, akit a Jób könyvében szereplő →behemóttal azonosít: „nagy bestiának neveztetik”. Miskolczi szerint – a bibliai és antik szövegek, valamint a középkori bestiáriumok hagyománya nyomán – az ~ „jeles példája mind az okosságnak, mind a mértékletességnek. [...] paráznaságnak semmi nyomdoka nincsen bennek...”. Az ~ legfőbb ellenfele a sárkány: „Mi pedig az Istennek Ekklésiájában ugyanezt mind a Krisztusra és az őellene hadakozó sátánra, mind pedig az istentelen Tyrannusoknak a hívek ellen dühösködő kegyetlenkedésekre méltán alkalmazhatjuk.”40 Bod Péter bibliai lexikonjának szócikkében az elefántcsont az Énekek éneke nyomán a szépség, a szentség, az ártatlanság jelképe, „Krisztusnak Titkos teste” valamint a „Szent, nem bűnnel verselő” kifejezője. Ugyanakkor negatív értelemben – Ez 27,15 és a Jel 18,12 alapján – a „jelent tettetes Szentséget is, a’ mellyel a’ titkos Tirus és Babilon kereskedik”.41 • Bár ~ nem él Európában, már az ókorban ismerték: Hannibál hozta be a Római Birodalomba. Fizikai leírása tehát a látott állaton alapult. Ennek ellenére képzelt tulajdonságokkal és külsővel is felruházták. A magyar irodalomban is sokszor más, egzotikus állatokkal együtt, egzotikus helyszí
nen fordul elő. Petőfi Sándor Lehel vezér c. versében a magyarság ázsiai őstörténetét felidézve, vadászatát nyíllal is lehetségesnek tartotta: „Már gyerekjátékból párducra vadászott, / S gyermekjátékot még alighogy felejtett, / Mikor nyilával egy elefántot ejtett, / Kivette és kürtnek csinálta agyarát, / A cifrát tulajdon keze faragta rá.” A 20. sz.-i ember számára azonban az egzotikus állatok elveszítették titokzatosságukat, állatkertek lakóiként vagy eredeti élőhelyeik rezervátumaiban találkozva velük. Kosztolányi Dezső Otthon c. ciklusának egyik versében csupán az álmodott környezetnek adnak értelmet: „Éjjel / a zongora, mint barna medve, / fogat vicsorgat fenekedve, / mint krokodil lapul a díván, / párduc a karszék, enni kíván, / kihív a harcra, beleránt, / a szekrény lomha elefánt / s a kályha az arcomba horkol.” • A népi megfigyelések, szólások és közmondások főként az állat nagy méretére utalnak: „légyből/szúnyogból/bolhából is elefántot csinál” (kis dolgot nagyít fel), „szúnyog elefánt ellen” (nevetséges ellenségeskedés),42 „úgy viselkedik, mint elefánt a porcelánboltban” (ügyetlen, esetlen, ill. tapintatlan ember), „bezár



Elefánt Elefánt
88
kózik az elefántcsont toronyba” (az az ember, aki az őt körülvevő problémák hatására viszszavonul).43 A magyar népi biblikus történeteket tartalmazó Parasztbibliában az ördög az ~ füle mögé bújt el Noé bárkájában, és így maradt észrevétlen. Ha Noé nem vette volna észre időben, elsüllyesztette volna a bárkát.44 A népművészetben az Agnus Dei-minta bukovinai székely szálán varrott hímzéseken már a „csitkós”, valamint „élifántos” elnevezést kapta, amely a Sibmacher-féle mintakönyvre vezethető vissza.45 • A magyarországi művészetben sokféle szimbolikus értelmet hordozhat46: gonosz, szüzesség, uralkodói hatalom, mértékletesség, ennek ábr. pl. stukkó a boltfiók alatt a nagyváradi fejedelmi palota stukkódíszes termében (1624–1625, Oradea, Románia).47 A hátán tornyot tartó – a középkori bestiáriumokban látható képek mintájára ábrázolt ~ az állhatatosságot jelképezi, mint a radványi (Radvaň, Szlovákia) egykori Radvánszky-kastély 17. sz. közepéről datálható falfestményén48; továbbá l. III. Ferdinánd és családja hódolatát a mariazelli kegyszobor előtt mutató rézmetszetű könyvillusztráció
ját 1644-ből, amelynek felirata: „Castellum Catholicorum”49. Református templomok 18. sz.-i festett kazettás mennyezetének nem túl gyakori eleme pl. a bánffyhunyadi (Huedin, Románia) templom szentélyén, 1780-ból (Asztalos Umling Lőrinc). Négy ~ húzta szekér a diadal jelképe, pl. Ferenczy Istvánnak a prágai Ferenc császár emlékművéhez készült terve, amelyhez római, pl. Domitianus császár érméinek hátlapját használta előkép gyanánt.50 A győzedelmes birodalmat bemutató jelenetekben hangsúlyosak a felvonuló ~ok, pl. Burnacini jelenetképe a bécsi udvari színház La Monarchia Latina trionfante c. díszoperához (1678).51 A szelídséget megszemélyesítő alak ~on ülve jelenik meg Johann Lucas Krackernek a Hit diadalát ábrázoló mennyezetfreskóján az aszódi Podmaniczky-kastély dísztermében (17761777).52 A magyar anyától, hindu apától származó Amrita Sher-Gil festményeinek fontos motívuma az ~, mint India fő állata.53 Nagy Ágnes Arany elefánt samottszobra (2009) – és annak szürke változata – az anyaság, a család szimbóluma, amely az összetartozást, a gondoskodást és a folytonos haladást fejezi ki; az arany szín az áldást jelképezi.
1 Arist. Hist. an. 9. 46. 630b; Plin. NH 8. 1–32. 2 Hom. Il. 5. 583. 3 Ail. NA 9. 15. 4 Arist. Hist. an. 5. 540a; Plin. NH 8. 13; Ail. NA 8. 17; 10. 1. 5 Diod. Sic. 3. 27. 6 Plut. Quaest. conv. II, 7, 1, 641b; Ail. NA 1. 38. 7 Sen. Ira 2. 11. 5; Plin. NH 8. 27; Plut. De soller. anim. 32. 981e; Ail. NA 1. 38; 8. 28; 16. 36. 8 Ail. NA 1. 38. 9 Plin. NH 8. 7; 8. 10. 10 Ail. NA 9. 56. 11 Uo., 8. 28. 12 Aisop. 246; 292. 13 Phys. 43. 14 Plin. NH 8. 12. 15 Etym. 12, 2, 14–16. 16 PhdTh. 1415–1436, 1532–1569; Guill. Clerc. 31753232; Gerv. 381–410; PdB XXXIV; Brunetto, 187; BV XLII.
17 Abdn. f. 10r–11r; Ashmole 1511, 815.
A gondoskodás szimbóluma. Nagy Ágnes: Elefánt, 2009, magángyűjtemény



Elefánt Elefánt
89
18 Plin. NH 8. 11. 19 Picin. 172. 20 Bart. Angl. XVIII, 43. 21 BnF, fr. 1444b, f. 255r; Párizs, BnF, lat. 14429, f. 115r; BnF, lat. 3630, f. 77r; Oxford, Bodleian Library, Ms. Ashmole 1511, f. 15v; London, British Library, Harley Ms 3244, f. 39r; Hága, Museum Meermanno, MMW, 10 B 25, f. 5v. 22 Oxford, St. John’s College Library, Ms. 61, f. 61r; New York, Morgan Library, Ms. M.81, f. 78r; London, British Library, Sloane Ms. 3544, f. 35v; British Library, Harley Ms. 4751, f. 58v 23 London, British Library, Royal Ms, 12 F. XIII, f. 13v; Oxford, Bodleian Library, Ms. Douce 308, f. 105r; Párizs, BnF, lat. 14429, f. 114v. 24 Picin. 173, 177. 25 Pier. Valer. 25; Ripa 1618, 413–414. 26 Ripa 1618, 59, 206. 27 Pier. Valer. 26; Picin. 172. 28 Pier. Valer. 22. 29 Artem. 2. 12; Pier. Valer. 20. 30 Horap. II, 85. 31 Uo.
32 Plin. NH 8. 23. 33 Ripa 1618, 440. 34 Uo., 230. 35 Pier. Valer. 21; Ripa 1618, 520. 36 Ripa 1618, 556. 37 Leo. Best. 62. 38 Madrid, Museo nacional del Prado. 39 Pier. Valer. 21; Ripa 1618, 349. 40 Miskolczi 1702, 21, 29, 34–35. 41 Bod 1746, 54. 42 Szemerkényi 2009, 1324. 43 Bárdosi 2012, 60, 222. 44 Lammel–Nagy 1985, 110. 45 Fügedi 1993,183. 46 LCI 1 598–600, Seibert 1986, 79–80; Dittrich 2004, 89–94; MAMŰL II, 2004, 315. 47 Kovács 2003, 111; Liber discipulorum 2011, 130–132. 48 AH 1980/2, 205–216, 20. kép. 49 Mariazell 2004, 375–376. 50 MÉ 1959/1, 68–75. 51 Barokk művészet 1993, 169–170. 52 Jávor 2004, kat. 258. 53 MÉ 1974/4, 310, 313.



F
FARKAS
(lükosz, lupus)
Jelentése: Apollón és Mars szent állata, Romulus és Remus nőstény farkasa, kitartás, ügyesség, hitványság, igazságtalanság, kapzsiság, mohóság, képmutatás, köpönyegforgatás, ördög, eretnekek, önbüntetés, falánkság, kegyetlen ember, ravaszság, rablás, hamis próféták, csalárdság, erő, szabad élet
ni Zeusz mindentudásáról és hatalmáról, amikor az istent vendégül látták, legkisebb testvérük testrészeivel elkevert ételt tálaltak fel. Zeusz átlátta a cselt, és valamennyiüket ~sá változtatta. Lükaión története az eredetmítosza a ~-Zeusz, Zeusz Lükaosz ősi árkádiai kultuszának: évenként egyszer, éjszaka tartották ünnepét a Lükaion hegyen, innen az isten Lükaosz (=~) jelzője és az ünnep Lükia neve. Lükaónnak és fiainak történetében ugyanakkor tükröződik a vér~ képzete is, akiről úgy tartották, hogy emberhúst eszik, attól változik át ~sá, majd – sokszor évek múlva – visszaváltozik emberré.2 A vér~ képzetével függ össze a lat. versipelles ’bőrét’, tehát ’alakját változtató’ jelentése, amely később kibővült, és a köpönyegforgató ember jelzőjeként került használatba. A ~ tekintetének mágikus erőt,3 a szőrének varázserőt4 tulajdonítottak; farkának rövid szőrzetében szerelemelixír rejlik, amelyet csak úgy lehet kinyerni, ha az állatot élve nyúzzák meg.5 Az ókori hitvilágban és a későbbi korokban is elterjedt elképzelés szerint megnémul, tehetetlenné válik az az ember, akit hamarabb vesz észre egy ~, mint hogy az ember megpillantaná.6 Ez az alapja a szólásnak, amikor váratlanul megjelenik az a személy, akiről addig a beszéd folyt, és a beszélgetők elhallgatnak: Lupus in fabula (~ a mesében). Ha viszont az ember veszi elsőként észre, a ~ veszti el erejét. A rómaiak általában is szerencsétlen előjelnek tartották a ~ megjelenését.7 Istenként csak Egyiptomban tisztelték.8 A görög panteonból elsősorban Apollónhoz kapcsolódott: az archaikus korban létezett Apollón Lükaiosz, a ~-Apollón kultusza; va
Farkas. Raff, Természet-históriája
Nagy, erőteljes testalkatú, rendszerint falkában élő emlős. Kitartó, kiváló szaglású és hallású. A ~ többnyire baljós és vészterhes szimbolikus jelentésekkel évezredek óta szerepel minden nép hiedelmében, mítoszaiban. • Az ókor legjelentősebb szárazföldi ragadozója.1 A görög eredetmítosz szerint Lükaón, Árkádia mitikus, istenfélő királya azzal vonta magára Zeusz haragját, hogy a főistennek emberáldozatot (az unokáját, Arkaszt) mutatott be, amiért Zeusz vérszomjas ~sá változtatta. Majd Lükaón fiai, akik meg akartak győződ



Farkas Farkas
91
lamint a ~ Apollón szent állata volt. A római kultúrában elsősorban a Rómát majdan alapító ikrek, Romulus és Remus isteni apjának, Marsnak a szent állata: a Tiberis partjára kitett ikreket egy Marstól küldött nőstény ~ szoptatta és tartotta életben: az ikreket szoptató ~ szobra mindmáig Róma jelképe. A költészetben a hajdanvolt aranykor egyik visszatérő toposza, hogy akkor még nem éltek ~ok9 – tehát nem létezett erőszak. A ~nak különösen fontos szerepe van az epikus hasonlatokban, amelyekben a vadul ellenségére rontó harcos vagy harcosok szinonimája.10 Az etruszkoknál a halált jelképező alvilágistent ábrázolták ~füllel vagy ~álarcban. A római mitológiában Silvanus, a nyájat védelmező erdei isten félelmetes üvöltésével riasztotta el a ~okat. A ~t az ereje, a vadsága és a ragadozó természete a mesék11 és szólások fenyegető, erőszakos, negatív karaktert szimbolizáló alakjává tette. Aiszóposznál (vagy akár az őt versbe szedő latin Phaedrusnál) mintegy kéttucatnyi mese többnyire negatív hőse a ~: legfőképp a hitványság, az igazságtalanság és a kapzsiság jelképe. A ~ viselkedésével kapcsolatos attribútum a mohó evés, jóllakottan viszont a lustaság jellemzi: a jóllakott ~ szelíd bárányhoz hasonlítható, aki ilyen állapotban még egy nyáj közepén sem állít csapdát.12 • A Biblia számos könyvében szerepel, döntően negatív jelentésben, pl. az emberi jellemre vonatkozóan: „Vajon összefér-e a farkas a báránnyal? Éppoly kevéssé a gonosz is a jóval” (Sir 13,17). Jákob áldásában „Benjamin ragadozó farkas, reggel prédát eszik, este zsákmányt osztogat” (Ter 49,27), amely a törzs harcias, zsákmányoló életmódjának jövendölése. A próféták Izráel hatalmukkal visszaélő, gonosz főembereit, bíróit nevezik ~nak, akik „vért ontanak, romlásba döntik az embereket, csak hogy elrabolhassák javaikat” (Ez 22,27); „Bírái, mint az esti farkas: reggel nincs min rágódniuk” (Szof 3,3). Habakuk próféta viszont a külső ellenség, a hódító káldeusok lovait hasonlítja a ~hoz
(Hab 1,8). A messiási jövendölésekben a vérszomjas ~ és a szelíd →bárány békés együttélése az idilli béke képe (Iz 11,6; 65,25). A képmutatás szimbólumaként szerepel a ~, amikor Jézus figyelmezteti tanítványait, hogy a hamis próféták „báránybőrben jönnek hozzátok, de belül ragadozó farkasok” (Mt 7,15). Krisztus „mint bárányokat a farkasok közé” küldi szét tanítványait a várható üldöztetésekre utalva (Mt 10,16). A Jó pásztorról szóló példabeszédben a híveket (bárányokat) elragadó és szétkergető ellenség is ~ képében jelenik meg (Jn 10,12); a béres, „akinek a juhok nem sajátjai” – ellentétben a jó pásztorral – nem tudja őket megvédeni a ~októl. Szintén a híveket támadó veszélyforrást érzékelteti Pál apostol milétosziakat intő szavaiban: „ragadozó farkasok törnek rátok, s nem kímélik a nyájat” (ApCsel 20,29). • Csak egyes szent szerzeteseknek voltak olyan képességei, hogy alázatra bírják az állat elvadult, istentelen természetét. A bencés rendi Vercelli Szt. Vilmos felnyergelt egy ~t; Assisi Szt. Ferencnek is egyik attribútuma: a szentnek sikerült megszelídíteni a Gubbio lakóit fenyegető vadállatot.13 E történet megjelenítését a mancsát a szent felé nyújtó ~sal l. Cristoforo di Bindoccio és Meo di Pero freskóján a pienzai Szt. Ferenc-templomban (14. sz.). A Physiologusban a ~ ravasz és gonosz állat, aki, mielőtt támad, megbénítja az embert. Szt. Bazil szerint ehhez hasonlíthatók a képmutató emberek. A középkori enciklopédiákban és bestiáriumokban a ~ kegyetlen, falánk és rettenetes vadállat,14 aki, mielőtt felfalná zsákmányát, marcangolja és kínozza, akár az ördög teszi az emberekkel, mielőtt a pokol mélyére taszítja őket. Kegyetlensége mellé ravaszság is társul: pl. széljárással szemben mozog, hogy szagát ne érezze meg a többi állat.15 Kedvenc zsákmánya a bárány, az akolt széllel szemben, olykor báránybőrt öltve közelíti meg, a hamis próféták módjára, akik képmutató módon istentelenséget terjesztenek, egyszóval „farkason az ördög ér



Farkas Farkas
92
tendő”.16 Az eretnekek is ~ képében jelennek meg, amint azt Andrea di Bonaiuto A Domonkos-rend felmagasztalása c. freskóján (14. sz.)17 a domonkosokat szimbolizáló fekete-fehér →kutya által megharapott ~ ábr.-a mutatja. A ~nak tulajdonított falánkság és telhetetlenség bűnével jelképezték a szimóniákusokat is a középkori ikonográfiában: szerzetesruhába bújt ~okkal (és tudatlanságukat a →szamárral) ábrázolja őket egy 11. sz.-i oszlopfő a parmai katedrálisban. A középkori bestiáriumok szerint is állandó veszélyt jelent az emberre: „aljas, gyors, kegyetlen”.18 A középkorban is gyakran visszatér az állat anatómiai felépítésének leírása: nyaka annyira merev, hogy fejét nem tudja hátra fordítani, csak egész testét megmozdítva képes hátra nézni,19 és ennek morális értelmezése szerint az ördög sem hajlik a penitenciára.20 Az önbüntetéstől sem riad vissza. Ha ugyanis az akolba bejutva valamiképpen zajt csap a lábával, s ezzel idő előtt felriasztja a bárányokat, beleharap a zajt keltő lábba, önmagát büntetve ezzel,21 hogy emlékezzen a hibára.22 Ikonográfiáját tekintve ez a megjelenítés igen gyakori,23 ahogy ábr.-a jellemző birkanyáj vagy akol közelében24 (olykor ott is mancsába harapva),25 vagy emberrel, amint vagy először vette észre az állatot, vagy hangját elvesztve áll a ~ előtt.26 A nőstény ~t gyakran a prostituálttal azonosították, aki elkápráztatja a férfit s feléli gazdagságát.27 A nőstény ~ legismertebb középkori szimbolikája Dante Isteni színjátékában olvasható: a Pokol I. énekében a kielégíthetetlen kapzsiság szimbóluma. A középkorban terjedt el a ~ember (lupus hominarius) ókori eredetű legendája28 mint az ösztönök uralta értelem megtestesítője, az ördög szolgája. • Az újkorban a ~ megőrizte jobbára negatív tulajdonságait, és a kegyetlen, vérengző, lobbanékony és mértéktelen embert külsejében is hozzá hasonlították.29 A fiziognómiás kézikönyvekben a ragyogó szemű, rövid és vastag nyakú, erős fogazatú embert a csalárd, mohó,
rabló ~ alakjával állították párhuzamba.30 Az ókori Polemón szövegét felidézve, az újkorban is bátor, megbízhatatlan, rosszindulatú, rabló, vérszomjas, igazságtalan jelleműnek tartották, aki segédkezik az igazságtalanság elkövetésében, ravasz, de barátját (falkatársát) gyámolítja.31 Az emblémáskönyvek is az ókori és keresztény toposzokból merítettek. A rettenthetetlen ~ olykor a bátor hadvezért jelképezte, aki Marsként veszi fel a küzdelmet üldözőivel zsákmányát (a bárányt) elragadva.32 Az ókori források alapján33 Marshoz, a háború istenéhez olyan pozitív tulajdonságok miatt is társították, mint a harcokhoz szükséges kitartás, az ügyesség, a bátorság és a lelkesedés.34 Általában azonban a rablás zooattribútuma a zsákmányával menekülő ~, máskor a telhetetlen, képmutató rabló szimbóluma.35 A kapzsiság attribútumaként36 gyakran társítottak hozzá olyan jellemvonást, mint csalárdság, rablás, kielégíthetetlen mohóság37: nyíltan és képmutatással38 egyaránt megszerzi zsákmányát. Továbbra is a kéjnők egyik zooszimbóluma.39 Még a pestissel is kapcsolatba hozták,40 mivel a járvány sújtotta vidékeken a megszokottnál több ~t lehetett látni. • A magyar művelődéstörténetben a ~ a csalárd ember megtestesítője: „Embernek (ki farkas) soha nem kell hinni”.41 Heltai Gáspár Aiszóposz-fordításában (1566) is „benne a gonosz természet”.42 Apáczai Csere János Magyar Enciklopédiájában elsősorban a valós tulajdonságokra összpontosít. Eszerint „nagy ereje vagyon [...], ravasz, csalárd és leleskedő (ólálkodó) az egyéb vadak után”.43 Miskolczi természeti és vallásos magyarázatokat vegyít: „a Farkas az embereknek és barmoknak veszedelmekre kóborol, azonképpen az ördögök is az egész emberi nemzetnek megengesztelhetetlen ellenségei”.44 Zsámboky emblémáskönyvében Mátyás király emblémáján a hollóval együtt szerepel a rómaiak anya~a a „hunok királyának” alattvalókat óvó kormányzására vonatkoztatva.45 Ez az embléma Camerariusnál is szerepel, és Picinelli



Farkas Farkas
93
Ragadozó farkasok. CC
is utal rá a 17. sz. közepén.46 Bod Péter biblialexikonjának címszavában „a’ Farkas ragadozó kegyetlen fene állat”, a hitetlen, „újjászületetlen” ember, valamint a hamis tanító, a fösvény bíró és a prédáló katona ábrázolója.47 Pozitív értelemben a magyar regékben, mondákban (pl. a Tündér Ilona-történetekben) szereplő segéd, vezérlő állatként is említik.48 A népmesékben, a keresztény hagyományoknak megfelelően az ördög szinonimája is lehet.49 • A 19. sz.-i magyar irodalom legismertebb ~ai Petőfi Sándor versében (A farkasok dala), Arany János költő beszélyében (Toldi, V.) és Jókai Mór regényében (A kőszívű ember fiai) fordulnak elő. Az elsőben a nélkülözések árán is vállalt szabadságszeretet jelképe, Aranynál a kölykét, valamint családját védelmező bátorság, Jókainál pedig a csapatban cselekvő vadászszenvedély, a csupasz ölési vágy jelképe. Vörösmarty A farkas c. versében a népnyúzó uralkodó szimbóluma. Mindezeken túl a ~ a 19. sz.-i irodalomban igen változatos szimbólumok formájában jelenik meg: jelképezheti a magyarság ellenségeit (Arany J.: János pap országa), az ellenséggel szembeszálló bátorságot (Arany J.: Rozgonyiné), az erejét vesztett öregséget (Arany J.: A nagyidai cigányok), a kétértelműen megtagadott családi köteléket (Bródy S.: A gyermek jobb vidékre megy), az áldozatra vadászó éberséget (Garay J.: Hasszán), a társadalmi konvenciókon kívülállókat (Jókai M.: Az arany ember), a hálát elfelejtő vadságot (Jókai M.: Névtelen vár – „Úgy jár vele, mint az egyszeri ember a farkasfiúval. Ha megnő, a jóltevőjét eszi meg”), a halottak kifosztóját (Jókai M.: Politikai divatok), az elmúlás előrejelzőjét (Kisfaludy K.: Fogy már a nap melege), az ártatlanok elcsábítóját, a politikai elkötelezettségek átváltoztatóját (Jókai M.: Politikai divatok), az éjszakai sötét erők képviselőjét, az ország vagyonának elherdálóját (Jókai M.: Fráter György), a törökök magyar bosszantóit (Mikszáth K.: A beszélő köntös), a politikai elkötelezettség vál
togatóit (Mikszáth K.: Két választás Magyarországon), a kipusztított, de hiányzó ellenséget (Vas G.: Az öreg teins úr), a lélek mélyén megbúvó szörnyek egyikét (Ambrus Z.: Őszi napsugár), az ember utáni természet urát (Tömörkény I.: Kocsival), a társadalmi idegenséget (Ambrus Z.: Midas király) stb. A zsákmányért kitartóan küzdő, ám mohó és ostoba ~ alakját rajzolta meg Móricz Zsigmond A kecskegidák és a farkas c. verses meséjében. A ~ fontos szereplője Fáy András és Péczeli József meséinek. Előbbiben egyfelől a legyőzött irigység (A farkas és a róka), másfelől a szabadságszeretet (A farkas és kutya) jelképe, utóbbiban a gondolkodás nélküli cselekvés (Róka, farkas), s ugyancsak a szabadságszeretet (Farkas, kutya), valamint a könyörtelen prédalesés, az erőszak (Bárány, farkas) szimbóluma. • Az európai és a magyar népi kultúrában az erő jelképe. Ugyanakkor a kutyával összehasonlítva a szabad élet jelképe. Történeti néprajzi adatok (boszorkányperek) szerint a ~gégén eresztett →méhek felveszik a ~ tulajdonságait: mérgesek, erősek és csípősek lesznek. A ~ vére vaddá, vérengzővé teszi az embert. A szomszédos népektől átvett hiedelem szerint az ember ~sá tud átváltozni (Werwolf), farkasember lesz. Az ilyen ember átváltozva széttépi a gondjaira bízott nyájat. A csordás~ hiedelmét Tompa



Farkas Farkas
94
Mihály verselte meg (Szakállas farkas).50 A hiedelmekben is szerepet kap: pl. a boszorkány ~sá is átváltozhat (Kalotaszeg); a sült ~szívtől bő tejet ad a tehén. A hálás állatok mesetípusban51 gyakran szerepel hírhozó sánta ~ként, vagy az állatok királyaként. A „vasfejű farkas” meséjét Kálmány Lajos gyűjtötte a Dél-Alföldön. Rendkívül gazdag a ~t említő szólásaink világa. A szólások többsége a ~ vérszomjas, alattomos vagy éppen ostoba voltára utalnak: a „vert visz veretlent” állatmeséből származik, „ordít, mint a fába szorult féreg” a facsapdába esett ~ra utal, akinek sokfelé „féreg”, „toportyánféreg” a neve, „farkast emlegetnek, a kert alatt kullog”, „báránybőrbe bújt farkas”, „alázatos, mint a verembe esett farkas”, „éhes, mint a farkas”, „verekedő pásztorok közt jó dolga van a farkasnak”, „okos a farkast bojtárrá nem teszi”, „farkasordító hideg” stb. A pásztorok Szt. Mihály napján ~ünnepet tartottak. Adatok csak a Székelyföldről és a Jászságból vannak ezekre a pásztorünnepekre, de a távolság és a napnak, ill. a megülése módjának egyezése elég bizonyíték a szokás régi és valamikor általános voltára. Ilyenkor minden munkától tartózkodtak, ollót és kést nem vettek kezükbe, s a határdombokon máglyatüzeket gyújtottak. • A ~ a magyarországi művészetekben, elsősorban történelmi és hagiográfiai legendák ihlette alkotásokban van jelen, de irodalmi művekben, mesékben szereplő ábr.-a is számottevő. A keresztény legendákban a szentek a gonosz fölötti hatalmat a szavukkal vagy a kereszt jelével megszelídített ~sal is kimutatják: Assisi Szt. Ferenc és a gubbiói farkas történetét látjuk pl. Molnár C. Pál festményén (magántulajdon), a keresztényfalvi (Cristian, Románia) erődtemplom freskóján és Virág József szobrán a szegedi alsóvárosi templom előtti parkban. A Szt. Gellért-legenda szerint a szent meggyógyítja a kunyhójához menekült, sebesült ~t: ezt ábrázolta olajképén Szent-Istvány Gyula.52 A ~sal küzdő Toldi jelenete több
szobrászt és grafikust megihletett (pl. Fadrusz J. bronzszobra, 1901); Molnár Ferenc A farkas c. három felvonásos vígjátékának plakátján (1912) a ~ a gonosz jelképeként jelenik meg. Magyarországon több helység címerében szerepel a ~ (pl. Gyöngyös, Kurd, Egyházasharaszti) és több család (pl. Szapolyai) címerállata. Irodalmi vonatkozású alkotások kapcsán pl. a Piroska és a farkas c. mese ábrázolásait a tárgyi népművészettől (pl. falvédők) az illusztrációkig számos művészeti ágban megtaláljuk. Legjelentősebb talán Cséri Lajos 1958-as bronzszobra Hódmezővásárhelyen, a Mária Valéria Keresztény Óvoda udvarán, amely a nagymama ruháit és szemüvegét viselő, könyvet olvasó ~t jeleníti meg.
1 Arist. Hist. an. 6. 35; Part. an. 4. 10 ̧ Gen. an. 2. 6. 4,6; Plin. NH 8. 80–84; Ail. NA 10. 26. 2 Petron. 62. 13; Plin. NH 8. 81–82; Paus. 8. 2. 6. 3 Theok. Id. 14. 22; Verg. Ecl. 9. 54. 4 Hor. Sat. 1. 8. 42 skk. 5 Plin. NH 8. 34. 83. 6 Liv. 3. 80; Verg. Ecl. 9. 53–54; Plin. NH 8. 80; Etym. 12, 2, 24; BV XXV; Hugo Folieto, II, 2. stb. 7 Liv. 3. 29. 9; 21. 46. 2. 8 Hdt. 1. 88. 6–7. 9 Verg. Ecl. 3. 60; 8. 52; Hor. Carm. 1. 33. 7; Tib. 2. 1. 20. 10 Hom. Il. 16. 156; Verg. Aen. 2. 355. 11 Vö. pl. Aisop. 134. 157, 160, 187, 258, 261, 345. 12 Ail. NA 4. 15.
13 Vö. I Fioretti di San Francesco, XXI. 14 Etym. 12, 2, 23–24. 15 Bart. Angl. XVIII, 69. 16 BV, XXV. 17 Firenze, Santa Maria Novella. 18 Hugo Folieto, II, 2. 19 Ail. NA 10. 26; Bart. Angl. XVIII, 69; Hugo Folieto, II, 2. 20 Hugo Folieto, II, 2. 21 Uo.; BT V; FdV 13. 22 Picin. 189. 23 Párizs, BnF, fr. 1951, f. 4v; BnF, fr. 1951, f. 15v. 24 Párizs, BnF, lat. 3630, f. 80v; Oxford, Bodleian Library, Ms. Ashmole 1511, f. 23v; London, British Library, Royal Ms. 12 C. XIX, f. 19r; Hága, Koninklijke Bibliotheek, KB, KA 16, f. 62r. 25 Bibliothèque Municipale de Chalon-sur-Saône, Ms. 14, f. 85v; Oxford, Bodleian Library, Ms. Douce 308, f. 89r.



Farkas 95 Fecske
Fecskék. Sárváry Eöry, Madárvilág
26 Párizs, BnF, fr. 1951, f. 3v; London, British Library, Royal Ms. 2 B. VII, f. 120v. 27 Bodley 764, 69.
28 Ov. Met. 1. 210–235; Petron. Sat. 62. 29 Della Porta Fis. V, 3. 30 Uo., II, 22. 31 Polemón, 38. 32 Pier. Valer. 136. 33 Hor. Carm. 1. 17; Verg. Aen. 9. 565–566. 34 Picin. 189. 35 Pier. Valer. 136; Ripa 1618, 213–214, 439. 36 Ripa 1618, 41–42. 37 Uo., 579. 38 Uo., 232–234. 39 Pier. Valer. 136–137. 40 Pier. Valer. 140; Ripa 1618, 410. 41 Pesti 1980, 75. 42 Heltai 1987, 68. 43 Apáczai 1959, 237. 44 Miskolczi 1702, 138. 45 Zsámb. 140; Vö. Camer. II, 52. 46 Camer. II, 52; Picin. 189. 47 Bod 1746, 61. 48 Ipolyi 1854, 72, 243. 49 Uo., 48. 50 Tánczos V. 2007, 49–51. 51 Aarne–Thompson 1961, 554. 52 Budapest, MNG.
❧
FECSKE (hirundo)
Jelentése: Aphrodité szent madara, a tavasz hírnöke, gondoskodás, hűséges feleség, elmésség, remény, hit szilárdsága, hajnali derengés, vándorlás, egyenlőség, fecsegés, építőművészet, haszontalan barát, nemes lélek, szabadság, egyszerűség, alázat, önzetlenség
Gyors röptű, villásfarkú, apró, rovarokkal táplálkozó vándormadár, tavasszal tér vissza és a házak ereszei alá, az ember közelében fészkel. • Az ókorban kedvelt madár, megjelenésének mindig örültek és csodálták a gondosságot, amellyel a fészkét megépítette és a fiókáit repülni tanította.1 A görög mitológia egyik híres átváltozás-történetében Téreusz, Prokné és Philoméla mítoszában jele
nik meg. A számos szerző2 által elbeszélt tragikus mesében három madár (Téreusz →búbos banka, Prokné =fecske és Philoméla →csalogány) mitikus eredetét is megismerjük. A ~t az istenekkel is összefüggésbe hozták. Ízisz, a házi szerencse és a házastársi szeretet oltalmazó istennője, egyszer ~vé változott.3 A görög mitológiában Aphrodité szent madara. A ~ hamvait amulettként vagy orvosságként elsősorban egy halálos torokbetegség ellen használták, emellett sok egyéb betegségre is hatásosnak tartották. A ~t az ókorban is a tavasz hírnökének tekintették a csalogánnyal együtt. Görögországban a legutóbbi időkig március 1-én a gyerekek összeszaladtak az utcákon, házról házra jártak, kezükben fából faragott ~t tartva, amelyet folyamatosan forgattak a talpán, és eközben „fecskedalt” énekeltek a tavasz eljöveteléről.4 A tavasz hírnökéről Ailianosz azt is mondja, hogy kedveli az ember társaságát (filanthropos).5 Énekét azonban nem egyformán ítélték meg: Arisztophanész A békákban írja, hogy „zúgva rikácsol a thrák fecske rekedt szava”6; monoton, éles hangja Vergiliusnak sem tetszett, aki egyenesen fülsértőnek (arguta) érezte,7 röptéről viszont egy szép hasonlat keretében



Fecske Fecske
96
Fecske. Aldrovandi, Natura picta
szól.8 Artemidórosz kifejezetten kellemesen daloló madárnak írja le.9 Az ókori szerzők egymástól vették át azt az információt – s a Physiologus révén a középkori szemléletben is továbbélt –, miszerint, ha a ~ elveszti látását, a Pliniusnál chelidoniának nevezett gyógyfűvel (tk. fecskefű) képes meggyógyítani magát.10 Családszervezési képessége, mérnöki pontossággal rakott fészke, fiókáinak gondos, egyenlő mértékű táplálása Arisztotelész óta a gondoskodás példája.11 A ~nek a jóslásban is szerepet juttattak: a házat elhagyó ~ rossz előjel.12 Az álmokban a házi tűzhelyet őrző, hűséges feleséget jelenti.13 Az állatmesék gyakori szereplője: okossága kerül előtérbe,14 de a tavaszra és az „egy fecske nem csinál tavaszt” szólásra is létezik példa.15 Mivel az embert kedveli, hiszen a háztető alá fészkel, szerencsét hozott a házra és lakóira. • A Bibliában a ~ fiókákat óvó fészke az Úr gondoskodását jelképezi (Zsolt 84,4). Ezékiás szenvedéseit a madarak hangjával érzékelteti: „Csipogtam, mint a fecske vagy a rigó, úgy nyögtem, mint a galamb” (Ézs 38,14). A költöző madarakhoz hasonlóan tudja, mikor kell útra kelni: „a gerlice, a fecske és a daru ügyelnek jövetelük idejére” (Jer 8,7). A ~ röpte a Péld 26,2-ben hasonlatként szerepel. • A madár fészeképítésben is megnyilvánuló elmésségét hangsúlyozzák a Szentírás-magyarázók, és példaként állítják az ember elé, mivel a ~ sosem adja fel a reményt,
nem panaszkodik. Fiókáinak gyámolítása, beteg szemük, vakságuk gyógyítása szintén gyakran visszatérő, krisztológiai motívum.16 Elmésségét hangsúlyozzák17: ahogy a madár a chelidonia segítségével gyógyítja a vakságot, Krisztus is megmutatja a bűnben vakon tévelygőknek az erény fényével az igaz utat.18 A Physiologusban feltűnő, s csak egyszer költő madár Szűz Máriához hasonlítható.19 Isidorus a röpülés során táplálkozó, cserfes, kacskaringós köröket tevő, ügyes fészeképítő, fiókáit jól nevelő madárként említi, akit a ragadozó madarak sosem támadnak meg.20 A bestiáriumoknak is állandó szereplője a Hugo de Folieto által részletesen kifejtett szimbolika alapján. Eszerint a ~ körkörös gyors röpte, akár a tiszta lélek, elkerüli a ragadozók/a démon ördögi hatalmát; az elmés fészeképítő madár az igaz hívő hitének szilárdságát szimbolizálja: a fészek olyan szilárdan illeszkedik a falhoz, ahogyan a hívő ragaszkodik Krisztushoz. A fiókáit felnevelő ~ a hívők lelkét gondozó lelkipásztor, a hideg évszak előli vándorlása a bűnbánó lélek világi hívságok előli visszavonulását jelzi, másik magyarázat ugyanezt mint a jó kereszténynek Krisztus szeretetének melegébe való meneküléseként értelmezi, várva, hogy a kísértés hidege eltűnjék lelkéből.21 Ikonográfiáját tekintve a sematikus középkori ábrázolásokon is könnyen felismerhető jellegzetes „fecskefarka” okán. Ha nem röptében ábrázolják,22 gyakori a tető alatti fészekben fiókái etetése közbeni megjelenítése.23 • A ~ gondoskodása a reneszánsz kori szemléletben is továbbélő szimbolika. Az utódnak szolgáló fészeképítést úgy is értelmezték, mint a tudós literátorok könyveit, amelyekkel nemcsak önmaguk hírnevét, de az utókor szellemi javát is szolgálják.24 Az emblémáskönyvek a hajnali derengés, a félhomály egyik attribútumának is tekintik, mert a ~ a korai szürkületben kezd dalolni.25 Ezentúl még a vándorlás emblémáján is szerepelhet, mert, amint megtanul repülni, rögtön útra kell.26



Fecske Fecske
97
Fecskék a tető alatt. CC
Mivel minden fiókáját igazságosan, részlehajlás nélkül táplálja, ezért az egyenlőséget jelképezi.27 A madár kevéssé változatos hangjára asszociálva a →varjúval együtt a monoton és alkalmatlan fecsegés egyik szimbóluma is.28 Haszontalan fecsegése és szelídíthetetlen, időnként vándorló életmódja a haszontalan barát jelképévé is tette,29 de ugyanezek az okok máshol a független, nemes léleknek feleltették meg.30 A különösen a fészekrakásban megnyilvánuló elméssége, mérnöki pontossága miatt az építőművészet példája, „és nemcsak házak építésekor, hanem gátak és bástyák készítésében is”.31 • Miskolczi Vad-Kertjében a tavasszal visszatérő ~ fészekrakása és fiókáinak ellátása miatt „szépen kiábrázolója az Anyaszentegyháznak, melly a szűntelen való üldöztetések alatt is tellyességgel el nem lankad, hanem az ő fiait nagy szorgalmatossággal neveli és szaporítja is”.32 • A ~ mint emberközeli életmódot folytató madár évszázadok óta jelen van az irodalmi alkotásokban. A →gólyával együtt a hagyományos vidéki élet szimbóluma, ráadásul költöző életmódjuk is összeköti őket. A szaporodás és a telelés szerint szabályosan változó lakóhelyük Petőfi Sándor számára a szabadságot jelenti: „Vándorolni... Vándorolni mint a / Fecske, mint a gólya, szabadon: / Add e sorsot énnekem teremtőm!” (Oh mi szép...). Gyulai Pálnak A távolból c. versében a gondolat szárnyalását jelképezi: „Már útnak indul gólya, fecske, / Ha szállhatnék oly szabadon! / Köddel borul reám az este / És majd megöl az únalom.” Kosztolányi Dezső A szegény kisgyermek panaszai c. ciklusában ugyancsak a rossz hangulat jelképe: „A tikkadt fecskék álmosan repültek” (A délutánoktól mindig futottam). Reviczky Gyula viszont a betegség–egészség kettősségét látja lakóhelyváltoztatásukban: „Fecske, gólya, hova szálltok? / Boldogok ti, hogy van szárnyatok! / Tudom én, hogy hova, merre: / Hervadásból kikeletbe.” (Esik, esik...). Juhász Gyula A tápai Krisztus c. versében a feszülettel
együtt nemzeti jelkép: „Feje fölött a nyárva is magyar, / A fecske is és egy a zivatar.” Tompa Mihály a könnyedség és báj jeleként említi: „Mély ámulattal függ rajtad szemem, / Te messze tengerek / Tündér fecskéje... bűvös lány...!” • A magyar nép egyik legkedvesebb madara, az egész magyar nyelvterületen mindenütt tisztelettel tekintettek rá. Az egyszerűséget, az alázatot, az önzetlenséget látták benne. Számos népdal, mese, mondóka, szólás szereplője, hiedelmek fűződtek hozzá. A népi hitvilág Isten madarának tartotta, ezért is óvták, védték különösen.33 Áldás volt a házon, ahol ~ fészkelt. A madár bántását, fiókáinak, fészkének elpusztítását elítélték. Úgy tartották, hogy aki bántja a ~t, azt szerencsétlenség éri: amihez kezd, az nem sikerül, rosszabb esetben keze elszárad, →kígyó megmarja, néma gyermeke születik, hozzátartozója meghal, háza felgyullad, tehene elpusztul.34 Ha a tehén véres tejet adott, akkor is arra gyanakodtak, hogy a családból valaki ~fészket vert le, vagy éppen az állat lépett rá valahol egy levert fészekre. Ám miközben elítélték a pusztítást, addig a leesett fészeknek, elhullott állatnak, fészekből kiesett és elpusztult fiókának gyógyító erőt tulajdonítottak: ~vérrel borogatták, ~májjal keneget



Fecske 98 Fogoly
ték a fájós szemet, a vízben felfőzött ~fészket tályogra vagy a torokra kötötték, levét hasfájóssal itatták.35 A ~ nyelvét, máját, szívét szerelmi varázslószerként használták, de rontani is tudtak Isten madarával: akinek az ágyába rejtették a szívét vagy a szemét, az nem tudott többé aludni, akivel pedig ~vért itattak, az álmában minden titkát kibeszélte.36 A védő, óvó, gyógyító és rontó mágikus cselekedetek mellett a szóbeli hagyományban is jelen van, ilyen az ősi kozmológiai elképzelés „a világ peremén térden állva vizet ivó fecske” motívumában. Eszerint a világ végén oly közel van egymáshoz föld és ég, hogy még ez a kicsi madár is csak térden állva fér el az ég alatt.37 Ennél jóval közismertebb viszont a tavasszal, az első ~k megjelenésekor mondott „fecskét látok, szeplőt hányok” ráolvasás.38 Ha a férfiember meglátta az első ~ket, megemelte előttük a kalapját és jó szívvel köszönt nekik, már azzal is sokat tett saját és családja azévi jó körülményeiért.39 Ha beteg ember szobájába repült be a ~, azt tartották, hogy meghozta az egészséget, ha fiatal párhoz, akkor a boldogság hozóját látták benne.40 Számos népdalban is megjelenik a ~, mint akivel levelet küldenek a távollévő kedvesnek.41 Szintén közismert időjárásjóslás, amely szerint, ha alacsonyan szállnak a ~k, eső lesz, ha magasan, akkor szép idő várható, ha pedig kezdenek gyülekezni, az már a közelítő ősz jele. • A magyarországi művészetben nincs szimbolikus ábrázolása.
1 Plin. NH 10. 92–95. 2 Catull. 53. 13; Hor. Epod. 2. 26; Prop. 4. 9. 10; Ov. Her. 15. 147 skk.; Ov. Met. 6. 412–674. 3 Plut. De Is. et Os. 15. 4 Vö. Ath. 8. 360c; Hor. Epist. I. 7. 13. 5 Ail. NA 1. 52. 6 Ar. Ran. 680. 7 Verg. Georg. 1. 377, 4. 307. 8 Verg. Aen. 12. 473–477. 9 Artem. 4. 56. 10 Plin. NH 8. 98 és 25. 89; Ail. NA 2. 3; Manuel Philes 450–453; Bart. Angl. XII, 21. 11 Arist. Hist. anim. 612b 21; Plin. NH 10. 33; Plut. De soll. an. 966D; Ail. NA 3. 24–25.
12 Ail. NA 10. 34. 13 Artem. 2. 71. 14 Aisop. 24. 146. 15 Uo., 186. 125. 16 Basil. Hex. VIII, 5, 7–8; Ambr. Hex. V,17, 56–57. 17 Cecco, III, XV. 18 BT XXIV. 19 Phys. 33. 20 Etym. 12, 7, 70. 21 Hugo Folieto, I, 41. 22 BnF, lat. 6838B, f. 28r; BnF, lat. 14429, f. 105r; Hága, Kongelige Bibliotek, Gl. kgl. S. 1633 4o, f. 45r; Hága, Museum Meermanno, MMW, 10 B 25, f. 35v. 23 Oxford, Bodleian Library, Ms. Bodley 764, f. 81v; Bodleian Library, Ms. Douce 308, f. 96r; London, British Library, Harley Ms. 4751, f. 52v. 24 Picin. 135. 25 Ripa 1618, 113. 26 Pier. Valer. 24; Ripa 1618, 402. 27 Pier. Valer. 285; Ripa 1618, 559; Picin. 401. 28 Pier. Valer. 286; Ripa 1618, 612; Picin. 135. 29 Pier. Valer. 286. 30 Picin. 134–135. 31 Pier. Valer 285. 32 Miskolczi 1702, 448. 33 Diószegi 1979, 84; Hoppál 1976, 67; Kandra 1897, 160; Móser 1994, 38; Szendrey Zs. – Szendrey Á. 1940, 323. 34 Hoppál 1976, 67; Kandra 1890, 160; Móser 1994, 38. 35 Diószegi 1979, 84; Szendrey Zs. – Szendrey Á. 1940, 323–324. 36 Szendrey Zs. – Szendrey Á. 1940, 323. 37 Dömötör 1962, 153–155. 38 Solymossy 1937, 386. 39 Diószegi 1979, 84; Szendrey Zs. – Szendrey Á. 1940, 323. 40 Kandra 1890, 160. 41 Pl. Kálmány 1891, 34, 75, 89, 90.
FOGOLY (perdix)
Jelentése: túlfejlett szexualitás, vagyongyűjtés, ravaszság, ördög, paráznaság, fajtalankodás, csalárdság, pogányság
Szürkésbarna tollazatú, magvakkal és rovarokkal táplálkozó, csoportosan élő, mezőn költő nem jó röpülő földi madár. • A görög mitológia szerint Perdix az athéni feltaláló, építész és szobrász, Daidalosz unokaöccse
❧



Fogoly Fogoly
99
Fogoly. Sárváry Eöry, Madárvilág
volt, és e mesterségeket illetően a segédje. Perdix maga is rendkívül tehetséges volt (a mitológia őt tartja pl. a fűrész feltalálójának), amit azonban Daidalosz irigysége nem viselt el, ezért a fiút letaszította az Akropoliszról. A zuhanó Perdixet Pallasz Athéné madárrá változtatta, és azt róla nevezte el. Perdix zuhanása egyben annak is eredetmítosza, hogy a ~ nem épít fészket a fán és nem repül magasan, általában is kerüli a magasan lévő helyeket, ehelyett a mezőn vagy a bozótosban rak fészket. Perdix átváltozásának költői megfogalmazása Ovidiusnál olvasható.1 Ailianosz a madár sajátos fészekrakási és tojásköltési szokásait, és különösen a hím túlfejlett szexuális ösztönét ecseteli,2 továbbá a ~tyúk ravaszságát emelik ki, amikor látszólag magát feladva távolítja el a madarászt a fiókák fészkétől.3 Ezek és a további leírások a későbbi korok számára is forrásértékűek. Ezek szerint a ~ nem ott költi ki a tojásait, ahol lerakja őket, vagy akár több fészket is rak, esetleg elrabolva más fészekből a tojásokat. A zűrzavarban olykor előfordul, hogy másik madár tojásait is kikölti a tyúk. A hím gerjedelmében összetörheti a tojásokat, hogy ismét a tyúk közelébe kerülhessen. A tyúkot viszont már a hím felől érkező fuvallat vagy a hím hangja is megtermékenyíti, s ha a csőrük nyitva van, még orgazmusuk is van. A hímek
közötti harcban a vesztesnek alá kell vetnie magát a győztes szexuális vágyainak. • Mivel egy fészekbe több tyúk is lerakja tojásait, „a fogolymadár, mely kotlik, bár nem tojt” a vagyongyűjtés, a törvénytelenül szerzett haszon hiábavalóságát példázza a Bibliában (Jer 17,11). Mivel a kikelt fiókák felismerik igazi anyjuk hangját, a keresztény hit ezt úgy értelmezi, hogy a ~ maga az ördög, aki ellopja a lelkeket a teremtőjétől, de amikor a bűnösök felismerik Istent, mint valódi szülőjüket, megtérnek hozzá. A Physiologusban a felcseperedett fiókák „kezdik felismerni égi szüleiket, vagyis Krisztust, az Egyházat, a szent prófétákat és apostolokat, és magára hagyják őt, a bolondot”.4 A gyermekeket elcsábító ördögöt, a keresztény ikonográfiában a bűnbeesés ábr.-ain pedig az elcsábított vétkeseket jelképezi. Isidorus szerint a ~ (perdix) a hangjáról kapta nevét. Hím a hímmel párosodik, annyira túlteng bennük a paráznaság; a fajtalankodás mellett a csalárdság megtestesítője is, mivel a más fészkéből tojást lop.5 A középkori bestiáriumok is a ~ csalfa természetét hangsúlyozzák, és Isidorust visszahangozzák: neve a vesztést (perdix – pert) jelzi, mivel elvesztik fiókáikat,6 de a bibliai történetre is utalva a fiókák igaz keresztényként meghallják Isten és az egyház hangját.7 Ikonográfiáját tekintve általában tojásokkal rakott fészek mellett ábrázolták,8 de előfordul az egymásra gerjedő hímek megjelenítése is.9 • A ~ modern kori értelmezése az örökölt szimbolikát ismételgeti a tojások eltulajdonítása, kiköltése és a fiókák részéről igazi anyjuk felismerése és a fészek védelme kérdésében.10 Marad továbbra is a paráznaság egyik attribútuma: „a mértéktelen libidó és a féktelen paráznaság ábrázolására a legalkalmasabb a fogolymadár” a →krokodillal együtt, mivel „törvényt, természetet nem vesz figyelembe, a rendet és a nemet sem tiszteli”.11 A türelmetlenség is a madár számlájára írható, ugyanis a tojásból a fejét éppen kidugó fiókának még a



Fogoly 100 Főnix
„tojáshéj a fenekén” van, de máris szalad eleség után.12 Camerarius emblémája, a Nulla mihi mora est (Késlekedés nélkül) mottóval is a tojásból éppen kikelt madarat ábrázolja.13 • Miskolczi Vad-Kertjében is a paráznaság jelképe, mert „minden egyéb madaraknál fajtalanabb is, főképen pedig a’ hímje, [...] s midőn tsak egy tükröt tévén eleibe, a’ maga képe ellen-is menten felgerjed”.14 Az antik szerzőknél olvasható és a madár ravaszságának tulajdonított viselkedése, amikor fiókáit óvva, a madarászt elcsalja a fészektől, továbbra sem jelent feltétlen pozitívumot. Ezzel „a’ hamis tökéletlen embereknek minden igyekezetek és tsalárdságok ábrázoltatik-ki, mellyel az ő veszendő gazdagságokat, meg szokták oltalmazni”.15 A csalárdság és fajtalankodás okán a pogányság is jellemzi. • Annak ellenére, hogy a ~ vadászzsákmányként közeli kapcsolatba került az emberrel, szépirodalmi említése nem gyakori. Fáy András egyik állatmeséjének páros címszereplője a →verébbel együtt. A mese szerint a verebet, bár szemtelenül ugrált előtte, a vadász egy pillantásra sem méltatta. A fűben lapuló ~ nehezményezi ezt az elbizakodottságot, mire a veréb azt válaszolja, hogy a ~nak ő sem tanácsolná, mert míg a vadász rá nem lő jelentéktelensége miatt, addig a ~t azonnal puskacsőre venné. • A ~ a népi hiedelem szerint más madarak tojását eltulajdonítja és kikölti, ami a keresztény kultúra
hagyománya, s ezzel az ördög szimbóluma: a ~ ellopja a mások tojását és kikölti, a fiókák azonban igazi szüleik hangja után mennek. Így próbálja az ördög megfogni az embert, az igaz hívő azonban Krisztus hívását követi.
1 Ovid. Met. 8. 236–249. 2 Ail. NA 3. 5. és 16; 7. 19. 3 Ail. NA 3. 16. 4 Phys. 18. 5 Etym. 12, 7, 63. 6 PhdTh.1959–1961; BT XLIV. 7 PhdTh. 2005 skk. 8 London, British Library, Harley Ms. 4751, f. 48r; Oxford, Bodleian Library, Ms. Bodley 764, f. 75v; Bodleian Library, Ms. Douce 308, f. 102r; New York, Morgan Library, Ms. M.81, f. 53r; Epiphan. 35. 9 Hága, Museum Meermanno, MMW, 10 B 25, f. 33r. 10 Picin. 131–132. 11 Ripa 1618, 316. 12 Pier. Valer. 311. 13 Camer. III, 69. 14 Miskolczi 1702, 368. 15 Uo., 371.
Fogoly. Aldrovandi, Natura picta
FŐNIX
(phoinix, phoenix)
Jelentése: öröklét, újjászületés, a lélek halhatatlansága, az idő ciklikus ismétlődése, tökéletesség, Krisztus halála és feltámadása, állhatatosság, reménység, tisztaság, Nap, tűz, halhatatlanság, évszázad, feltámadás, egyedüllét, magány
Mitikus eredetű, a világon egyedülálló, saját hamvaiból periodikusan újjászülető csodaszép madár. • Meséje nagyon régi, és az ókor óta több, bizonyos részleteiben eltérő változata ismert. A ~madár eredetileg az egyiptomi hitvilág teremtménye volt: vörös és arany színű a tollazata, leginkább a →sasra emlékeztető formájú és méretű tűzmadár, akinek kultusza a Napisten, Ré szent városához, Héliopoliszhoz kötődött. Eszerint ötszáz évig élt, a halála előtt Héliopoliszba ment az apja
❧



Főnix Főnix
101
Főnix. MS Bodley 764
maradványaiból maga készítette nagy tojással, hogy eltemesse a Napisten templomában.1 A későbbi képzet a fészkét meggyújtó, önmagát elégető és a hamvaiból újjászülető ~ről, amely a madárnak az öröklét szimbólumaként történő alkalmazásához vezetett, nem egyiptomi eredetű, csak a római császárkorból maradtak fenn említések róla.2 Ovidius eposzában Pythagoras azt mondja, hogy a ~ az egyetlen madár, aki magától megújul, „tömjén és balzsam az étke [...] rengő pálmafa ágai közt [...] fölrakja a fészkét”.3 Előfordul Róma örökkévalóságának szimbólumaként, valamint császárkori pénzeken. A különféle leírásokban élettartamát eltérően jelzik (500, 540, 900, 1461, 1500, sőt 12 994 év), halálának és újjászületésének körülményei sem feltétlenül egyeznek. Ám minden esetben alapvető, hogy egyetlen példány létezik belőle, önmaga idézi elő halálát, és időszakosan újjászületik, így az újjászületést és az idő ciklikus ismétlődését jelképezi. • A ~ mitikus története és szimbolikája több ezer éves költői hagyomány része. Plinius leírása a középkori költészetben is rendre visszatér: eszerint „teste, akár a sasé, nyaka körül arany fénykoszorú van, a nyak többi része bíborvörös, és a kék farkából rózsaszínű tollak állnak ki; továbbá nyakát taréjok díszítik és a feje búbján egy tollcímer van”.4 A keresztény
hitvilág is továbbörökítette a ~ legendáját. A keresztény jelentés a Physiologus alapján („a főnix tehát a mi Üdvözítőnket testesíti meg”), a Jn 10,17-tel összefüggésben Krisztus halálának és feltámadásának jelképe. • Az erények allegorikus ábrázolásain az állhatatosság (Perseverantia), a reménység (Spes) és a tisztaság (Castitas) attribútuma. A pálmafán ülő, fénylő bóbitatollú, bíbor színű ~ ábrázolása gyakori szarkofágokon, katakombákban, apszisokon, pl. a Grottaferrata közelében lévő Ad Decimum katakombában (4–5. sz.). A Santa Cecilia in Trastevere-templom apszismozaikján (9. sz.), a pálmafán ülő bíborvörös színű madár, mint az újjászületés jelképe, a hívőt arra inti, hogy az üdvözülés a test halála után jön csak el (l. még a római SS. Cosma és Damiano-templom apszisát). A középkori enciklopédiák ~értelmezése
Füveket gyűjtő és máglyán ülő főnix. Royal MS 12 C XIX
részben a Pliniustól eredő „természettudományos” hagyományokra épül, de a keresztény hit főszerepet kap. Olykor fantáziaszülte elemmel bővítik a történetét: pl. akkor rakja a máglyát, amikor nyugati szél fúj, hogy az lobbantsa lángra.5 A bestiáriumok is a feltámadás szimbólumának tekintik, olykor kontaminálva a számtalan forrás információit.6 Ikonográfiáját tekintve leggyakoribb ábr.-a a lángok között, a máglyán ülő madár,7 vagy amint a máglyát illatos füvekből készíti,8 míg



Főnix Főnix
102
nemzetségét: / Ugy okossággal ez megtartja hiredet.”15 Miskolczi Gáspár „A fénix madárról” írva Vad-Kertjében a keresztény ~szimbolikát ismerteti, a mitikus újjászületési legendát hangsúlyozva: „azonkép a Krisztus a halálból maga tulajdon ereje által támadott fel”. Különlegessége, egyedisége folytán „a közjóra született vagy igen tudós, vagy igen vitéz, vagy istenfélő ember” jelképe is lehet. „Némellyek pedig ezt a madarat a testnek közönséges feltámadásának is igen szépen kiábrázolójának lenni tartják.”16 Ugyanakkor a teremtés állatokra vonatkozó rendjével (páros voltuk, szaporodásuk okán) ellentétesnek tartja a ~legenda elemeit. Weöres Sándor Főnix c. verse a mitikus madár szimbolikájának összegzése: „Mikor hamvába vész, / megújul az egész.” • A magyarországi művészetben a tűzben elégő és hamvaiból feltámadó az örök életet jelképező ~17 ábr.-ára l. a Preces propriae singulis horis diei et noctis c. kéziratos imakönyv miniatúráját (1640)18; húsvéti gyertyatartón az esztergomi Szt. Péter és Szt. Pál-templomban (18. sz. utolsó negyed). L. pl. a hamvaiból feltámadó főnix ábr.-át a fóti plébániatemplom szentélyében lévő freskón (19. sz.).
1 Hdt. 2. 73.
2 Luk. De mort. Peregr. 27. 3 Met. 15. 392 skk. 4 Plin. NH 10. 2. 5 Bart. Angl. XII, 14. 6 Hugo Folieto, I, LIV; PhdTh. 2224; Gerv. 10471048. 7 Bibliothèque Municipale de Reims, Ms. 993, f. 155v; BnF, fr. 1444b, f. 244r; Párizs, BnF, fr. 1951, f. 13r; Oxford, Bodleian Library, Ms. Ashmole 1511, f. 68r; Bodleian Library, Ms. Bodley 764, f. 70v; Hága, Museum Meermanno, MMW, 10 B 25, f. 31r. 8 Bibliothèque Municipale de Lyon, Ms. P.A. 78, f. 38r; Párizs, BnF, lat. 6838B, f.23v; Oxford, Bodleian Library, Ms. Bodley 533, f. 17r; Bodleian Library, Ms. Bodley 764, f. 70r; Hága, Museum Meermanno, MMW, 10 B 25, f. 30v. 9 London, British Library, Royal Ms. 12 C. XIX, f. 49v; Hága, Koninklijke Bibliotheek, KB, KA 16, f. 83v; New York, Morgan Library, Ms. M.81, f. 62v. 10 Horap. I, 34.
Főnix halála. CC
néhány bestiárium valamennyi jelenetet bemutatja.9 • A reneszánsz idején az egyiptomi hieroglifák nyomán a mindent látó Napot szimbolizálja.10 Egy van belőle, csodálatos, akár a Nap, amelynek egyik jelképe.11 A madár halálának többféle verziójáról továbbra is beszámolnak, s az illatos füvekből rakott máglyahalál mellett a magát önön csőrével halálra sebző ~ is12 ikonográfiai motívumként jelenik meg a feltámadás és az újjászületés allegóriájaként. Az emblémáskönyvekben a tűz jelképe a →szalamandrával együtt, továbbá a halhatatlanság és hosszú élete okán az évszázad egyik attribútuma.13 Ha a festészetben nem is kapott főszerepet, a közép- és újkori költészetben gyakori elem, a szerelmi tűzben égő, s a szerelem révén új életre kélő szerető zooszimbóluma. Az emblémák divatját követve magánemberek is életfelfogásuk szimbolikájául, világi értelemben az egyedüllét, a magány kifejezésére is használták.14 • Janus Pannonius, Martialis nyomán, Róma mitikus trójai eredetére utal: „Nem másként támadt fel Róma a trójai romból, / Mint ama főnix kelt önmaga hamvaiból” (Róma). Zrínyi a hősi családi hírnév újjáéledését példázza a ~jelképpel: „Mint phoenix hamubul költi



Főnix 103 Fürj
Fürj. C. Gesner, Historiae animalium (1554)
FÜRJ
(ortyx, coturnix)
Jelentése: időjós (ősz hírnöke), kötekedés, harciasság, panaszos hang, rivalizálás, isteni étek, isteni manna, ősz hírnöke, paráznaság, házastársi egyetértés, társas élet
A fácánfélék családjába tartozó, barnás színű, kicsiny költöző madár. • A görög mitológiában Aszteria, Phoibé és a titán Koiosz lánya,1 az alvilág bolyongójának, Hekaténak, a varázslás, a sötétség istennőjének az anyja. Egy déloszi legenda szerint Zeusz beleszeretett Aszteriába, de ő az isten elől menekülve ~jé (gör. ortyx) változott, és a tengerbe vetette magát. Ott keletkezett Délosz szigete, amelynek korábban Aszteria és Ortygia volt a neve. Megjósolta az időjárás változását: az ősz beköszöntekor a hold felé repül, s ezzel jelzi, hogy melegebb vidékre költözik. Rómában ~viadalokat is rendeztek. A →kakasokhoz hasonlóan viadalokra kiképzett ~ek kötekedése, harciassága közismert volt. Nem jól repül, így költözéskor az északi szélben vonul a legszívesebben, ami fáradtságát enyhíti. Panaszos hangja is a fáradtság kifejezése. A mindennapi kapcsolatokban az ellenségeskedést és a rivalizálást testesíti meg a ~kakas.2 • A Bibliában isteni étek. Amikor az éhes Izráel népe a pusztában hús után vágyódott, Isten így szólt Mózeshez: „Meghallottam Izráel fiainak a zúgolódását. Ezért így szólj hozzájuk: Estére húst esztek, reggel pedig kenyérrel laktok jól, és akkor
megtudjátok, hogy én, az ÚR vagyok a ti Istenetek. Így történt, hogy még azon az estén fürjek szálltak oda, és ellepték a tábort (2Móz 16,11–13; vö. továbbá: Zsolt 78,27); „Kérésükre fürjeket hozott, és mennyei kenyérrel tartotta jól őket (Zsolt 105,40). • A középkorban is a pontos időben való költözése okán az ősz hírnökének tartották. Az egyetlen állat, amely az emberhez hasonlóan epilepsziás rohamot kaphat. Az ókori leírást örökítve gyakori ismérve, hogy a ~raj előtt röpülő más fajtájú madarakhoz csatlakoznak a ~ek a →karvalytól vagy más ragadozómadártól tartva.3 A bestiáriumok szerint, ha a szárazföld közelébe érkező rajt vezető anya~et megtámadja a sólyom (vagy a karvaly), azt a keresztényt jelképezi, aki a világi/ földi dolgok felé közelítve az ördög martaléka lesz. A madár az ókor óta a paráznaság és a házastársi egyetértés jelképe is.4 Ikonográfiája egyedül a madarat mutatja a vetésben,5 vagy a tenger felett vándorló ~rajt ábrázolja,6 de gyakori a „fürjanyát” megtámadó ragadozómadárral való megjelenítése is.7 • Sajátos nemiségéről az újkor szimbolikája is rendre megemlékezik. Amikor meglátja saját képét a tükörben, gerjedelmében társát véli benne felfedezni, s ezt tudva, a madarászok könynyen be tudják fogni.8 • Miskolczi 1702-es Vad-Kertjében a ~ az isteni manna, továbbá a társas élet szimbóluma: „igen szeretik a társalkodást, mert ők seregenként járnak ’s
11 Pier. Valer. 251–252; Picin. 30. 12 Pier. Valer. 251. 13 Ripa 1618, 156, 249, 464. 14 Simeoni. 30.
15 Zrínyi M., Szigeti veszedelem, II. 86. 16 Miskolczi 1702, 304–306. 17 LCI 3 430–432; Seibert 1986, 101; Vanyó 2000, 253–264; MAMŰL III, 2005, 191; Legendás lények 2008. 18 Mons Sacer 1996, III, 204–205.
❧



Fürj Fürj
104
táplálódnak, és ha társaikat eltévesztik, nagy fity-firittyeléssel keresik fel azokat széllyel”. A madarásztól tartva, körültekintően máshol költi ki fiókáit, mint ahol tojik.9 • A 19. sz. elejétől jelenik meg, feltehetőleg osztrák mintára a magyar moralizáló versek sorában a pitypalatty panaszos éneke, amelyben a „Senkinek nem véttek, / Még-is félve élek” sorok tanúskodnak a madár szomorú sorsáról. A jobbára a földön futó-fészkelő ~ énekét Arany János is megemlíti: „Habzik a zöld vetés, ha szellő ingatja, / Messze futhat benne fürjek pitypalattyja.” Mivel külsejét tekintve jelentéktelen, ez jelenik meg az irodalmi alkotásokban is, amelyekben említésre legfeljebb a hangja méltó. Fazekas Mihály Nyári esti dalában mint egy hangverseny részese: „A mocsáros nép kuruttyol, / Prüccsög a sok kis bogár, / Réce hápog, fürj palattyol, / Hangicsál egy kis madár. / Hangicsál egy kis madár.” Arany János a Télben c. versében életképszerűen örökíti meg: „Hullámzó vetés közt / Búvócskázik a fürj; suttog a nő: »vá-vá«, / Nyomon űzi a hím s három pitypalattyot / Örömmel kiált rá.” József Attila
Fürjek rajban repülése. CC
politikailag szituált versében (Szocialisták) viszont a meghittséget, intimitást érzékelteti: „Tanácsot állunk a dombon, gyönge fürjek, nyulak búnak meg nyugodtan / lábainknál”. • A magyar folklórban létezik a ~höz is kötődő eredetmagyarázat: mivel a madár az üldözött Krisztust „itt szalad, itt szalad” kiáltással leleplezte, ezért nem tud magasan repülni. Nehézkes mozgását ennek tulajdonítják, s mivel könnyen megfogható és ízletes a húsa, gyakran fogyasztják. Ennek szimbolikus jelentősége – mint láttuk – a Szentírásban is megjelenik: a pusztában a manna miatt zúgolódó népnek az Úr ~ek seregét küldte élelem gyanánt. A szólásokban a békétlenkedő, kötekedő emberre mondják: ~természetű. A ~ hangja több tájegység népdalvariánsaiban is megjelenik: „Pitypalatty, pitypalatty! / El ne hagyj, itt maradj; / De ha jő a vadász: Csitt! Szaladj! / Pitypalatty, pitypalatty!” (Szilágyság). Herman Ottó az alábbi (szintén szilágysági) mondókát is a ~höz kapcsolja: „Putypuruty, putypuruty, / Két kés, három nyárs – / Két kés, három nyárs.” A ~re vonatkozó számos közmondásunk jelzi a róla alkotott képek gazdagságát: pl. „kövér, mint a fürj”; „fürge, mint a fürj”. • Jupiter és Asterie mitológiai történetének ábrázolását l. a felvidéki evangélikus családból származó Johann Spillenberg olajfestményén (1663 k.).10
1 Apollod. Bibl. 1. 8 és 21. 2 Artem. III. 5. 3 Etym, 12, 7, 64–65. 4 Hrab. Maur. Allegoriae, 904. 5 Bibliothèque Municipale de Reims, Ms. 993, f. 153v; Hága, Koninklijke Bibliotheek, KB, KA 16, f. 82v. 6 Párizs, BnF, lat. 14429, f. 107v. 7 Oxford, Bodleian Library, Ms. Bodley 764, f. 82v 8 Picin. 113. 9 Miskolczi 1702, 432. 10 Mátyás király 2008, 294.



G
Galamb. Pólya Állatország képterme
GALAMB/GERLE (perisztera, columba)
Jelentése: női princípium, vegetáció, termékenység, Aphrodité/Venus szent állata, Perszephoné madara (örvös ~), erkölcsi tisztaság, szűziesség, egyszerűség, házastársi hűség, összetartás, monogámia, béke (olajággal a csőrében), Szentlélek, szelídség, Krisztus passiója (vörös ~), bölcsesség, mértékletesség, egyház, lélek, paráznaság
A galambfélék jellegzetes búgó hangú, a Földön szinte mindenhol megtalálható madárfajta. A vad- és szelíd ~ több ezer éve az ember környezetében él, az első háziasított állatok közé tartozik. • Minden ókori kultúrában a női princípiumot, a vegetációt és a termékenységet képviselő nagy anyaistennő szent madara. Így jelenik meg már a babiloni Istár kultuszában is, akit később a görögök Aphroditével azonosítottak, akinek a
~ ugyancsak a szent madara volt. Az istennő szekerét is ~ok húzták. Aphrodité fontos kultuszhelyein, a ciprusi Paphoszban és Küthéra szigetén az istennő templomát ~ok díszítették. Áldozati állatként a madár nyakát elvágták és az oltáron elégették. Aphrodité szent madara a görög művészetben olyan szerelmespárok ábrázolásain jelenik meg, mint az istennő és Adónisz, valamint Erósz és Pszükhé. Az örvös ~ az alvilág istennőjének, Perszephonénak a szimbóluma. A Venushoz társított ~ az ikonográfia elmaradhatatlan eleme a reneszánsz kori festészetben (pl. a Raffaello rajzai alapján Giulio Romano által kivitelezett, Venust ~okkal körülvéve ábrázoló freskón, Róma, Villa Farnesina). Az ókorban az erkölcsi tisztaság, az egyszerűség, a házastársi hűség jelképe:1 ha más ~okra vetnék pillantásukat, a többiek körülvennék őket, s ha hím a vétkes, a hímek, ha tojó, a többi tojó tépnék darabokra.2 Az elözvegyült ~ nem keres társat3: a monogámia a későbbi korokban is egyik alapvető szimbolikája még a Szentírást értelmezők számára is.4 • A Bibliában Noénak (az olajággal csőrében visszatérő) ~ jelzi az özönvíz apadását, majd végét (Ter 8,8–12), továbbá a béke jelképe. A zsidó hagyományban az égőáldozat meghatározásánál a madarak közül csak a ~ vagy gerle elfogadott (Lev 1,14). Az Énekek énekében a menyasszony szépségére utal: „a te szemeid olyanok, mint a galambok” (Én 1,15; 4,1; 6,6); a szerelmes kedvesét ~nak nevezi (Énekek 2,14; 5,2). Az Ezékiel által említett „völgyek galambjai” viszont a vétkes, az Úr ítéletét magukra vonó emberek (Ez 7,16). A nyögő ~ok a szenvedés kifejezői



Galamb/gerle Galamb/gerle
106
(Iz 38,14; Náh 2,8). A szülő asszony tisztulásaként, bűnért való áldozatul ~- vagy gerleáldozatot írnak elő a törvények (Lev 12,6), amelyre a Lukács-evangélium is utal Jézus születése kapcsán (Lk 2,24). Az evangéliumokban Jézus megkeresztelésének jeleneténél ~ formában jelenik meg a Szentlélek (Mt 3,16; Mk 1,10; Jn 1,32): „a Szentlélek leszállt rá látható alakban, galambként” (Lk 3,22). Ennek megfelelően a keresztény ikonográfiában fehér ~ként jelenítik meg a Szentháromság Szentlélek tagját. A szelídség, az egyszerűség jelképe is (Mt 10,16). A megváltott lelkeket is jelképezhetik ~ok az ókeresztény kortól (pl. Theodorus-szarkofág, 4. sz., Ravenna, San Apollinare in Classe), valamint az apostolokra is utalhat (1130 k., Róma, a San Clemente apszismozaikja). • A Physiologus latin változata többféle (tarka, fehér, fekete, vörös, aranysárga, égszínkék, szürke stb.) ~ról ír: a fekete a (szöveg homályosságára és értelmezhetőségére utalva) a Törvényt szimbolizálja, a tarka a tizenkét próféta különbözőségét jelzi stb. A „mindenkit vezető és összebékítő, még a vadgalambokat is a dúcban összefogó” vörös ~ Krisztus passióját jelképezi.5 A fekete Noét (Ter 8,6–12), a színes Dávidot is szimbolizálja (Zsol 68,14), és Krisztus megkeresztelésekor rászálló fehér ~ (Mt 3,16) is jelképerejű. A peridexion fa (életfa) ágai között lakó ~oknak csak addig nem tud ártani a →sárkány (értsd: ördög, démoni kísértés), amíg a fa védelmét élvezik. Ha a sötétben a ~ eltévelyedik a fától, az ördög martaléka lesz: azaz míg az ember a Szentlélek gyümölcseit élvezi, az ördögnek nincs hatalma felette.6 A keresztény szerzők szerint a ~nak nincs epéje, ezért a tisztaság jelképe.7 Az enciklopédistáktól tudjuk, hogy a ~ ragaszkodik lakhelyéhez, ezért üzenetküldésre is hasznosítható.8 Hugo de Folietónál9 részletes keresztény értelmezését olvashatjuk a Szentírás alapján: Noé ~ja a béke, Dávidé az erő, Jézusé pedig a megváltó szimbóluma; az ezüst az egyházat jelképezi. Az
ábrázolásokon is a Szentlélek ~ formáját ölti. A bestiáriumokban többnyire a peridexion fával jelenítik meg, alatta a sárkánnyal (aki olykor szájában a fától eltávolodó, óvatlan ~ot tart),10 de a ~pár ábr.-a is gyakori.11 A színe szerinti megjelenítés a szimbolika eltérő jelentéseit hangsúlyozza.12 • Az egyiptomi hieroglifák reneszánsz kori olvasatában a fekete ~ az özvegyasszony jelölésére szolgál, „aki többet nem párzik egyetlen hímmel sem”.13 A reneszánsz korban a keresztényi felfogás mellett a ~ mint Venus madara a paráznaság ábrázolására szolgált, „mivel igen paráznák és a hím nem hágja meg a tojót, mielőtt meg ne csókolná”.14 A barokk korban az Angyali üdvözlet ábr.-ának változataként alakult ki a Mária mint a Szentlélek jegyese képtípus, amelyen a ~ jegygyűrűt tart a csőrében. Bod Péter biblialexikonjának szócikkében tiszta, hű állat, aki Krisztust, valamint az Egyházat is jelképezi, „minthogy csalárdságot nem tudó állat”. Az ablak körül repeső ~ „jegyzi a’ megtérő Pogányokat”, valamint a gerlével együtt a szelídség és jámborság megtestesítője.15 • Az antik hagyomány nyomán az európai és a magyar költészetben is szerelmi jelkép, pl. Petőfi János vitézében: „Gyere ki galambom, gyere ki gerlicém”. A legrégibb mítoszok állataként a magyar irodalomban is a szelídség megtestesítője, a jó hír hozója. A szépirodalomban jelentésbővüléssel a ~/gerle a kedvest, szerelmest is jelenti, evvel neve kilép az állatvilágból. Tompa Mihály Árverésen c. versében az áldozatot jelképezi, szemben a végrehajtóval: „E házban hajdan egy galamb lakott, / De vijjogó ölyv verte el; / Amaz boldogság volt, ez szenvedés... / Most már pusztúlásé e hely.” Komjáthy Jenő Margit húgom emlékkönyvébe c. versében a legfontosabb értékek egyike: „Légy tiszta, mint a hó és forró mint a tűz, / Mint Vénusz lángoló és mint Diána szűz; / Erős, miként a szirt, mint a galamb, szelíd.” Babits Mihály Reggeli templom c. versében fizikai megjelenését hason



Galamb/gerle Galamb/gerle
107
latban mutatja be: „A toronyból úgy tolong a hang, / mint a ducból reggel a galamb”; Juhász Gyula a Stanzákban viszont mint a béke jelképét emeli versébe: „Kék csönd, te légy már harcaimnak ára, / Hol a galamb és az öröm lebeg.” Ady Endre Seregély és galamb c. versében a madár alapvető tulajdonságaira, a tisztaság és szűziesség szimbólumaira asszociál: „Pihés, fehér, szűzi galambként / Halok meg szép galamb-halállal.” • A magyar népdalokban oly gyakori gerle (gerlice, párban élő ~faj) a búsuló szerelmes megjelenítője vagy a távoli kedves üzenetének hírvivője. Párját általában befogják, vagy vad~ kergeti el.16 Erotikusabb népdalokban a gerlice a női, a ~ a férfi szeméremtest szimbóluma: „A csaplárné lába közt tuba gilice; Nem ismertem a gatyának szárát, benne való kis galambocskáját.”17 Szólásmondásainkból a ~ következő jellemvonásai rajzolódnak ki: szelíd, tiszta, szerelmes, izgága. Ennek megfelelően mondjuk: „galambepéje van” (szelíd természetű), „tipeg-topog, mint a tojó galamb”, „szereti mint a galamb a tiszta búzát” stb.18 Mivel a Szentlélek ~ képében szállt az apostolokra, a nép Isten madaraként tartotta számon: „Mikor volt az Istennek farka? – Mikor galamb képébe szállt az apostolokra!”19 Egyházi hatást mutat az a hiedelem, miszerint a lidérchez, a hazajáró halotthoz és a boszorkányhoz hasonló, tisztátalan lények egyedül a ~ képét nem ölthetik fel. Viszont az erényes vénlány temetésén egy sereg ~ formájú angyal várja, hogy a halott lelkét a mennyországba vigye.20 A ~ a néphitben mindenkor pozitív megítélésű, a tiszta szellemiség jelképe, egyben fontos lélekszimbólum: kiskunfélegyházi hiedelem szerint a kisgyermek távozó lelke fehér ~ képében, a bűnös emberé barna, foltos ~ként távozik a testből.21 Fennmaradtak olyan népi hiedelemmondák is, amelyek egy Jézus ellen elkövetett bűn következményeként magyarázzák a ~ bizonyos tulajdonságait: amikor Krisztust ellenségei az erdőben üldözték, több madár is az üldö
zőket segítette – köztük a vad~, aki ezt búgta a Krisztus nyomában járóknak: „a bokorba! A bokorba!” Ezért Jézus azzal átkozta meg a vad~ot, hogy fára ne szálljon és eleségét örökké a földön, a bokor alatt találja meg.22 • A magyarországi művészetben sokféle szimbolikus értelmet hordozhat: lélek, Szentlélek, Krisztus, Mária, termékenység, isteni sugallat, erény, szeretet, bujaság, összetartás, béke.23 A Szentlelket jeleníti meg pl. a mosóci (Mošovce, Szlovákia) Szentháromság-oltár középképén (1471); Spalinszky Tádé: A Szentlélek sugalmaz Nagy Szt. Bazilnak (ikon Kisbereznáról [Málij Bereznij, Ukrajna], 18. sz. 2. fele, Ungvár, Kárpátaljai Múzeum).24 A ~ vagy ~pár a szerelem, a jó házasság és a hűség jelképe, házasságkötéssel vagy házassági évfordulóval kapcsolatos ábrázolások szimbolikus eleme. Ábr. pl. gyűrűtartó csésze az Esterházy-kincstárból25; kék mázas tányér Szászkézdről (Saschiz, Románia), „Mint a galambok úgy szeressünk 1803. április 15” felirattal.26 A pápát szimbolizáló tiarás ~ babérkoszorúval összefűzi a török sárkány ellen küzdő Velence →oroszlánját és a Habsburgok →sasmadarát. Ábr. pl. Martino Rota: A lepantói csata allegóriája (1572), továbbá a lepantó csata résztvevőit ábrázoló metszet Zsámboky János Arcus aliquot triumphal (Antwerpen, 1572) c. művében.27 Áldozati állatként is szerepel: Szt. József kosárban két ~ot visz áldozatul a Jézus bemutatása a templomban-ábr.-okon, pl. táblakép Szepeshelyen (1510 k., Spisská Kapitula, Szlovákia).28 A galamb a békét jelképezi: pl. l. Róth Miksa Pax c. üvegablaka (1900 k.),29 Csontváry Kosztka Tivadar Az Olajfák hegye Jeruzsálemben (1905),30 Somogyi József Felszabadulási emlékmű (1967, Salgótarján).31 Várnai Gyula Neonbéke c. alkotása Dunaújváros belvárosában a volt Modellház melletti gyógyszertár homlokzatán az 1950-es években felállított, majd az 1990-es években eltávolított, „Békét a világnak!” feliratú propagandaszerepet betöltött békegalamb re



Galamb/gerle 108 Gém/kócsag
konstrukciója.32 A nőalakkal ábrázolt ~ a testi és lelki tisztaságot szimbolizálja, s ábr.-a így bizonyos erotikus mondanivalót hordoz.33 Barabás Miklós Galambposta c. képén (1843, Bp., MNG) a ~ egyrészt a szelídség képzetét kelti, másrészt utal a titkos érzelmekre. Heraldikai elemként a Széchenyi család címerállata halmon álló, szétterjesztett szárnyú ~, csőrében koszorúval: l. pl. Széchenyi György kalocsai érsek címerét (dombormű) a szentgotthárdi plébániatemplomban, eredetileg a homlokzaton (1677).34
1 Plin. NH 10. 104. 2 Ail. NA 3. 44. 3 Plin. NH 10. 104; Ail. NA 3. 5; Manuel Philes 456–460. 4 Vö. Ambr. Hex. V, 18–19. 5 Phys. 32. 6 Uo. 33. 7 Etym. 12, 7, 61. 8 Bart. Angl. XII, 6. 9 Hugo Folieto, I, 1, I–XI. 10 Bibliothèque Municipale de Douai, Ms. 711, f. 38v; Bibliothèque Municipale de Lyon, Ms. P.A. 78, f. 51r; Párizs, BnF, fr. 1444b, f. 254r; Oxford, Bodleian Library, Ms. Bodley 533, f. 22r; Bodleian Library, Ms. Bodley 764, f. 91v. 11 Bibliothèque Municipale de Reims, Ms. 993, f. 153r; BnF, fr. 1444b, f. 253v; BnF, lat. 14429, f. 96r.
12 Hága, Koninklijke Bibliotheek, KB, KA 16, f. 81v; Kongelige Bibliotek, Gl. kgl. S. 1633 4o, f. 43v; Bodleian Library, Ms. Lyell 71, f. 5r; Grootseminarie Brugge, Ms. 89/54, f. 3. 13 Horap. II,32. 14 Cartari, 483. 15 Bod 1746, 72–73. 16 Kálmány 2009, 144. 17 Bernáth 1986, 113–114. 18 O. Nagy 1985, 217. 19 Lükő 1987, 67. 20 Illyés 1931, 137. 21 Kunt 2003, 124. 22 Kandra 1897, 45. 23 LCI 4 241–244; Seibert 1986, 104–105; Dávid 2002, 91–92; Dittrich 2004, 526–539; MAMŰL III, 2005, 240, 266. 24 Vö. Radocsay 1955, LVII; Magyar Anjou 1975, 16; Pannonia Regia 1994, 492–493; Történelem – kép 2000, 358; Sigismundus rex 2006, 609; Hunyadi Mátyás 2008, 422; Szilárdfy 2008, kat. 75, 99; Puskás 2008, 204; Boros–Kalmár 2010, 67. 25 Budapest, BMM, E 86.1 26 AH 1987/1, 49–58; Knapp–Tüskés 2003, fig. 18; Knapp 2007, 145, 180, 190; Legendás lények 2008, 148; Csupor 2008, 79; Műtárgyak 2014, 151. 27 Galavics 1986, 17–18; Knapp–Tüskés 2003, fig. 37. 28 Radocsay 1955, CXCVIII; Luková–Vyskupová 2013, A67–A68. 29 MÉ 1980/2, 153. 30 Kieselbach 2003, 237. 31 MÉ 1975/2, 105. 32 Frazon–Kertész 2008, 26–27, 88–89. 33 AH 1987/1, 49–58. 34 MÉ 1966/3–4, 259–262.
❧
GÉM/KÓCSAG (ardea)
Jelentése: okosság, bűnbánat, zárkózottság, tisztaság, vihar előhírnöke, spirituális emelkedettség
Hosszú, vékony lábú és több színváltozatban megjelenő gázlómadár, nyaka hosszú, S formájú. Sekély vizek mentén él, halakkal, vízirovarokkal, kétéltűekkel táplálkozik. • A ~ről nem sok történet maradt ránk az ókorból, ezekre is a középkori újraértelmezések hív
Galambpár. CC



Gém/kócsag Gém/kócsag
109
zott életmódja miatt a bűnbánat kifejezője, a fehér ~ pedig a tisztaságot jelképezi.6 A középkori enciklopédiákban ezt a tulajdonságát gyakran említik és szimbolikáját tekintve a földi hívságok helyett az égre tekintő lelkeket jelenti, a spirituális emelkedettség szimbólumaként.7 Negatív konnotációja nagyon ritka, hacsak nem, amikor csőrében vagy a karmai közt →hallal ábrázolták. Kódexek ornamentikájában a ~ másik két, víz közelben élő, halászó madárral könnyen felcserélhető. A korabeli ábrázolásokban a gólya és a →daru hasonlósága és részben hasonló szimbolikája is hozzájárul ehhez. A megfejtést segíti, ha zsákmánnyal a csőrükben ábrázolták őket, ugyanis a ~et rendszerint hallal,8 a gólyát kígyóval vagy →békával, a darut pedig a szimbolikája részét képező kődarabbal jelenítették meg. • Miskolczi Gáspár Vad-Kertje szerint a pusztában lakó, bárdolatlan hangú „ökör-bika nemű gém” a „kiábrázolója lehet azoknak az Úri és Méltóságos Rendeknek, akik a nemes Deáki Tudományt és az igaz Vallást nem sokra becsülvén csak merő azon vad paraszti életet élnek, nemkülönben mint valami értelem nélkül való vad emberek avagy Ember majmok”.9 A kócsag a gémfélék családjába tartozik, a tollából kötött bokréta divatja a faj kipusztulásával fenyegetett már a 19. sz. végére. Erre utal Csokonai az Álla
ták fel a figyelmet. Az ókori tanmesékben, Aiszóposznál egyszer jelenik meg: a →farkas, a torkából kivett csontért hálából megkímélte a rajta segítő ~ életét. • Jóllehet a mózesi értelemben vett tisztátalan madarak közé tartozik (Lev 11,19), a Szentírás-magyarázatok több pozitív sajátosságot tulajdonítottak neki. Az ókori szerzőknél nem bőséges jelenléttel rendelkező madárral kapcsolatban a középkorban Arisztotelész, Plinius és Ailianosz által lejegyzett tudnivalókat vitték tovább olykor a zoológiai ismeretek meglehetősen fesztelen újra értelmezésével. Arisztotelész színük – fehér, szürke és csillagos – szerinti különbségtétele a madarak tulajdonsága közötti módosulásokat is eredményezett1 a középkori szimbolikában: a nehezen párzó, de dolgos szürke, a fák tetején fészkelő, könnyen párzó fehér és a lusta csillagos ~ leírását Pliniustól vették.2 Az eltérő forrást felhasználó bibliafordítások és -értelmezések függvényében, olykor más madár szerepel helyette (pl. Zsolt 103/104,17, →gólya), mindenesetre a Physiologus (éppen e helyre hivatkozva) a ~ okosságát hangsúlyozza: ott van a fészke, ahol a tápláléka, így nem vándorol sokfelé, döghúst nem eszik. Azaz nem vándorol el egyházától eretnekek közé, holt tanokkal sem táplálkozik.3 A Biblia bizonyos fordításaiban (3Móz 11,19; 5Móz 14,18) a tisztátalan madarak között szerepel. Isidorus a nevéből (ardea) arra következtet, hogy nagyon meredeken, magasba szálló, merész (ardua), mivel a többi madarat elkerülendő, a magasban fészkel és a felhők fölé repül, hogy kikerülje a vihart és a villámlást: ha magasan röpül, előrejelzi a vihart.4 A keresztény ikonográfiában Krisztus-szimbólum is lehet, mivel a →kígyók ellenségének tartották. Antik hagyomány szerint a párosodás közben szenvedő szürke ~ véres könnyeket hullat,5 ami Krisztus Olajfák hegyén mondott imájával függ össze. A tisztaság jelképe is, amelyet a hívő vére árán is oltalmaz, ahogy a ~ oltalmazza fiókáit. Szürke tollazata és zárkó
Gém. Sárváry Eöry, Madárvilág



Gém/kócsag 110 Gólya
GÓLYA
(pelargosz, ciconia)
Jelentése: gondoskodás, gyermeki szeretet, igazságosság, tavasz hírnöke, kegyesség, könyörület, tisztaság, hűség, hála, vallás, ördög ellensége
tok dialógusai, A bagoly és a kócsag (1790) c. prózájában, ahol a kócsagtoll a külsőségekben megnyilvánuló „buzgó hazafiság”, a „kevélység és haszontalan fitogtatás” jelképe: „a magyarok mostani magyarsága [...] a mi fejünkön terem”. A pusztítást követő védelemre utal, hogy a kócsag a magyar természetvédelem hivatalos logóján is szerepel. • A ~ a vizes élőhelyek madara, egy-két évszázaddal korábban, a folyók szabályzása előtt, kiterjedtebb élőhelyekkel rendelkezett. Mégsem került intenzíven a népi hiedelemés mondavilágba, talán azért, mert életmódja rejtőzködő, s ha csak teheti, elkerüli az embert. Petőfi Sándor A Kiskunság és Arany János Vásárban c. verseiben ezt az árterekkel teli világot örökíti meg, amelyben távolról, de nem ritka madárként került az emberekkel kapcsolatba. Petőfinél „Szélén a sötétzöld / Káka közt egy-egy gém nyakát nyujtogatja, / Közbe hosszu orrát üti víz alá a / Gólyafiak anyja, / Nagyot nyel, és aztán / Fölemeli fejét s körülnéz kényesen, / A vízparton pedig töméntelen bíbic / Jajgat keservesen.” Aranynál „Odakünn már, úgy-e, megért a kalász? / Rét gyapja lenyirva; foly a takarás; / Boglyák tetejéről egy-egy suta gém / Néz szét aratóknak vidám seregén?” A madár a magyar provincialitás, maradiság kifejezője Adynál: „Rikácsoljatok bőven és bátran / S vesszünk mi itt a magyar Mocsárban. / Magyar madarak, sár-faló gémek” (1906, Gémek az Olimpusz alatt). • A ~ a keresztény művelődésben szürke tollazata miatt a bűnbánat és Krisztus jelképe. A kócsag a ~félékhez tartozó vízimadár, fészkelési szokásai miatt a kitartás jelképe: ahol egyszer letelepedett, ott szerzi meg táplálékát és nem változtatja meg tartózkodási helyét. A gémeskút tárgyi formában szimbolizálja a ~madarat: a legelterjedtebb kútszerkezet a magyar nyelvterületen, fő része az ágas és az emelő szerepét betöltő ~, amely a madár hosszú tagjainak alakjához és mozgásához való hasonlóság alapján kapta nevét. A ~ szólásokban több
helyütt is megjelenik a magyar nyelvterületen: „annyi, mint száz gémnek egy keszeg”, vagy „százhúsz gémnek hatvan keszeg” (bizonyos mennyiségű étel adott ember számára kevés, nem elég). A ~ falucsúfolóban is megjelenik: „Nagyvarsányi gemesek, mind megették a gemet.” A gémes vagy gemes olyan ember, aki hajlandó a madár húsát megenni.
1 Arist. Hist. an. 9, 609b. és 9, 616b. 2 Plin. NH 10. 164–165. 3 Phys. 47.
4 Etym. 12, 7, 21. 5 Vö. Arist. Hist. an. 9, 609b. Plin. NH 10. 164–165. 6 Hugo Folieto, I, 47; Ashmole 1511, 963. 7 Hrab. Maur. Univ. XX 6; Hugo Folieto, I, 47; Brunetto, 152; Picin. 89. 8 Oxford, Bodleian Library, Ms. Bodley 764, f. 64v; London, British Library, Harley Ms 4751, f. 41r. 9 Miskolczi 1702, 341.
❧
Gólyapár. Sárváry Eöry, Madárvilág



Gólya Gólya
111
Hosszú csőrű vándormadár. Édesvizek, mocsarak környékén él. • A fehér ~ elrepülése és visszatérése Európába már az ókori földművesek kalendáriumában is számon tartott határnapnak számított.1 Közismert volt, milyen gondosan táplálja és neveli a fiókáit. Az ókorban elterjedt legenda szerint a ~ öreg szüleiről is rendre gondoskodik, táplálja és hordozza őket, ezért a görög-római antikvitásban a szülőkről való gondoskodás, ill. a gyermeki szeretet példája lett,2 akárcsak a →daru, a →gém vagy a →pelikán. Olyannyira, hogy annak a törvénynek a neve, amely a görög polgárokat az idős szülőkről való gondoskodásra kötelezte, a ~ köznévből megalkotott Pelargia volt.3 Egy másik, hasonlóan valótlanságot tartalmazó legenda szerint a ~ a halálakor nem hal meg, hanem emberré válva él tovább a boldogok szigetein.4 A ~t az igazságosság szimbólumának is tartották. Hasznosságáról, a káros →kígyók és csúszómászók fogyasztásáról mesék is tanúskodnak.5 Phaedrusnak az egymást kölcsönösen ebédre hívó ~ról és →rókáról szóló meséje az antik meseirodalom egyik legnépszerűbb története. A gyermekáldást jelentő ~ hiedelme az ókorban ismeretlen volt. • A Biblia a tisztátalan madarak között említi (Lev 11,19; Lev 14,18). Mint költöző madárra utal a Jer 8,7, amely szerint „A gólya fenn az égen ismeri a maga idejét; [...] pontosan tudja, mikor kell költöznie”. • A Physiologus görög verziója nyomán, a keresztény ikonográfiában fekete-fehér tollazata Krisztus kettős természetére, tavaszi érkezése pedig az Angyali üdvözletre utal és Krisztus feltámadását jelképezi. Az erények közül a szeretet (Caritas) attribútuma. Isidorus rövid összefoglalása (miszerint csőre csattogtatásával kiadott kelepelő hangja [cicaniae] miatt nevezték el ~nak [ciconiae]) a középkor ~képét is meghatározta: családját szerető, fiókáit óvva nevelő madár, aki gondoskodását visszakapja gyermekeitől. A kígyók nagy ellensége, a tavasz hírnöke.6 A keresztény írók és bestiá
riumok szerzői szimbólumokba átfordítva közvetítik e tulajdonságokat. Annyi ideig gondozza fiókáikat, amennyi ideig majd ők ápolják őt öregségében.7 Ahogy a ~ táplálja kicsinyeit, az egyházi tanítóknak, prédikátoroknak úgy kell a hívőket az igére tanítani, és fordítva, a hívőknek tanítóik szükségleteit kell kielégíteni.8 A kígyókat azért pusztítja a ~, mert az ördögöt, a mérgező gondolatokat jelentik, így az ördög ellenségeként, a tisztaság jelképeként jelenítik meg.9 A ~ igazságosságát a családi kötelék tisztelete is jelzi,10 amikor – ókori olvasatra támaszkodva11 – megbünteti a házasságtörőt. Előfordult, hogy az →íbisszel keverve, az ő tulajdonságait is megkapta. Ikonográfiáját illetően ábr.-a többnyire realisztikus, →békával, kígyóval a csőrében jelenítették meg.12 • A reneszánsz korban felfedezett Hórapollón hieroglifagyűjteményében az apját szerető embert a ~val jelzik.13 Az újkori emblémáskönyvek szerint, amikor a ~ platánágat visz a fészkébe, az megvédi a rossz szellemektől, az árulástól, a →kuviktól. A világi hívságokkal szembehelyezkedő lelket a féktelen és parázna földi vágyakat jelentő kígyókat evő ~ szimbolizálja.14 Mercurius szekerét ~k (vagy →íbiszek) húzták; az egymás kölcsönös segítése a szintén ezt jelképező →szarvassal együtt példaértékű; a világi hívságokat szimbolizáló kígyókat (vagy →sárkányt) legyőző, erős lelkű ember mellett az állandóan a kígyókkal harcoló ~ áll.15 Az ókorból átvéve a ~ szülők és gyermekeik iránti gondoskodásának szimbóluma a hála, továbbá a könyörület jelképévé is tette az →elefánttal együtt.16 Az elefánttal együtt a vallás emblémájához tartozik a szájában a kígyóval ábrázolt ~ is.17 • A ~ról az ókor óta ismert jellemzés olvasható Miskolczi Gáspár 1702-es Vad-Kertjében is: nem a kuvik, hanem a →denevér és természetesen a kígyó ellensége a ~, aki tojásai védelmében platánfaleveleket visz a fészkébe, akár a keresztények, akik „Isten igéjének tanú-bizonyságival minden utánnok intselkedő eretneket meg



Gólya Gólya
112
szégyenítenek”.18 A tisztaságot, hűséget, a családi szeretetet és gondoskodást példázza: „Ez a Madár igen tiszta életben gyönyörködő. Amelly nősténnyel a hím közösködött, soha azt el nem bocsátja, ha pedig a nőstény más hímmel közösül, az ő párja több hímeket vévén maga mellé, azok előtt hegyes orrával keményen megbünteti és magától elűzi.”19 Európában a tavasz hírnöke. Miskolczi az egyiptomi íbisszel azonosítja. • A hazai vízpartok, vízparti települések megszokott, hangulatot adó, védett madara. Irodalmi alkotásokban inkább a kiegyezés előtti időben jelent meg; később a költői eszményváltozása következtében lassan kiszorult a lírából. Igazi hazája Magyarország, ahogyan Arany János a Toldi szerelmében is írja: „Hiszen a tél elmúlt, tavasz fele járunk / Tudom, a gólya is hazajött már nálunk.” Arany János A rab gólya c. versében a rabsággal járó kiszolgáltatottság, boldogtalanság képe. A születés és az újjászületés jelképe, mivel vándormadár, s visszatérte egybeesik a természet újjászü
letésével. A kereszténységben az óvatosság, az éberség, a jámborság, a kegyesség, a szüzesség és a tisztaság madara. Az Angyali üdvözlethez kapcsolódik, mert ahogy a ~ a tavasz, a születés hírnöke, úgy jelezte az angyal Krisztus jövetelét Szűz Máriának. Kedvelt vándormadarunkról írta Petőfi, hogy „Jön az ősz, megy a gólya már / Hideg neki ez a határ”. A háztetőkre rakott ~fészek képét idézte fel a nagykőrösi Csonka-torony tetején a Levél Arany Jánoshoz c. versében: „áll még a gólya fölötte, / Méla merengéssel nézvén a messze vidékbe?” Ezt a hagyományos vidéki képet adja tovább Reviczky Gyula is: „Lám a fecske, lám a gólya / Csendes falu, völgy lakója” (Kár volt...). • Szólásmondásainkba többnyire az idő múlásának érzékeltetésére került bele a periodikusan vissza-visszatérő ~ alakja: „nem lát több gólyát” (nem éri meg a tavaszt), „sokszor megjön addig, el is megy a gólya” stb.20 Mivel gyakran áll mozdulatlanul és magányosan, az árvákhoz hasonlatos: „árva vagyok mint a gólya, kinek nincsen pártfogója”.21 A ~ bosszúálló természetéről bőven találunk néprajzi adatokat. Úgy vélték, hogy ha a fészkét elpusztítják, parazsat dob a házra.22 Ugyanakkor, ha ~ száll a házra, az a benne fekvő beteg gyógyulását jelzi. Ha a nászmenet ~val találkozik, a fiatal pár boldog, szerencsés életre számíthat. A ~ viselkedésével az időjárás változását is jelzi: ha két lábon áll a fészkében, eső lesz, ha ágat és szalmát hord bele, szeles, de derült idő várható.23 A feltehetően német eredetű hiedelem, miszerint a ~ hozza a gyermeket, megjelenik a magyar parasztság gondolatvilágában is.24 Ha valaki leány létére gyermeket várt, arra mondták, hogy „elvitte a gólya a kedvét”.25 Ha várandós asszony jobb felől látja a ~t repülni: fia, ha bal felől, leánya születik.26 A madár hosszú lába, nyaka, csőre miatt népdalainkban erotikus szimbólum, pl. a csőrrel vágás téveszthetetlenül a coitusra utal: „Volt a világon egy gólya, Lemönt a lévai tóra” (nő), „Mög oda, mög
Gólya kígyóval. Körösfő, református templom, 18. sz. Fotó: Tüskés Anna, 2014



Gólya 113 Griff
GRIFF
(grüpsz, grüposz, gryphus)
Jelentése: erő, nagylelkűség, uralkodás, uralkodói fenség, győzelem, őrködés, értékek harcos őrzése, sírok őrzője, Krisztus, Krisztus feltámadása és mennybemenetele, uralkodói hatalom
Képzeletbeli keveréklény: törzse oroszlántest nagy szárnyakkal, feje →sas formájú, négy lába közül vagy mind a négy saskarmokban végződik, vagy mind az →oroszlán mancsa, vagy kettő karom, kettő pedig mancs. • A ~ megléte a Mediterráneum és a Közel-Kelet írott forrásaiban, ikonográfiájában és művészetében, bár eltérő változatokban, de többé-kevésbé állandó külső jellemzőkkel több mint ötezer éve követhető nyomon. Szimbolikus szerepe jobbára abból eredt, hogy mivel testét a hatalom és a fenségesség két különösen reprezentatív állata alkotja, ennek megfelelően kettős természettel ruházták fel és kettős természetet szimbolizált: az egyik, a földön élő oroszlán, egyebek mellett az erő, a nagylelkűség és az uralkodói fenség, a másik, a levegőben mindenható sas, pedig az uralkodás és a győzelem jelképe. A ~ csaknem valamennyi ókori keleti kultúrában fellelhető, a kréta-mükénéi kortól a görög művészetben is megjelenő mesebeli lény. Igen veszélyes ragadozó, aki gyakran valamelyik isten szolgája és védelmezője, különösen Apollóné, Dionüszoszé és Artemiszé. A görögök tudni véltek egy barbár népről, a szkítáktól északra lakó, egyszemű arimaszposzokról, akik örökös harcban álltak a ~ekkel, mert mindkettő a barlangokban fellelhető aranyat akarta megszerezni.1 Az antik képzőművészetben gyakran ábrázolták a ~et,
vissza” (coit.).27 A Parasztbibliában maradt fenn az a Baranya megyei történet, amely szerint a ~ tehet arról, hogy a nők és a férfiak különböznek egymástól: egy alkalommal Ádám és Éva a Nílus partján pihent, Éva hanyatt feküdt a parton. Amikor egy levelibéka az ágyékára ugrott, egy gólya meglátta, és a csőrével Éva lába közé kapott. A vágást azóta minden nő magán viseli.28 • A magyarországi művészetekben sokféle szimbolikus értelmet hordozhat: Krisztus, Krisztus iránti szeretet és hűség, szeretet, erény, szerencse, isteni áldás, bűnösség.29 A róka és a gólya c. Aiszóposz-mese elterjedtségét illusztrálja a besztercebányai (Banska Bystrica, Szlovákia) Thurzó-ház egyik falképe a 15. sz.-ból.30 Heraldikai elemként Heves (vár)megye címerében kígyót csőrében tartó ~ szerepelt.31
1 Verg. G. 2. 319; Columella, Rust. 11. 2. 71. 2 Ar. Av. 1355 skk.; Plat. Alcib. I, 135e; Plut. De soll. an. 962E; Ail. NA 3. 23. 3 Basil. De virg. 8. 5. 6. 4 Ail. VH 3. 23. 5 Aisop. 148. 6 Etym. 12, 7, 16-17. 7 BT XXXII; RdF 410. 8 Hugo Follieto, I, XLII. 9 Bodley 764, 131. 10 PhdTh. 2631 skk. 11 Vö. Ail. NA 8. 20. 12 Oxford, Bodleian Library, Ms. Bodley 764, f. 64r; London, British Library, Royal Ms. 13 B. VIII, f. 11r; Hága, Koninklijke Bibliotheek, KB, KA 16, f. 80r; New York, Morgan Library, Ms. M.81, f. 51r. 13 Horap. II, 58. 14 Pier. Valer. 221; Ripa 1618, 448, 146. 15 Ripa 1618, 65, 83–84. 16 Uo., 230, 413, vö. továbbá 415, 435. 17 Uo., 441. 18 Miskolczi 1702, 335, 338. 19 Vö. uo., 332–334. 20 O. Nagy 1985, 227. 21 K. Posonyi 1927, 186. 22 Keszeg 2014, 116. 23 Kandra 1897, 161. 24 Balázs 2009, 26. 25 O. Nagy 1985, 227. 26 Wlislockiné Dörfler 1892, 53. 27 Bernáth 1986, 143. 28 Lammel–Nagy 1985, 62–63.
29 LCI 4 217–218; Seibert 1986, 107; Dittrich 2004, 513–519; MAMŰL III, 2005, 285. 30 MÉ 1966/1, 1–10. 31 MÉ 1955/1, 30–34; Knapp 2007, 146.
❧



Griff Griff
114
olykor apotropaikus (bajelhárító) funkcióval. A görög mitológiában a ~madarat – tekintve, hogy Északon, a hüperboreoszok aranyát védte – gyakran kötötték az őrködéshez és az éberséghez, így később a sírok őrzőjeként is megjelent. • A kora középkorban a ~, mivel külseje alapján veszélyes és agresszív állat volt, eleinte démoni hatalmakat szimbolizált: a sátánnal azonosították. A ~el kapcsolatos információk jó részét Pliniustól vették, Isidorus tömör összefoglalása – négylábú szárnyas, törzse az oroszlánéhoz, feje a sashoz hasonlatos; nagyon ellenséges a →lovakkal és az embert is széttépi2 – alapvető volt a kora középkorban. A bestiáriumok is3 ezeket az ismereteket visszhangozzák, némelyik erkölcsi magyarázattal is kiegészíti: ezek szerint a ~en az ellenség értendő, a vezeklő ember megkísértője, maga az ördög, aki állandóan áltatja és hatalmában tartja.4 Albertus Magnus a félig sas, félig oroszlán külsejű, a hüperboreai hegyekben élő, erejénél fogva egy lovat lovasával együtt felemelni képes ~et írja le.5 Dante Isteni színjátékában a leghíresebb allegorikus látomás a ~el kapcsolatos: az eget és földet is uraló, legerősebb és legtekintélyesebb lény tökéletesen
szimbolizálta számára Krisztus isteni és emberi, égi és földi természetét.6 Ikonográfiáját tekintve gyakran ábrázolták, amint egy másik állatot (→disznót, lovat, →ökröt, →bárányt),7 sőt embert8 karmai közé ragad, vagy a heraldikai megjelenítéseken gyakori pózban, egyik első lábát felemelve.9 • A ~ reneszánsz kori szimbolikáját tekintve a szárazföldi, vízi- és levegőben élő szörnyek (Szkülla, Kharübdisz, Kiméra, Szfinx, a →Hárpiák, →Hüdra és →Kerberosz) ábrázolásakor nem hiányozhatott.10 A Hitel ábrázolásakor is előszeretettel alkalmazták a ~ alakját mint az őrködés, az értékek harcos őrzésének a szimbólumát.11 E keveréklény szimbolikus funkciója mellett elsősorban dekorációs motívumként való felhasználása jelentős (Phoibosz Apollón napisten szekerét ~ húzza; Minerva sisakján szerepelhet). Az őrködés kapcsán a határvédelem szimbolikája is a ~hez fűződött:12 „joggal helyezik őrként szent és profán dolgok bejáratába, oltárokra, sírokra, urnákra, templomokra”.13 • Az ókori és középkori eurázsiai kultúrákban széles körben elterjedt, legkorábban a Kr. e. 1. ée. sztyeppei, majd a közel-keleti, valamint a kora középkori bizánci művészetből ismert állatküzdelmi motívumok egyik fő típusa a →bikára, →szarvasra, lóra támadó oroszlán vagy ~, amelyben a ragadozó állat általában az uralkodói hatalom jelképe. L. a szarvasra támadó ~ küzdelmét az avar eredetű nagyszentmiklósi kincs 2. sz. korsóján (8. sz.).14 Miskolczi Gáspár a ~el kapcsolatos, és általa is részletesen továbbított ismeretek valóságértékét erős kétkedéssel fogadja, mondván „mint költött dolgot meg tzáfolni szintén elég lehet, mert efféle grif madár sohol e világon egy sintsen”.15 A korabeli olvasók úgy tudhatták, hogy tiszta aranyból rak magának fészket a nagy hegyek tetején a négylábú madárnak leírt lény, aki „testének hátulsó része tiszta fekete, az elei pedig veres, szárnyai fejérek, feje, orra, szája mint a sasé, szemei pedig tüzesek”.16 • A képzelt lény, mivel nem a
Griff disznóval. Additional Ms. 11283, London, British Library



Griff Griff
115
magyar mitológia állata, inkább idegen nyelvről fordított verses vagy prózai művekben szerepel valamilyen vonatkozásban. Ady a Megáradt a Tisza c. versében mint a magyar világ ragadozóját említi: „Megáradt a rest, magyar Tisza, / Vize Lajtától Oltig szalad. / Ujjongnak a ludak, a gémek / S azok a rabló, azok az ősi / Griff-madarak.” Babits az Örök dolgok közé legyen hired beszőtt c. versében a kultúra egyik elemeként tekint rá, amelynek szerepe a felidézett környezet festése, hitelesítése: „Új diszharmóniát vakítson rád a lelkem, / hogy Egyiptom rovott kockáin lássalak / szárnyas griffek között, Nilus-öntözte telken / állj félig meztelen, nagy tiarás alak.” • A ~madár a keresztény műveltségben Krisztus jelképe, aki az ég és föld királya – szimbolikája a lény összetettségében rejlik. A ~ oroszlánteste a földön, sasfeje a levegőben uralkodó állatokat jelképezi, együtt megsokszorozódik jelentősége, a két világ között mediációs funkcióval bír. Néhol a kegyetlenség szimbóluma.17 A magyar folklórban a népmesékben találkozhatunk a ~madárral. Közvetítőként funkcionál a transzcendens és a földi világ között: a Babszem Jankó és Hamupipőke történetét bemutató palóc mesében, de az ahhoz hasonló, és sokak által ismert Fehérlófia-fia történetben is ilyen formában jelenik meg.18 A griffmadár (Benedek Elek gyűjtése) vagy A griffmadár ajándéka c. mesékben a „jótett helyébe jót várj” mesei elem (reciprocitás) megjelenítője, aki, mivel a királyfi megmenti életét, viszonzásképpen a segítségére lesz, emberfeletti erejét felhasználva („Ne lőj meg, királyfi, inkább eredj haza, s jöjj ide egy hatökrös szekérrel, hadd ereszkedem le a szekérre, aztán vigy haza az udvarodba, bizony nem bánod meg”).19 Zrínyi Miklós műveiben a népies és folklorisztikus elemek között kiemelt szerepet kap a ~ mint mesebeli alak: a kegyetlenség szimbólumaként szerepel („Te penig mint vad griff szomjuzol véremre”).20 Berze Nagy János egy harmadik megjelené
si formát örökít meg: az általa három narancs típusú meséknek nevezett csoport egy variánsában jelenik meg a ~madár. Ebben a típusban a királyfi szerelmét keresi, és többnyire három objektum közül az utolsóban találja meg – ez lehet nádszál, alma, vagy tojás. A ~ ez utóbbiban jelenik meg: a királyfinak olyan lányt kell keresnie, akit nem anya szült, így találja meg (ez esetben öt tojás közül az utolsóban) a legszebb leányt, akit végül feleségül vesz.21 • A magyarországi művészetben Krisztus feltámadásának és mennybemenetelének szimbóluma.22 Középkori templomokon gyakran ábrázolják, pl. szalagkörpárban: balra ~, jobbra Agnus Dei: l. a somogytúri domborművön (1100 k.), ~szobor töredéke Esztergomban (1190 k.), a bakonybéli bencés monostor ~es padlótéglái (12–13. sz.), oroszlángriffes dombormű a somogyvári Szt. Egyed-apátság töredékei között (13. sz. eleje),23 a pécsi bazilika toronysüvegeinek sarokpárkányain (1880-as évek).24 Református templomok 18. sz.-i festett kazettás mennyezetének gyakori eleme: pl. Kraszna (1736, Crasna, Románia), Szilágylompért (1778, Lompirt, Románia).25 A Krisztus keresztfáját jelképező életfa két oldalán egy-egy ~ gyakori a magyarországi plasztikában, l. pl. a veszprémi timpanontöredék.26 Őzet vagy szarvast elkapó ~ állatküzdelem jelenete az uralkodói hatalom kifejeződése. Ábr. pl. a nagyszentmiklósi kincs 2. számú korsóján és 21. számú tálkáján (78. sz.), falkorong (l. a bizánci és velencei paterák rokona) Székesfehérváron (12. sz.), amelynek közeli párhuzama II. Ottó és Theophanu 972-re keltezett házasságlevelének aláfestése.27 Egy →kentaur és egy ~ küzdelmét megörökítő fejezetet Szávaszentdemeterről (Sremska Mitrovica, Szerbia, Szerémségi Múzeum) a Jó és a Rossz harcaként értelmeznek a kutatók.28 Kapuőrző ~pár pl. a gannai Esterházy-mauzóleumba (18131818) vezető kapun, ~stukkó a boltfiók alatt a nagyváradi (Oradea, Románia) fejedelmi



Griff Griff
116
palota stukkódíszes termében (1624–1625).29 Két ~ tartja az Esterházy-címert a csákvári kastély kerti homlokzatán,30 két ~ és egy oroszlán húzza Weber János eperjesi főbíró (1612–1684) diadalszekerét Christian Hermann Roth von Rothenfels metszetén.31 A mitologikus eredetű motívumnak a 17. sz.-ban sajátos, jelképes jelentése volt: a ~ a természetfeletti erőt és a különleges képességeket szimbolizálta. Ábr. pl. szarvserleg az Esterházy-kincstárból.32 Mint heraldikai elem, a kardos ~madár az Esterházyak címerállata: ábr. pl. pajzs az Esterházyak grófi címerével, az Esterházy-kincstárból (1645)33 és László castrum dolorisa (1652).34 Díszítőelemként is gyakori: mázas cserépedények (pl. kancsó, tányér) és egyéb használati tárgyak (takácsszőttesek, hímzések, csipkék) díszítő eleme.35
1 Hdt. 4. 12–13; Plin. NH 7. 10–11. 2 Etym. 12, 2, 17. 3 Vö. pl. Ashmole 1511, 811; Bart. Angl. XIII, 19. 4 BM XXXIII.
5 Alb. Magn. 638. 6 Vö. Purgatórium XXIX, 106–114; XXXI, 80–81. 7 BnF, lat. 3630, f. 77r; Oxford, Bodleian Library, Ms. Ashmole 1511, f. 15v; Bodleian Library, Ms. Bodley 764, f. 11v; London, British Library, Harley Ms. 4751, f. 7v; New York, Morgan Library, Ms. M.81, f. 36v; Hága, Museum Meermanno, MMW, 10 B 25, f. 5r. 8 Oxford, Bodleian Library, Ms. Douce 88, f. 87r; Bodleian Library, Ms. e Mus. 136, f. 19r; Hága, Koninklijke Bibliotheek, KB, 128 C 4, f. 91r; Koninklijke Bibliotheek, KB, 72 A 23, f. 46r. 9 Párizs, BnF, fr. 136, f. 21v; Université de Montpellier, Bibliothèque de la Faculté de Médecine, H. 437, f 227r; Oxford, Bodleian Library, Ms. Douce 151, f. 11v; London, British Library, Additional Ms. 42130, f. 160v. 10 Ripa 1618, 423. 11 Uo., 127–128. 12 Capaccio Impr. II, 108r. 13 Pier. Valer. 296. 14 Bécs, Kunsthistorisches Museum; Bálint Cs. 2004, 352–358, 394. 15 Miskolczi 1702, 501. 16 Uo., 500. 17 Végh 1998, 227. 18 Vö. Istvánffy 1890, 223–227; Katona 1903, 125–138; Majtényi 1999. 19 Benedek 1988. 20 Heller 1919, 22–45. 21 Berze Nagy 1932, 97–141. 22 LCI 2 202–204; Seibert 1986, 107; MAMŰL III, 2005, 365.
23 Pannonia Regia 1994, 91, 170–171; Paradisum plantavit 2001, 124–128. 24 Boros–Kalmár 2010, 38, 41. 25 MÉ 1982/2, 120–134. 26 MÉ 1956/2–3, 122. 27 Az avarok aranya 2002, 16–18, 41–43; Tóth 2010, 78–79. 28 Jeremić 2010, 12. kép. 29 Kovács 2003, 111; Liber discipulorum 2011, 130132. 30 MÉ 1997/1–2, 16. 31 Weber János apoteózisa, 1665; AH 2003/2, 12. kép. 32 Budapest, IMM, E 60.2; Műtárgyak 2014, 250–253. 33 Budapest, IMM, E 65.84.1; Esterházy Miklós. 34 Galavics 1986, 82; Esterházy-kincsek 2006, 83; AH 2007/2, 221–238, 7. kép; MÉ 2009/2, 245–269; Az Esterházy család 2013, 56.
35 Legendás lények 2008, 157, 264.
Emberre támadó griff. CC



amely a gyertyatartókon kívül tömjéntartón, lépcsőkorláton is előforduló motívum. Isidorus már elnevezésében is többféle ~ról beszél (stellio, lacertus, botrax, salamandra) és a Physiologus nap~jának (nála saura lucertus) tulajdonságait is leírja.5 A „csúszómászók kö
zött négy lábbal rendelkező gyík”6 a bestiáriumokban is nehezen azonosított. A legtöbb szöveg felsorolja a fajtáikat7 és egymáshoz hasonlítgatják őket: pl. „a szalamandra, aki a farkát, fejét és a testét illetően egy gyíkhoz hasonlít...”,8 „a sylio egy kis gyíkhoz hasonlatos állatka”.9 Van, aki szerint „háromféle gyík létezik: egy nagy, egy kicsi, és egy másik, aki nyáron felmelegszik és fogaival kellemetlenkedik az embereknek”.10 Az ókori (részben Pliniust is felhasználó) információkat felhasználva, miszerint leszakadt farka visszanő, ill. a kettévágott ~ újra összeforr, az életerő megnyilvánulásaként értelmezték.11 Az ókori síremlékeken feltűnő, téli álmából újjáéledő ~ képe a keresztény művészetek
GYÍK
(szaura, lacertus, lacerta)
Jelentése: életerő, Sátán, gonosz, isteni fény kegyelme, hit, feltámadás, védőangyal, mulandóság, jóslás
A fürgén mozgó igen sok fajtájú, méretű és színű ~ban közös, hogy testüket pikkelyek és pajzsok borítják, nyelvük a végén bevágott, s bár a csúszómászók között tartják őket számon, négy lábuk van. A meleget szeretik. Egyes fajtájuknak letört farka bizonyos idő után ismét kinő. tátalan állatok között említik (Lev 11,30). • Arisztotelész gyakran utal a ~félékre,1 de az ókorban a ~ fajait nem különböztették meg, csak a gyógyászati–mágikus felhasználásában említik2 külön a zöld ~ot (lacerta viridis). A ~ híres volt életerejéről, amellyel a farka elvesztését túléli.3 Mint egyiptomi hieroglifának a jelentése: ’a végtelen sok’. Az ókorban úgy tartották, hogy téli álmot alszik (bár ez csak a fali ~ra igaz), innen ered a ~nak „a halál mint álom” szimbolikus jelentése a síremlékeken, elsősorban a római sírköveken. Görögországban napisten-szimbólumként is tisztelték, a köztársaság kori római pénzeken Salus (az egészség) istennő mellett jelenik meg. A ~ álombeli megjelenése hitvány gondolatot jelent. • A Leviták könyvében a tisztátalan állatok között említik (Lev 11,30). • A keresztény ikonográfiában kettős jelentésben szerepel: a kígyóhoz hasonlóan a Sátán, a gonosz megtestesítője, viszont a Physiologus szerint a Nap, a fény felé forduló ~ a Krisztust követő hívő lélek, az isteni fény kegyelme,4
GY
Than Mór: Gyík. Bp., MNM, Történelmi Képcsarnok



Gyík Gyík
118
ben is megjelenik. Ikonográfiáját tekintve az állandóan a fényt kereső ~ vallásos kontextusban a Krisztus felé forduló ember hitét jelképezi. Ikonográfiájának is gyakori eleme az egy fal nyílásából kelet, a felkelő nap felé néző, s ezáltal látását visszanyerő ~ ábr.-a.12 Szentek mellett gyakran ábrázolták, mint pl. Francesco del Cossa Keresztelő Szt. Jánosán13 a szent lábánál. • A barokk csendéleteken a megjelenő többi állathoz (→légy, szitakötő, egyéb rovarok, →egér stb.) hasonlóan elsősorban az elmúlásra és a mulandóságra s végül a gonoszra utal. Caravaggio híres képe, a Gyíktól megmart fiú14 esetében – a festmény és a ~ számos interpretációját (pl. a szerelem kínjai értelmezést) mellőzve – a ~ arra a középkori megfigyelésre15 enged következtetni, miszerint a legkisebb állatok is tudnak kellemetlenséget okozni. Ugyanakkor a ~ barátja az embernek, szinte a védőangyala, amikor a →kígyó által fenyegetett gyermek megmentése érdekében mozdulataival figyelmezteti az embert.16 • A ~ nem háziállat, de emberi környezetben él, lakóhelye erdőkben, mezőkben, kertekben van, a napi tevékenység közben nem ritkaság a vele való találkozás. Megítélése kettős, részben a kígyóra emlé
keztet, másfelől azonban színpompás, kecses állat. Ezt a mindennapi jelenlétet örökíti meg József Attila Határ c. versében: „Dongó ődöng az erdő szélinél. / Harkály kopog, gyík ragyog. Marha bőg. / S tovaringatja fodrosan a szél / a tűnődve zümmögő időt.” Juhász Gyula Megint japánosan c. versének első versszakában a bűntudatot és az emlékezést váltja ki: „Egy gyíkot öltem meg gyermekkoromban / És kis húgom másnap halálba dermedt, / Ha gyík szemébe pillantok borongva, / Ijedten néz belőle rám a gyermek.” Kosztolányi Dezső Kis bordélyház c. versében a címszereplők megszemélyesítője, nem éppen pozitív konnotációjú szövegkörnyezetben, mégis a szerző rokonszenvének jeleként: „Ti vagytok nekem a láz és a vakság, / ti cukraim, ti gyilkos mérgeim, / tejen hízott kis rózsaszín malackák, / patkánykák, gyíkok, édes férgeim, / csiklandozzatok, ne hagyjatok árván.” • A ~ a hagyomány szerint szent és démoni természetű állat. A magyarság minden csoportjánál elterjedtek voltak gyógyító és varázserejére, a jóslásra (szerencsét hozó, jósló erejére) vonatkozó hiedelmek, amelyek sokban hasonlítanak a kígyóhoz kapcsolódó képzetekre.17 Így pl. közkeletű elképzelés volt, hogy aki az év folyamán először lát ~ot, és az jobbról jön, akkor jó dolga lesz nyáron. Ha a ~ balról érkezik, irigyei lesznek az őt megpillantónak. Ha ~kal álmodik valaki, az ugyancsak az irigyek áskálódását jelenti.18 A régi göcsejiek hite szerint, ha hét évig nem lát ~ot az ember, akkor →sárkány lesz belőle.19 Különösen hangsúlyos szerepe volt a Szt. György-napi, ill. Szt. György-nap előtti ~nak. Általános hit szerint, ha valaki Szt. György nap előtt bal kézzel és hüvelykujjal megfogott egy ~ot, annak a keze alkalmassá vált a torokgyík és más torokbetegségek gyógyítására. Általános hiedelem volt az is, hogy Szt. György-nap előtt fogott ~ feje és farka szerencsét hoz.20 Hiedelmeinkben olykor a boszorkány segítő szellemeként is előfordul. Szólásainkban a fürgesége kerül a
Nap felé forduló gyíkok. CC



Gyík Gyík
119
középpontba („fürge, mint a gyík”), olykor a kígyóval együtt jelenik meg: „aki a kígyótól megijed, az a gyíktól is fél”.21 • A magyarországi művészetben szimbolikus értelmét tekintve lehet a feltámadás, az isteni fény kegyelme, gonosz, bűnösség, irigység, tapintás, szeretet, a természet megújulása.22 A hiedelem szerint a ~ a felkelő nap felé fordulva visszanyeri látását, ezért a szellemi vakság levetkőzését jelképezi: ábr. pl. a lébényi templom nyugati kapzatának lábazatán. A középkori és barokk gyertyatartókon is megjelenik a ~, pl. gyertyatartópár az Esterházy-kincstárból.23
1 Arist. Hist. an. 488a, 606b, 660b, 508a stb. 2 Plin. NH 29. 129. 3 Arist. Hist. an. 508b 7; Plin. NH 9. 86; 11. 264. 4 Phys. 2.
5 Etym. 12, 4, 34-37. 6 Ashmole 1511, 1011. 7 Hugo Folieto, II, 28. 8 Guill. Clerc. 1453. 9 PhdTh. 1305–1307. 10 Brunetto, 144. 11 Vö. Ail. NA 2. 23. 12 Párizs, BnF, lat. 6838B, f. 34v; BnF, lat. 14429, f. 115v; New York, Morgan Library, Ms. M.81, f. 84v. 13 Milánó, Pinacoteca di Brera. 14 Firenze, Fondazione Longhi. 15 Brunetto, 144. 16 Picin. 272. 17 Pócs 2016, 99. 18 Wlisloczkiné Dörfler 1892, 54. 19 Holló 1934, 30. 20 Pócs 2016, 99. 21 Bárdosi–Kiss 2011, 70. 22 LCI 1 589–590; Seibert 1986, 110–111; Dittrich 2004, 78–84; MAMŰL III, 2005, 388. 23 Budapest, IMM, E 74.1–2; Műtárgyak 2014, 139141.



H
HAL (piscis)
Jelentése: Krisztus, víz, bűnbánat, bujaság, világi hívságok (horogra akadt hal), tudatlanság, falánkság, csend, viszonosság (nagy hal megeszi a kisebbet), magány
A nem négylábú, vízben élő gerinces állatok gyűjtőneve a ~. A legtöbb esetben a ~ak különböző fajtáit saját elnevezésükkel, tipikus jegyeikkel jelenítik meg az irodalmi szövegek és az ábrázoló művészetek, ahogy a madarakat is általában, az emlősöket pedig minden esetben eleve – még ha nem is a mai értelemben vett tudományos – faji besorolásuk alapján kategorizálják. A ~ mint gyűjtőfogalom azonban más megfontolást igényel, és előfordulását, szimbolikáját tekintve külön értelmet nyert. • Az ókori népeknél a ~ az egyik legfontosabb kereskedelmi áru és fogyasztott élelem volt. Az antik mozaikoknak különösen kedvelt témája a tenger világának ábrázolása, amelyet természetszerűen ~ak népesítenek be. A pogány ókorban azonban a ~nak ezen túl semmiféle szimbolikája nem alakult ki. Plinius egy egész könyvet szentel a vízilényeknek, de nem általánosságban, hanem fajtánként ír róluk. Artemidórosz álmoskönyvében nagy ~akkal álmodni hiábavaló fáradozást és reményt jelentett, mivel kicsúsznak a kézből; kimúlt ~at látni sem jó előjel: egy tengerész halálának az előképe.1 Az aiszóposzi állatmesék közül a halász, a nagy ~ak és a kis ~ak története máig különféle élethelyzetekre alkalmazható és eltérő előjellel szólásmódok, hasonlatok for
rása.2 • A ~ – mind a tengeri, mind az édesvízi – gyűjtőnévként gyakran szerepel a Bibliában és a szövegek az egyes ~fajtákat nem különböztetik és nevezik meg. Valóságos, realisztikus megjelenítése a szövegek történeti-társadalmi-kulturális zoohátterét képezik: ilyen pl. a pusztai vándorlás során a bőséges, olcsó egyiptomi ~ emléke (4Móz 11,5); a babiloni fogság után „Jeruzsálemben az ott letelepedett tírusziak halat és mindenféle más árut hoztak, és szombaton árulták Júda fiainak” (Neh 13,16) stb. A pikkelyes és uszonnyal rendelkező ~akat tisztának, tápláléknak tekinti az Ószövetség, míg a pikkely nélküliek (pl. angolna, harcsa) tisztátalanok (Lev 11,9–10). Jákób Efraimra vonatkozó áldásában (Ter 48,16) a ~szaporasága a termékenységre, a leszármazottak sokasodására utal. Az Ez 47,9–10 részben szintén a bőség jelképe. Tóbiás könyvében egy Rafael arkangyal segítségével kifogott, gyógyító erejű ~ szerepel (Tób 6,2–9). Az Újszövetségben is gyakran megjelenik: a sokaság táplálása kenyérrel és ~lal történik (Mt 15,36); a feltámadást követően a csodálatos ~fogás története a Tibériás tavánál (Jn 21,6–11), valamint az emmausi vacsora táplálékaként (Lk 24,42) szintén fontos motívum. A Bibliában előfordul a ~ jelképes értelemben is. Az ember/~, veszedelem-/hálóhasonlattal: „Nem tudja az ember azt sem, hogy mennyi ideje van még. Ahogyan a halak veszedelmes hálóba kerülhetnek, [...] ugyanúgy jutnak kelepcébe az emberek is” (Préd 9,12). Habakuk próféta panasza a hódítók garázdálkodása ellen: „Mind kiemeli horoggal, varsájába fogja, hálójába gyűjti, aztán örül és ujjong” (Hab



Hal Hal
121
1,15). Az ókeresztény ábrázolásokon Krisztus-szimbólum, amelynek magyarázata a görög ~ szó (ΙΧΘΥΣ, ikthüsz) és a görög nyelvű hitvallás (gör. Ieszousz Khrisztosz Theou Üosz Szótér – ’Jézus Krisztus Isten Fia Megváltó’) akrosztikonként (kezdőbetűk összeolvasásával keletkező szóként) való értelmezése. A keresztény ikonográfiában szentek – veronai Szt. Zénó, augsburgi Szt. Ulrich, padovai Szt. Antal – legendáiban és ábrázolásán attribútumként szerepel a ~. A négy elem ábrázolásakor a víz jelképe. A Szt. Ágostonnak tulajdonított Psalmusa az eretnekek ellen című ókeresztény költeményben az emberekre vonatkozik a halászat: „az Egyház az a háló, tenger a világ viharja; jó ember és gonosz ember benne a hal, vegyes fajta / kik a világ végén szétválnak”.3 Alexandriai Szt. Kelemen szintén Krisztus-szimbólumként említi: „Ellenség-hullámban / Boldogító élettel / Minket hivogató / Tiszta, szép Halunk” (Himnusza Krisztushoz). A ~motívumot a keresztény pecsétgyűrűk ajánlott motívumának nevezi.4 • A középkorban a ~ fontos táplálék, különösen a böjt idején fogyasztható ételek esetében. A Physiologus és a bestiáriumok az általában a →bálnával azonosítható cetről és a →delfinről beszélnek, valamint egyéb vízhez köthető állatról. Mint gyűjtőnév ritkán fordul elő. A gyakran szem előtt lévő emlősök és madarak jobban megmozgatták a fantáziát, mint a tenger, a folyók, a tavak mélyén élő, többnyire láthatatlan ~ak. Isidorus is ezt támasztja alá: „Az emberek nevet adtak a háziállatoknak, a vadon élőknek és a madaraknak, mert a halaknál előbb látták és ismerték meg őket.” Amint nevük
lett, valamilyen szimbólum is kapcsolódott hozzájuk: „később, amikor az egyes halfajták lassacskán ismertek lettek, elnevezték őket vagy a földön élő állatokkal való hasonlóság révén, vagy sajátos kinézetük vagy szokásaik, színük, formájuk és nemük alapján”.5 Ezt példázza az Oxfordi bestiárium, amely szokatlan részletességgel ismertet több fajtát, így (a bálnán és a delfinen kívül) pl. a medret túró tengeri disznót, az orrán fegyvert hordó kard~at, a – bestiáriumokban leggyakrabban idézett – hátával támadó fűrész~at, a puha (lat. mollis) márnát (lat. mullus), a rendkívül ügyes (lat. multum agilis) pér~at (lat. mugilis), a falánk farkas~at.6 Az annyi más szimbolikus kép alapját képező „nagy hal megeszi a kis halat, de ő maga is egy még nagyobb tápláléka lesz” megfogalmazás a zsákmány(olás)t és a büntetést jeleníti meg.7 Ikonográfiáját tekintve általában a ~ak sokféleségét illusztrálják,8 de a leggyakoribb a meghatározhatatlan fajtájú ~ ábr.-a.9 • Az újkori ~értelmezések – a keresztény szimbolikát nem feledve – többnyire az állat valós tulajdonságait tartják szem előtt, és a halászat, az ahhoz szükséges eszközök, valamint az antik művelődés képei kerülnek előtérbe. Az antik eredetű tengermetafora-rendszerbe illeszkedik a ~ szimbolikája is: ha a tenger az emberi élet, a ~ak kénytelenek minden veszélyével szembenézni.10 Ha a tenger a bujaság forrása (minden tengeristen kellően parázna), a ~ okkal jelképezi a bujaságot. Ripa a korabeli udvari társadalom ábr.-ára alkalmazza a ~ és a csali-képet: az udvar látszólag csillogó vonzerejét a horog/~, azaz udvar/udvari ember szimbolikájával érzékelteti.11 Ehhez kapcsolódik a túlzott ambíció, a világi hívságok jelképeként a csalit könnyen bekapó, horogra akadt ~ jelképe.12 A tudatlanság egyik attribútuma, mivel a delfin kivételével valamennyi ~ ostoba, de amilyen könnyen eltávolíthatók a pikkelyei, olyan könnyen levetheti az ember a tudatlanságát a bölcseleti tudományok elsajátítá
Hal. Raff, Természet história



Hal Hal
122
sával.13 A bűnbánat attribútuma is, mert a vezeklés böjttel jár, amit a ~ jelképez.14 A falánkság jelképe is a ~, mert saját fajtáját sem kíméli.15 Ebből következik, hogy a viszonosságot szimbolizálja, hiszen a kis ~at megeszi a nagy, de a nagyot is egy még nagyobb.16 A néma ~ a csend szimbóluma.17 A ~ gyűjtőnév a víz jelképe.18 Ikonográfiája az újkorban, a hagyományosnak mondható bibliai témáktól eltekintve, az antik istenségek ábrázolásaihoz kötötte, pl. Neptunus tengeristen megjelenítésein. A barokk (és későbbi) csendéletek kedvenc állata, számos más tengeri puhatestű, a →kagyló, a →rák mellett, mint pl. Giuseppe Recco Csendélet halakkal (1691) c. képén.19 • Miskolczi Gáspár állathistóriájának harmadik könyve a ~akról szól. Ismertetésében „közönségesen” annyit mond, hogy „a halak igen ostobák, némák, telhetetlenek, mérges teteműek, [...] lelkiekben vakok, a’ bujálkodásra hajlandók, veszekedésre készek, a’ fösvénységnek és szemtelenségnek örvényiben, vagy a’ gyűlölségnek és haragnak undok híg sárjában gyönyörködve heverők”. A ~nak tulajdonított általános ismérvek szimbolikus értékűek. További jelképes értelmük szerint pl. „a jó vezér kis Halacska kiábrázolója lehet az istenes Tanácsos férjfiaknak és derék Tudós embereknek” – akik a népet jelképező cethalat/bálnát vezérlik. „És valaminthogy a Csuka a kegyetlen tirannus Uraknak, azonképpen a Potyka
a kegyelmes fejedelmeknek igen jeles kiábrázolója.” Az ószövetségi tisztátalan–tiszta megkülönböztetés kapcsán a hívekre is értendők: „az istenfélő Hívek az igazán tiszta Halak, mert vagyon szárnyok, azaz hitek”.20 Bod Péter biblialexikona szerint Jézus példázata nyomán („hasonlít a mennyek országa a tengerbe vetett hálóhoz, amely mindenféle halat összefog. Amikor megtelik, partra húzzák, nekiülnek, és a javát edényekbe válogatják, a hitványát pedig kiszórják” [Mt 13,47–48]), a ~ak az emberekre értendők, „a’ kik a’ tudatlanságnak tengerén úszkálnak, kik az Isten beszéde által meg-fogattatnak”. Az egészség jelképei, „nyavalyát nem szenvedő állatok”, a kisebb ~akat megevő nagy ~ak pedig „a’ kegyetlen égnek példálozói”.21 Az Istent hűen követő, hite mellett kitartó lélek jelképe egy ismeretlen ferences Libanuson termő cedrus-fának veleie c. művében: „Egy bizonyos halban van annyi okosságh, Hogy nagy habtul félvén kősziklához ragad, Migh szélvész nem szünik onnét el nem szakad [...]. Az ember se féllyen ha Istenhez ragad.” Zrínyi Miklós Idillium. Az hól egy vadász Violának kegyetlenségéről panaszkodik c. versében a ~ erotikus értelemben szerepel. • A ~ak, bár gerincesek, mivel élőhelyük különbözik az emberétől, eleve ismeretlenebbek, mint a szárazföldi állatok. Magyarországnak ráadásul tengerpartja sincs, ezért elsősorban a tavak, folyóvizek ~ai jelentik az állatvilágnak ezt az osztályát. Az ember kapcsolatát velük szinte kizárólag a táplálkozás, kis mértékben az akváriumi tartás szabja meg, pikkelyes testük, vízhez kötődő életük inkább negatív, mint pozitív érzéseket kelt. Ady Endre Kis női csukák c. verse metaforában kapcsolja össze a ragadozó természetet, valamint a kiábrándulást: „Képzelt arany-hal, kis senki leány. / Várnak a hozzád-méltó halak / S falánk szádon talán megpihennek / Más áldozatok.” Babits Mihály Síremlék c. versében a megismerés lehetetlenségét a ~ sikamlóssága adja vissza:
Viszonosság: a nagy hal megeszi a kisebb halat CC



Hal Hal
123
„Ki fog meg engem? Mint a hal, kisiklom.” Dsida Jenő számára a magányt jelenti az Ó, ember c. versében: „Ó, ember, idegen vagy, / mint zöld hal vizek alatt.” József Attila Harag c. versében a kiszolgáltatottságot érzékelteti: „A tépett esőben / szél vergődik, mint hálóban a hal...”. • A magyar néphitben egyrészt a szakrális jelentéstartalom, másrészt az analógián alapuló konnotációk figyelhetők meg. A két réteg ötvöződése jelenik meg pl. az adventi böjti időszak végén, a szenteste elfogyasztott ~ételekben. A ~ egyrészt böjtös ételként engedélyezett hústilalom idején is – ennek hátterében az említett isteni jelkép állhat –, másrészt pikkelyei, előrehaladása, gyorsasága miatt az elérni kívánt gazdagságot, bőséget, szerencsét is megtestesíti. Mindezen pozitív tartalom álombéli alakjával is összeforrott a régi álomfejtések szerint.22 A magyar népművészetben gyakran előforduló motívum, de csak részben tudatos a szimbolikus használat. Általában egyes tulajdonságaihoz való hasonlóság miatt említik a szövegfolklórban és mint egyszerű mintát alkalmazzák a díszítőművészetben. A szövegfolklórt tekintve a ~ alakja leggyakrabban népmeséinkben jelenik meg. Az egyik változatban a vízitündérek (→sellő), azaz félig haltestű leányok, változnak arany~lá, ha a vízben lelik halálukat.23 A másik variánsban mágikus erővel rendelkező, szerencsét hozó figuraként jelenik meg az arany~, aki teljesíti az őt a vízbe visszaengedő ember (három) kívánságát. Az állatmesék e típusa mindig tanulságos végkifejlettel zárul. A gyerekmondókák közül a körjátékok szövegeiben, kiszámolókban, köszöntőkben, csúfoló versikékben gyakran az értékes, akár mágikus erővel is bíró arany~ kerül említésre. Körjáték: „A gyöngykagylós hintócskát / Barna bogár húzza / Aranyos halacska / Körös-körül tója.” Kiszámoló: „Duna vizén van egy hajó / Üljünk bele kicsi Kató / Aranyhalat fogunk elé / Úgy repülünk hazafelé.” Bújócska: „Búbika, gyere elő, tied lesz az
aranyhal!”. Köszöntő: „Kis-Dunába’, Nagy Dunába’ igen sok a harcsa. Anyukámat a Jó Isten igen soká tartsa!” Csúfoló: „Addig Böske el nem veszlek, míg a tóba halak lesznek.”24 A ~motívum megjelenik a jeles napokhoz, ünnepekhez kapcsolódó dalok szövegeiben is, pl. „Karácsony van má, Krisztus Urunk születése napja, ünnepek näpjä, Örvendjünk, örvendjünk a kis Jézuskának! Futok, megyek a Dunába, fogok fényes halkát, tészem tányérkába, küldöm Istenkének, Isten tartsa biékessiégben angyali sereget! Jaj, szeginke fázik, könnyejitől ázik, nincsen neki se dunnája, sem cifra nyoszolyája. Bárány Géci vedd a dunnát, fújj Jézusnak egy szép nótát csingilingi hip hop hop, hip hop hop!”25 Gyakran fordul elő közmondásokban, amelyek többnyire a ~ viselkedésére, jellegzetességeire utalnak. Pl.: „hallgat, mint a sült hal”, „él, mint hal a vízben”, „halat szálka nélkül, embert hiba nélkül nem lehet találni”.26 A tárgyalkotó népművészetben a tudatos használat példája az az ónöntéssel díszített hatvani pásztorbot, amelyen a ~motívum
Halak. Aldrovandi, Natura picta



Hal Hal
124
templom és csillagok között szerepel.27 A hímzések között is gyakran megjelenik, habár sokszor nem teljes alakos ábr.-ként, hanem a csillogó pikkelyhez hasonló díszek elnevezésében. Pl. a kalotaszegi hímzésekben használt csillogó flitterek népi elnevezése „halpinz”,28 a „sárga, pontszerű fémdísz a mellrevalón” pedig „halszem”.29 A hódmezővásárhelyi cserépedényeken, főként tányérokon, tálakon található ~motívum, de szakrális jelentése nem egyértelmű. • A magyarországi művészetben a ~ sokféle szimbolikus értelmet hordozhat: Krisztus, Oltáriszentség, hívő, böjtölés, szegénység, bűnösség, fösvénység, bujaság, balgaság.30 A ~ az ókeresztény időktől a hívők jelképe: ábr. oszlopfő Borosjenőről (12. sz. első fele).31 A Krisztus keresztfáját és ezáltal a megváltást szimbolizáló életfa két oldalán egy-egy ~ gyakori a magyarországi plasztikában, pl. a magyarszentpáli (Sânpaul, Románia) templom oszlopfőjén.32 A Halak zodiákus jegy megjelenítését l. pl. egy gyámkövön a kolozsvári Wolphard–Kakas-ház zodiákus termében Wolphard István építkezéséből (1586 előtt, Cluj-Napoca, Románia).33 A ~farkú oroszlán feltehetően a lélekre támadó sátánt jelképezi a vurpodi (Vurpăr, Románia) templom kaputimpanonján.34 A szegénység és az áldozat jelképe Derkovits Gyula (pl. Halas csendélet, 1928) és Bálint Endre (pl. Halas csendélet fekete késsel, 1953) képein.35 A hal Ámos Imre szimbólumrendszerében (pl. Öreg templomszolga a mennyországra gondol) a túlvilági élet vagy talán a kereszténység, Krisztus szimbóluma.36 Attribútum, legenda- és mítoszszereplő is a ~. András és Péter apostol, Szt. Kristóf, Tóbiás, Páduai Szt. Antal (~prédikáció), Árpádházi Szt. Erzsébet (két ~ és kenyér), Nepomuki Szt. János, Harpokrates, Tóbiás és Rafael arkangyal ábr.-ain jelenhet meg: pl. Tóbiás meggyógyítja apja szemét a ~ szívével és májával,37 a ~ban talált pénz, Toulouse-i Szt. Lajos legendájában, amelynek ábr. pl. Magyar Anjou
Legendáriumban,38 Szt. Péter megtalálja az adógarast a ~ban.39
1 Artem. II, 14. 2 Aisop. 25. (Chambry-kiadás). 3 Amor Sanctus, ford. szerk. Babits M., Helikon, Bp., 1988, 53. 4 Paidagógosz, Harmadik beszéd 59. Kelemen 2013, 300. 5 Etym. 12, 6, 4. 6 Ashmole 1511, 1021–1037. 7 Uo., 1029–1031. 8 London, British Library, Harley Ms. 4751, f. 68r; Párizs, BnF, lat. 6838B, f. 39r. 9 Koppenhága, Det Kongelige Bibliotek, Gl. kgl. S. 1633 4o, f. 59r. 10 Pier. Valer. 389. 11 Ripa 1618, 112. 12 Picin. 206 és 208. 13 Pier. Valer. 392; Ripa 1618, 248. 14 Ripa 1618, 403; Picin. 207. 15 Pier. Valer. 393; Picin. 208. 16 Picin. 208. 17 Pier. Valer. 388–389. 18 Pier. Valer. 395; Ripa 1618, 155. 19 Firenze, Galleria degli Uffizi. 20 Miskolczi 1702, 503–524. 21 Bod 1746, 88. 22 Ipolyi 1929, 162. 23 Uo., 99. 24 Gágyor 2002, 59. 25 Kerényi 1953, 769. 26 Erdélyi 1862. http://mek.oszk.hu/07700/07767/ 07767.htm#10. 27 Petercsák 2005, 282. 28 Péntek 1979, 144. 29 Uo., 286. 30 LCI 2 35–39; Seibert 1986, 114, 241–242; Vanyó 2000, 168–172; Dávid 2002, 99–100; Dittrich 2004, 134–148; MAMŰL III, 2005, 483. 31 Tóth 2010, 128. 32 MÉ 1956/2–3, 122. 33 AH 1974/2, 334–336; AH 1991/2, 157–164; Vanyó 2000, 226–231; Kovács 2003, 36. 34 MÉ 1956/2–3, 122. 35 Hárs–Romváry 1981, 160–161; Kieselbach 2004, 284, 544–545, 731, 733. 36 AH 1975/1, 67. 37 Keresztény Múzeum 1993, 100, 123; Szilárdfy 2008, kat. 67, 273; Pigler 1974, Taf. 78. 38 Szakács 2006, 30. kép. 39 Pigler 1974, Taf. 111.
❧



Hangya Hangya
125
HANGYA
(mürméx, formica)
Jelentése: szervezettség, szorgalom, rossz előjel (tömegesen), időjóslás, előrelátás, fáradhatatlanság, rokonok iránti könyörület, tudós, munka, fáradozás
Különleges életmódot folytató rovarok, akik valóságos rovarállamot alkotva hozzák létre a hangyabolyt. Szervezett, végtelenül szorgalmas, előrelátó munkájukkal példaként szolgálnak az emberi társadalom, a társas életmód számára. • A ~ minden kultúrában az ügyesség, a szervezettség és a szorgalom szimbóluma,1 mint ilyen gyakran látható római kori pénzeken, gemmákon, ill. gyakori szereplője az antik mesevilágnak. A perzsa mágusok a ~t tisztátalannak tartották, ezért elpusztítását szent szolgálatnak tekintették.2 A ~k megjelenése általában rossz előjelnek számított,3 olykor azonban jónak.4 Időjósnak is tekintették, aki előre jelzi a szerencsétlen napokat. Az előrelátás jelképe, feladatát mindenképpen, halogatás nélkül elvégzi.5 Az ókorban gyógyszerként, ill. gyógyszerek összetevőiként is használták a ~k tojásait.6 Az ókori tanmesékben gyakori szereplő: a legismertebb aiszóposzi mese a ~ és a →tücsök későbbi korokban is gyakran idézett és más és más erkölcsi üzenettel ellátott története. • A Biblia a szorgalom példájaként állítja a ~t: „Eredj a hangyához, te rest, figyeld, hogy mit tesz, és okulj!” (Péld 6,6). A ~kat a bölcs és elmés állatok között emlegeti, akik erőtlenségük ellenére gondoskodnak élelmükről (Péld 30,24–25). • A ~ középkori szimbolikájában is, ókori források alapján,7 a leggyakrabban idézett tulajdonságára hivatkoznak, amikor szorgalma mellett csodálattal szólnak a hangyaboly, a „családszervezés” bonyolult, ám mérnöki pontosságú elrendezéséről és a szervezettségéről. A természet ily kicsiny lénybe a legnemesebb és legkiválóbb tulajdonságokat helyez
te, amelyek erkölcsi példatár részét képezik a középkori szimbolikában is.8 A Physiologus a ~nak három tulajdonságát emeli ki: keres magának eledelt és nem rabol a másik ~tól, az időjóslás képességének birtokában, a búzaszemeket előrelátóan tárolja (ahogyan az Ótestamentum szavait a szellemtől szét kell tudni választani), a Krisztus hitét példázó búzát gyűjti, nem a barmok (máshitűek) árpáját.9 Isidorus is fáradhatatlanságát és előrelátását hangsúlyozza, amikor nyáron begyűjti a télre valót.10 A bibliaértelmezések11 és a számos Physiologus-átirat és magyarázat,12 valamint a bestiáriumok jó része is13 e képességeit hangsúlyozzák, fáradhatatlan, előrelátó és átgondolt munkáját dicsérve. A vallásos magyarázattal ellátott bestiáriumok közül Hugo de Folieto leírása mellett Guillaume Le Clerc isteni bestiáriuma adja a legrészletesebb ~magyarázatot. Dicsérik a kis állatot, aki figyelembe véve az évszakot, a körülményeket, mindenből a legjobbat hozza ki.14 Ikonongráfiáját tekintve sematikus, fekete babszemszerű, lábakkal ellátott lényként jelenítik meg egy földkupac, a hangyaboly közelében vagy benne munkálkodva, búzaszemet cipelve.15 • A Plinius által megemlített szokásuk miszerint az embereken kívül egyedül a ~k temetik el halottaikat, a rokonok iránti könyörület szimbólumává tette őket az újkorban.16 Az (ovidiusi kifejezéssel jelölt) hiába, hasztalanul sohasem (Ad inania nunquam) mozduló17 ~ az emblémáskönyvekben is gyakori szereplő. Ókori források alapján18 az előrelátást jelképezi,19 s mivel az ember által elrejtett dolgokat is felkutatja, a szemfülességé is.20 Tévedhetetlenül mindig hazatalál.21 Fáradhatatlansága közhelyszerűen visszatérő ismérve.22 A minden hasznos ismeretet felhalmozó kutatás,23 a tudós szimbóluma is a ~, aki a ~bolyt, azaz „az éléstárát, vagy saját intellektusát” gazdagítja dicső könyveivel.24 Számos jó tulajdonsága mellett tömeges megjelenése (Néró és Tiberius példájára hivatkozva) rossz előjel



Hangya Hangya
126
nek számít, különösen a fekete ~ esetében.25 • A ~ Miskolczi Vad-Kertjében is a szervezettség és a szorgalom jelképe: „igen jeles kiábrázolói a jó tselédes gazdáknak, akik a henyélésre való alkalmatosságot ugyan kerülik, és mind magok serényen munkálódnak, és tselédjeikkel is munkálódtatnak”.26 Könyörületességükre példa, hogy halott társaikat „tisztességen kiviszik, és a gabonaszemek tokocskáiba rejtegetvén temetik el”.27 A munkájában szorgalmas, lelki életében kegyes ember megtestesítője: „nagy és sok követésre méltó jókat láthatunk a’ Hangyákban, nem hijában nevezi tehát öket a’ sz:Irás a’ böltseknél-is böltsebbeknek, és nem-is hijában igazítja Salamon a’ resteket ö hozzájok tanúságának okáért”.28 Bod Péter biblialexikonjában a serénység, a szorgalom megtestesítője.29 • A ~ rendszertanilag a →méh és →darázs közeli rokona, általában a szorgalom és a tisztaság képzetei tapadnak hozzá. Ez tükröződik már az ókori állatmesékben is, a →tücsökkel közös kalandjuk az európai kultúra egyik archetípusa. Az újkor vége fel ez a szorgalom jelentésmódosulással némiképp megkopott, s a ~ az erőfeszítései ellenére nem boldoguló, hasztalan tevékenykedő
ember szinonimája lett. Ezt örökítette meg Babits Mihály Páris c. versében: „Ez a nagy boly, melyet rakott sok hangyánál hangyább hangya”. Másfelől viszont az ellentété, ahogy Tompa Mihály A hangyákhoz szólva mutatja be: „És jó hangyák! Tirajtatok / A külső köntös fekete; / Nálunk belől hordozza ezt / Sok ember lelke, érzete; / hanem hogy itt is annyi sok / Csúszó-mászó férget lelünk / A ronda porban: véletek / No már ebben megegyezünk!” • A ~ a magyar néphit kedvelt állata, jóslásokban, természeti megfigyelésekben, varázslásokban és különféle védekező, gyógyító eljárásokban. Így pl. sokak vélekedése szerint, ha az ember kezére mászik, pénzt jelez. Ha Anna napján bolyokat alkotnak, erős telet éreznek, ha pedig tömegesen rajzanak, vizet éreznek. A szerelmi varázslásban tojásait vagy a hangyabolyba rejtett levelibéka csontjait alkalmazták.30 Heltai Gáspár és Pesti Gábor aiszóposzi mesegyűjteményéből, Ballagi Mór és Margalits Ede közmondásgyűjteményéből, iskolai latin tankönyvekből ismert a magyar hagyományban is a Tücsök és a hangya mesetípusa.31 Népi szóbeli változatáról nincsenek adataink. Szólásaink szorgalmára és méretére hívják fel a figyelmet: pl. „szorgalmas, mint a hangya”, „egy hangyányira van”.32 • Többféle szimbolikus értelmet hordozhat a művészetekben: keresztény életvitel, erényesség.33 A ~ a méhhel együtt a munka és a fáradozás mindent legyőző erejének példaképe. Weber János (1612–1684) eperjesi főbíró Lectio Principum, das ist Regenten Lection c. művében (1665, Lőcse [Levoča, Szlovákia]) az ügyek intézésére szánt rész ismertetésénél a ~ a szorgalom, az előrelátás és a bölcsesség jelképe. Lackner Kristófnál a ~ szintén a szorgalom és a fáradhatatlan munka jelképe.34
1 Verg. G. 1. 186; Hor. Sat. 1. 1. 33 skk. 2 Hdt. 1. 140. 3 Plut. Kim. 18; Suet. Tib. 72. 2; Nero 46. 1. 4 Cic. Div. 1. 78. 5 Ail. NA 2. 25; 4. 43.
Szorgos hangyák. CC



Hangya 127 Harkály
6 Plin. NH 29. 133. 7 Uo., 11. 110; Ail. NH 6. 43. 8 Plut. De soll. an. 967d. 9 Vö. Phys. 12. 10 Etym. 12, 3, 9. 11 Basil. Hex. IX, 3.
12 Vö. pl. Dicta Iohannis Chrysost. 17.
13 Ashmole 1511, 861–863; PhdTh. 851–1052; Gerv. 755–804. 14 Guill. Clerc. 1341–1351; Hugo Folieto, II 29. 15 Oxford, Bodleian Library, Ms. Ashmole 1511, f. 36v; Párizs, BnF, lat. 3630, f. 85r; Koppenhága, Det Kongelige Bibliotek, Gl. kgl. S. 1633 4o, f. 29v; London, British Library, Royal Ms. 2 B. VII, f. 95v; New York, Morgan Library, Ms. M.81, f. 31v; Hága, Museum Meermanno, MMW, 10 B 25, f. 25r. 16 Pier. Valer. 95–96; Picin. 267. 17 Picin. 268. 18 Vö. Plinius mellett: Arist. De part. an. 750b 25; Ail. NA 2. 43; VH. 1. 12; Cic. Nat. d. 3. 9, 11; Hor. Serm. I, 1, 35; Verg. Aen. 4. 403 skk. 19 Pier. Valer. 96. 20 Vö. Horap. I, 52. 21 Vö. a forrásokat: Arist. Hist. an. 622b 24 skk; Plin. NH 11, 110; Plut. De soll. an. 967f; Ail. NA 2. 25. 22 Pier. Valer. 95. 23 Uo., 94; Ripa 1618, 268. 24 Uo. 25 Pier. Valer. 96. 26 Miskolczi 1702, 704. 27 Uo., 709. 28 Uo., 710. 29 Bod 1742, 92. 30 Szendrey 1936, 318. 31 Aarne–Thompson 1961, 249. Kovács 1958, 72. 32 Bárdosi–Kiss 2011, 75. 33 LCI 1 110–111; Dávid 2002, 102; Dittrich 2004, 39–40; MAMŰL IV, 2005, 29. 34 AH 2003/2, 255.
HARKÁLY (picus)
Jelentései: Mars madara, jósmadár, ördög, Sátán, állhatatosság, elmés tudós, kísértés
A madár vetélőujja és erőteljes, a test súlyát alátámasztó kemény tollú farktollai lehetővé teszik a függőleges fatörzseken való mozgást. Hosszú, vésőszerű csőrével vájja ki a fa kérgét, és hosszan kiölthető nyelvével húzza ki
alóla az élősködőket. • A ~ (picus martius) eredetmítosza szerint Latium első királya, Picus nem engedett a varázslónő, Kirké csábításának, aki bosszúból ~lyá (lat. picus) változtatta.1 A rómaiak körében Picust nagy tisztelet övezte: őt tartották Saturnus fiának, Faunus apjának, Latium első királyának, ugyanakkor egyfajta erdei démonnak is.2 A rómaiknál a ~ jósmadár hírében állt.3 Olykor Mars isten szent madaraként is feltűnik, aki az anyafarkassal együtt részt vett az isten fiainak, a csecsemő Romulusnak és Remusnak a megmentésében.4 A fekete, fején vörös tollú – mint tudjuk, békés rovarevő – madár harcias jellegét hangsúlyozzák erős, hosszú csőre és éles, hajlított karmai. Plinius azt írja, hogy úgy mászik fa törzsén, mint a →macska, a fatörzs kopogtatásával jön rá, hol van a kéreg alatt neki való táplálék és az egyetlen madár, aki a fa mélyedésében fészkel.5 Plinius utal egy népi hiedelemre is, miszerint, ha egy pásztor ékkel eltömíti a ~ fészkének bejáratát, a madár egy (meg nem nevezett) fű segítségével eltávolítja az éket.6 Ailianosz is fontosnak tartotta részletesen elmesélni ezt a ~lyal kapcsolatban.7 Ennek a megjegyzésnek a madár középkori szimbolikájában lett jelentős utóélete. • A ~ nem szerepel a Bibliában, a középkori állatszimbolika azonban nem feledkezett meg róla. A Physiologus ún. bizánci, Szt. Epiphaniusnak tulajdonított redakciója a ~t különböző színű madárnak tartja, vagyis akár az ördög, különféle színben tűnhet föl. A ~ csak rothadó fában tud üreget csinálni magának, az éptől elrepül. Az erkölcsi magyarázat nem kíván szubtilis elmét: az ördög csak a gyenge, erkölcsileg romlott ember lelkében tud tanyát verni, az erős lelkű, tiszta hívőt békén hagyja.8 Isidorus Picus mítoszára is emlékeztet, és az antik szerzők által már elmesélt történetet (a fű említése nélkül) felelevenítve jelzi, hogy a madárban bizonyára van valami isteni, ha a fa törzsébe vájt fészek bejáratát eltömítő ék leesik, amint a ~ odaszáll.9
❧



Harkály Harkály
128
Mint jósmadárat is említi.10 Isidorust ismételgetik a bestiáriumok is,11 ám a fű mágikus hatásának felemlegetése ókori szerzők olvasatára vall. A ~ és a csodás fű kapcsolatára keresztényi választ találnak a bestiáriumok. Pierre de Beauvais bestiáriumának hosszú változata12 tartalmazza azt az erkölcsi magyarázatot, amelyet több bestiárium is a magáévá tett. Eszerint a madárnak/a vétkekkel terhes hívő léleknek – hogy visszatérhessen a fészkébe/visszanyerje lelkét megszabadulva a bejáratot akadályozó éktől/a démontól – az igaz fű/a gyónás és a bűnbánat segítségével kell élnie. A szöveg cizelláltságától függően hasonló magyarázatok születtek a ~/ fészek bejárata/fű szimbolikáját illetően.13 Richard de Fournival szerelmi bestiáriumában önmagát a ~hoz hasonlítva – ahogy a madár hozzáférhetővé teszi fészke bejáratát – szeretné meglelni a mágikus füvet, amelylyel feltörhetné a szeretett nő zárt szívét.14 (A mágikus fű ebben az esetben a hölgy viszonzott szerelme.) Ikonográfiája a bestiáriumok illusztrációin rendkívül szemléletes: a ~, csőrében egy fűfélével, a fába vájt fészke látványosan eltömített bejárata felé röpül.15 A 16. sz.-i nyomtatott könyvek metszetei korabeli környezetbe helyezve egy fát kopácsoló, élethűen ábrázolt madarat jelenítenek meg (pl. Pieter van der Borcht metszetén).16 • Ábr.-a az újkorban a realisztikus elemek hangsúlyos meglétét mutatja: odvas, öreg fán
kopácsol, ahonnan →hangyák, rovarok bújnak elő, a madár élelmét biztosítva. Többféle szimbolikus értelmet tulajdonítottak az egyébként valós élethelyzetnek: egyik pl. a kitartó munkával, a rejtett dolgok felkutatására vállalkozó elmés tudósra, máskor az állhatatosságra vonatkozik.17 A pliniusi leírást beidézve, miszerint macska módjára, egyenesen halad felfelé a fán, a ~ a saját erejéből, egyenes úton célratörő, hírnevet, méltóságot elérőkre is vonatkoztatható. A csőrében gyógyfüvet vivő ~ pedig az érintésükkel, jelenlétükkel a test és a lélek bajait gyógyítókat, szenteket is jelképezheti.18 A reneszánsz időszaka előszeretettel ábrázolta az antik mitológiai történeteket: Mars megjelenítésén, a hadisten sisakján szerepel az éles csőrrel rendelkező ~, s ebből következően a háború egyik attribútuma.19 • Miskolczi Gáspár állathistóriájában „tisztogató dajkául, sőt merő érvágó borbélyul rendeltetett Istentől az élő fáknak”, valamint az okosság, a ravaszság megtestesítője, amit a római mitológia révén a vitézséggel is összefüggésbe hoz: „a Harkály a Mars Istennek szenteltett Madár, a jó vitézeknek ábrázoló jeles képe”. Erős csőre a fejedelmek hatalmát biztosító hadi erő megtestesítője: „Miképenhogy a’ Harkálynak erös hegyes orra vagyon, melly akármely élö fáknak meghántására, és megvájására-is alkalmatos: Azonkép: minden Királyoknak ’s fejedelemeknek, és egyéb szükséges hadi eszközöket kell magok mellé szerezniek, melyek mind békeséges, mind pedig hadas időben szükégesek.” Negatív értelemben Sátán-jelkép: „miképenhogy a’ Harkálynak sok féle színű szép tollai vannak: Azonkép: a’ Sátán-is külömbkülömb-féle színek, és álnokságok alatt színli magát az emberekhez”. Erős csőre a Sátán erejére, az erdőt körbe kerülő ~ a sátáni cselszövésre, a fákon való kopácsolása pedig a kísértésre utal.20 • A ~ tarka tollruhájával, rovarpusztításával, kopogásával, észrevehető jelenlétével az irodalomban a kedvelt madarak közé tartozik. Vörösmarty
Harkály. Aldrovandi, Natura picta



Harkály Harkály
129
Mihály Becskereki c. versében az alkony jelölőjeként más állatokkal együtt elhalkulásával érezteti az est megérkezését: „szűnik már a szajkó rikkantása, / nem hallik a harkály kopogása”. Juhász Gyula költőelődjét idézve, Berzsenyi c. versében a ~lyal érzékelteti életének tereit: „Ki itt a költő és magyar, ha ő nem? / S míg döngő lépte mély homokba ful, / A szilvafán egy vén harkály gyalul.” Babits Mihály A „fiamhoz” c. versének ~-metaforája a lelki magány és a gyenge test sajgását egyaránt kifejezi: „elmém daltalan volt, téli kert, / melyben csak szívem rossz harkálya vert”. • A ~hoz többféle hiedelem kötődik. A cigány néphit szerint a ~ a „tüzet támasztó” madarak közé tartozik. Hitték, hogy a vízi és a föld alatti szellem, ill. a hegyi tündérek megbízásából egy-egy égő gallyat rak észrevétlenül a házfedélre, tüzet okozva. Úgy tartották, hogy ahol ~ kalapál, ott Phuvus (föld alatti szellem) van a közelben.21 ~-, vörösbegy- és piróktollakat nem szívesen tartottak a házban, mert úgy vélték, hogy a villámot magukhoz vonják.22 Védekezésül ezeknek a madaraknak néhány tollát, csontdarabjait vagy egy-egy tojását az új házban elásták vagy a házban gyújtott első tűzön elégették.23 A felsőmagyarországi és lengyel cigányok, ha ilyen madarat megfogtak, élve elásták valamely hegy tetejébe, hogy ameddig a test le nem bomlik, a környező épületek biztonságban legyenek a tűztől.24 Kalotaszegen (Țara Călatei, Románia) úgy gondolták, hogy amelyik háznak a fedelén ~ kopogtat, oda vagy vendég érkezik, vagy a család szaporodik egy taggal. „Kopogtat a harkály, gonosz vendég tovább állj!” – mondták a gyerekek a madár láttára.25 Ha a szerelmesek ~t látnak, nyugodtan készülhetnek a lakodalomra – tartották –, mert akadálytalanul egymáséi lesznek.26 Gyerőmonostoron (Mănăstireni, Románia) a gyerekek ~t láttak, ezt mondták: „Mártonka, Mártonka, Gyere lakodalomba! Adunk neked virágot, Hozzál nekünk kalácsot!”27 A kalotaszegiek szerint
a „veres fejű” ~t nem szabad bántani, mert haragjában tüzet rak a házra.28 Az ókori történet gyökereiből nőhetett ki az hiedelem, miszerint a ruténok úgy tartották, hogy a ~ őriz egy olyan füvet, amellyel a megérintett zárak kinyílnak. Megszerezni tőle úgy lehet, hogy az odúját eldugaszolják, s az odú alá kis deszkát tesznek polc gyanánt. A ~, hogy a tojásaihoz bejusson, a füvet a „polcra” helyezi. Az odúba helyezett „dugó” ekkor magától kiugrik.29 Többfelé úgy gondolták, hogy a ~ az éjszakánként állattá váló boszorkányok, ördögök, kísértetek egyik segítőállata.30 Zrínyi Miklós műveiben is vannak folklorisztikus elemek: „Egy harkály csicsergése sokszor oly dolgot juttat az embernek eszében, a mely ha nem lett volna, talán szerencsétlenséget talált volna.”31
1 Verg. Aen. 7. 189–191; Ov. Met. 14. 320–440. 2 Ovid. Fast. 14. 291–329. 3 Plin. NH 10. 41. 4 Plut. Vit. Rom. 4. 5 Plin. NH 10. 40–41. 6 Uo. 7 Ail. NA 1. 4.
Harkály. Sárváry Eöry, Madárvilág



Harkály 130 Hárpiák
8 Epiphan. XXV. 9 Etym. 12, 7, 47. 10 Uo., 12, 7, 76.
11 Ashmole 1511, 906–907. 12 PdB vers. XVIII. 13 BT XXXI; BV XII. 14 RdF 396. 15 Oxford, Bodleian Library, Ms. Douce 308, f. 97v; Hága, Koninklijke Bibliotheek, KB, KA 16, f. 98v. 16 Sancti Patris Nostri Epiphanii, Episcopi Constantiae Cypri Ad Physiologum, Antwerpen, 1588, 102. 17 Picin. 133 és 132. 18 Uo., 133. 19 Ripa 1618, 67 és 232. 20 Miskolczi 1702, 427–430. 21 Wlislocki 1891, 345. 22 Uo. 23 Uo., 346. 24 Uo. 25 Wlislockiné Döfler 1892, 52. 26 Uo. 27 Uo. 28 Uo. 29 Nemes 1901, 355. 30 Szendrey 1938, 268. 31 Aphorismák 16, Visio Somnium R. H. 251 Hiv. Heller 1920, 39.
❧
HÁRPIÁK
(harpüiai, harpyae)
Jelentése: szörnyetegek, kínzás, büntetés, falánkság, kapzsiság, tékozlás, halál
A ~ a görög mitológia fantázia szülte bűzös ragadozói, szárnyas szörnyalakjai, akiket a források mindig többes számban említenek, pontos leírásuk azonban nincs. A források abban megegyeznek, hogy kevert lények: félig madár, félig ember alakú démonok, akik váratlanul csapnak le az áldozataikra. Olykor viharos szélistennőkként emlegetik őket,1 erre utal az a hagyomány is, hogy a Podargé nevű ~ szülte Akhilleusz halhatatlan és szélsebes lovait.2 A thrák királyt és jóst, a vak Phineuszt gyermekeinek meggyilkolásáért éhezéssel büntették: az ételét felfalták vagy bemocskolták. A rómaiaknál az alvilág szörnyalakjai.3 • A madárnál és a szélnél is
gyorsabban röpülő lényekkel kapcsolatban a középkori ember részben antik irodalmi szövegekből, részben az ezeket kiegészítő fantáziájából építkezett, amikor a keveréklények, szörnyek képét megalkotta. A ~ra vonatkozó vergiliusi leírás – „Aggszűz arcuk van ezeknek, a testük / Szárnyas, a körmük horgas, bűzlenek, és megy a gyomruk, / S mindíg éhségtől halaványak. [...] Szörnyü szaguknál fültépő hangjuk sem üdítőbb”4 – egyértelműen szörnyetegekről szól. A ~ érzékletes vergiliusi ikonográfiája csak néhány ponton módosult a századok folyamán. A 7–8. (mások szerint 9.) sz.-ban összeállított Liber monstrorum (Szörnyek könyve) szörnyszerű embereknek, mitológiai (keverék)lényeknek szentelt első könyvében ezt olvassuk a ~ról: „[...] madár alakúak voltak, de női arccal; emberi nyelven voltak képesek kifejezni magukat. Ellenállhatatlan falánkságuk valóban kielégíthetetlen volt és horgas mancsaikkal elragadták az ételt attól, aki evett.”5 Isidorus arra intett, hogy a szörnyek nem természetellenesek, mert az isteni akarat hozta létre őket, s velük Isten megmutat, int, előre jelez valamit. Ennek megfelelően értelmezhetők az enciklopédiákban, bestiáriumokban he
Embert kínzó hárpiák. CC



Hárpiák 131 Hattyú
lyet kapott szörnyek szörnyszerű külsejükkel, s éppen ezzel jeleznek a hívő számára. Dante Isteni színjátékában a zord erdőben élnek a rút ~, s a költő jórészt kötelességszerűen átveszi kísérője, Vergilius leírását.6 • Dante művének illusztrátoraiként, ikonográfiáját híven követte William Blake és Gustave Doré is. Az európai irodalmakban a ~ szerepe mindig negatív szimbolika része: Ariostónál leírásuk szintén Vergiliust idézi, ám itt a ~ heten vannak és a hét főbűnt jelképezik.7 Miltonnál „hárpialábú fúriák” szerepelnek.8 Az emblémáskönyvek a szörnyek között tárgyalják a ~at az ókori mitológiai történetek és irodalom alapján: csúf, koszos és bűzlő madarak, a kapzsisághoz hasonló állandó falánkság jellemzi őket.9 A tékozlás vétkét is jelképezik, ugyanis a tékozló mellé attribútumként helyezett lénynek „a hárpia női arca” hódolatot mutat, míg e szörny testének bűzös és visszataszító többi része a tékozlás vétkes és végzetes mivoltát jelképezi.10 Bár Vergilius leírása alapvetőnek bizonyult, a szörnyek közé helyezett ~ a boszorkányokkal és női arcú, kígyó testű lamiákkal együtt a büntetés és a bajt hozó hízelgés szimbólumai voltak az antik mitológiai alakok reneszánsz kori értelmezésében.11 A román stílusú oszlopfőkön, szarkofágokon is megjelennek a ~, az alvilághoz rendelt lények, mint halálszimbólum. A román kori ikonográfiában ördögi hatalmakat jelképeznek: l. pl. 12. sz.-i hispániai bencés kolostori oszlopfők (Santo Domingo de Silos). A reneszánsz kori festészetben jellemző ábrázolás Andrea del Sarto Hárpiás Madonna c. festménye (1517 k.)12: a Madonna egy oszlopszéken áll, amelyen ~ (egyesek szerint →szöcskék) láthatók; l. továbbá François Perrier-nek az Aeneis epizódjához készített képét,13 amelyen Aeneas és társai ~kal hadakoznak. • A madár testű, női arcú lény a bűn, a csábítás szimbóluma a magyarországi művészetben: ábr. pl. a gyulafehérvári székesegyház Lázói-kápolnájának homlokzatán (16. sz. 1. negyede, Alba Iulia,
Románia). A református templomok 18. sz.-i festett kazettás mennyezetének is gyakori elemei, pl. Szilágylompért (1778, Lompirt, Románia).14
1 Hes. Theog. 265. 2 Hom. Il. 16. 150. 3 Verg. Aen. 6. 289. 4 Uo., 3, 216–218; 227. Ford. Lakatos I. 5 Lib. Monstr. I, 44.
6 Dante, Isteni színjáték, I, 13, 7–16. 7 L. Ariosto, Őrjöngő Lóránt, XXXIII. 8 J. Milton, Elveszett paradicsom, II. 9 Ripa 1618, 356–357. 10 Ripa 1603, 414. 11 Cartari 270. 12 Firenze, Galleria degli Uffizi. 13 Párizs, Musée du Louvre. 14 MÉ 1982/2, 120–134; Legendás lények 2008, 158; Mátyás király 2008, 223.
HATTYÚ
(küknosz, cycnus)
Jelentése: Apollón madara, tisztaság, szépség, kellem, hattyúdal=üdvözülésre váró tiszta lélek, álszentség, színlelés, szépség, lélek tisztasága, ártatlanság, versengő tudósok, gondtalan boldogság, kihívástól meg nem futamodás, költészet, költő, zenész
Nagy testű, hosszú nyakú, hófehér költöző madár, sekély vizek mellett él, vízinövényekkel, rovarokkal, kétéltűekkel, halakkal táplálkozik. • A ~ az egyik leggyakrabban említett madár az ókorban.1 Hírét négy különleges tulajdonsága alapozta meg: hosszú nyaka, hófehér tolla, éneke és eszessége. Leginkább a hangja volt híres, amely képessé tette az énekre.2 Az a képzet, hogy életében csak egyszer, a halálakor énekel – bár egyesek vitatták3 –, az ókorban mindvégig elterjedt, és így vált a ~ a költő szimbólumává.4 Elsősorban Apollón madara, aki jelen volt az isten születésénél,5 az istent repítette az égen és jóslatokat közvetített.6 Eredetmítosza
❧



Hattyú Hattyú
132
szerint Küknosz Apollón fia volt, akinek a durvaságát megelégelte az isten, és ~vá változtatta a fiút. A ~ csak a római kultúrában kapcsolódott össze Venusszal, akinek a kocsiját ~k húzzák.7 Zeusz ~ képében tette magáévá Lédát,8 aki nászából szült egy tojást, amelyből megszületett Helené, aki miatt a trójai háború kitört. Így lett a „Léda tojásától” kifejezés a „kezdetek”-től szinonimája. Az aiszóposzi tanmesékben is találunk a ~dalra vonatkozó meséket. • A különféle bibliafordításokban, a revideált Károliban a tisztátalan madarak között említik (3Móz 11,17; 5Móz 14,17). • A középkori hagyományban a ~dal legendáját a passióval hozták összefüggésbe, fehér tollazata miatt a tisztaság jelképe. Isidorus a hófehér színét hangsúlyozza, és nevét (cygnus) is az ’énekelni’ (canere) igéből eredezteti. A kellemes dallamok oka hosszú, meghajló nyakformájának tudható be: „a hangja ilyen hosszú és kanyargós utat bejárva szükségszerűen különféle modulációt hoz létre”.9 A halálakor édesen éneklő ~ „hattyúdalára” a középkori szerzőknél ókori forrásokat – Pliniust, Ailianoszt – is felidézve, számos utalást találunk.10 Richard de Fournival szerelmi bestiáriumából kiderül, hogy a madár szívesen hallgatja, amikor zenélnek előtte. Hangját a hárfáéhoz hangolja, különösen a halála előtt,11 ezért láthatjuk
gyakran, hogy a ~t egy (általában hárfán játszó) zenésszel ábrázolták.12 Ikonográfiájára jellemző még, hogy vízen úszva, →hallal a szájában jelenítik meg.13 Egyes bestiáriumok erkölcsi magyarázattal is szolgálnak az utolsó énekére vonatkozóan: eszerint a mi urunk/a prédikátor szavait dalával követő, erkölcsös, hithű embert jelképezi, aki a végső órán, ahogy a ~ a legszebben dalol, meggyónja bűneit.14 Minden folttól mentes fehérsége a tisztaság szimbóluma.15 Ugyanakkor negatív erkölcsiséget, a színlelés, az álszentség16 vétkét is neki tulajdonították, a „hófehér a tollazata, de húsa fekete”17 megállapítást hangsúlyozva. A ~ a szépség és a kellem középkori madara, ezért paradicsomi jelenetekben és általában díszítőelemként gyakran ábrázolták illuminált kódexek, hóráskönyvek lapszéli ornamentikáin: szépsége mellett dalának szimbolikája és ókori reminiszcenciák mind hozzájárultak népszerűségéhez. A középkorban, ókori források alapján, a →sas és a ~ harcáról is említést tesznek, amelynek toposza, mint a kihívástól meg nem futamodás szimbóluma és ábrázolása, tartósan fennmaradt a középkori kódexektől az emblémáskönyvekig.18 • A ~ újkori értelmezésében fontos szerepet kapott, mint a kiváló költők és a költészet jelképe.19 Különösen a tavaszt hozó Zephürosz (nyugati szél) inspiráló erejű a költők számára,20 ahogy ezt Petrarca egyik leghíresebb szonettje is tanúsította, s Camerarius emblémája hangsúlyozta a 16. sz. végén, amelyen két daloló ~ látható, felettük a könnyű tavaszi fuvallattal.21 Gyakran ábrázolták Zephüroszt kitárt szárnyú ~k között.22 A reneszánsz kori szerzők Ailianoszra utalnak jobbára, aki szerint a költők csak akkor dalolnak, ha kellemes tavaszi szellő lengedez. Az idős költőket (akik a legszebben dalolnak koruknál és tapasztalatuknál fogva) az egyiptomi hieroglifák hatására ~val jelölik.23 A bölcs emberek, tudósok, költők esetében a lélek tisztaságát a ~ jelképezi.24 Maga a zenész egyik jelképe
Hattyú. Sárváry Eöry, Madárvilág



Hattyú Hattyú
133
is a szépen daloló ~.25 A középkori és reneszánsz szellemiségű szerelmi költészetben vallásos szimbolikájának nyoma vész, de megmarad a ~ fehérsége és csodálatos éneke, amely halálát megelőzően különösen szépen zeng. • A magyar művelődésben Balassi Bálint Aenigma c. költeményében a →keselyűtől megtámadott ~pár a veszélyeztetett idilli szerelem jelképe. Miskolczi Gáspár a jámborság és ártatlanság jelképének nevezi a korabeli társadalmi viszonyokra utalva, a kegyetlen sassal szemben, „amelly jeles kiábrázolója annak az örökös ellenkezésnek, melly vagyon a Tudósak között és a külső fő Rendek között, kik soha a tudósokat el nem szenvedhetik, akiktől mindazáltal jó tanátsokat és minden jótéteményeket vésznek”. Az egymás ellen támadó ~k a versengő tudósokat példázzák: „amint a Hattyú a Hatytyút megemészti, azonképen egyik derék tudós Ember gyakorta a másikot gyűlölsége által éjjel-nappal emészti és veszedelmét munkálódja.”26 • Az irodalomban a ~ a szelídség és a szépség képzeteit kelti – pedig valójában elég harcias is tud lenni –, továbbá a fény, a szerelem, a mélabú, a hűség érzését kapcsolják hozzá. Méltóságteljes mozgása,
fehér tolla, karcsú nyaka a legkedveltebb madarak egyikévé teszi. Ez látszik Petőfi Sándor Szép Napkeletnek c. versében: „Mint ágrul ágra / A csalogánypár, / Csillagrul csillagra szállunk, te s én? / Vagy mint két hattyu / Ringunk szelíden / Az örökkévalóság tengerén?” Vajda János az emlékezéssel összekötve az egyik legszebb magyar költői kép részévé tette a Húsz év múlva c. versében: „De néha csöndes éjszakán / Elálmodozva, egyedül – / Mult ifjuság tündér taván / Hatytyúi képed fölmerül.” Kosztolányi Dezső a Madarak beszéde – Hattyú c. versében az összes többi madártól különböző elzárkózásukat látja: „– Hogy énekelnek mindenféle fattyúk, / pimasz veréb, csicsörke, banka, vadtyúk, / mi hallgatunk a zűrzavarba, hagyjuk, / csivogjanak, legyen meg akaratjuk. / Csodásan úszunk a csodás halálba, / de ottan az igaz dalt megtalálva / az égre sírunk, gőgös, néma hattyúk.” Juhász Gyula a szomorúság, a fájdalom jelképét látja bennük a Sóhaj c. versében: „És mit bántjátok a szomorú hattyút, / Ki fölriadt a fekete tavon / S énekbe kezd, mely oly édesbúsan szól, / Hogy kéjesen borzong a fájdalom?” • A kiválóság e szimbóluma ritkán fordul elő történetekben, közmondásokban. Általában dicsérő, elismerő szólásokban található meg. Ha valaki a legjobb tulajdonságokat örökölte a szüleitől, egy régi, kiveszett szólás szerint az illető „hattyú apától és galamb anyától származott”. Ha valaki nem tiszta jellem, egyes régies, ritka közmondás szerint „nem fehér hattyú az, kinek tarka tolla”. „Ritka, mint a fekete hattyú” mondták a fehér holló példájához hasonlóan, ha valami nagyon ritkának számított.27 Andersen meséjében a ~t kicsinek nem ismerik fel a →kacsák, azt hiszik, hogy ő is az, csak rút. Felnövekedve válik a „rút kiskacsa” gyönyörű ~vá. Tündérmesében is szerepel az átváltozó ~. A néphit szerint a tündérek gyakran öltik ~ és fehér →galamb alakját. Nagyon szeretnek énekelni, táncolni. Egyes falvakban hallani vélték az
Hattyú hallal a csőrében. MS Bodley 764



Hattyú 134 Héja
éneküket. Úgy tartották, éjjelente elnyűnek egy-egy pár sarut, lépteik nyomán virágok nyílnak. Ha valaki ilyenkor közéjük merészkedik, azt is megtáncoltatják. A gondtalan boldogság megtestesítőinek tartották őket.28 Tündér Ilona, akit sok helyen a „tündérek királynőjének” tartottak a történetek szerint, ~ alakjában úszkált a Dunán.29 • A magyarországi művészetben sokféle szimbolikus értelmet hordozhat: Krisztus, tisztaság, halál és feltámadás, jövendölés, szeretet, bujaság, kevélység, zene, halhatatlanság, az ország védelme.30 Ábr. pl. ~ alakú asztalidísz az Esterházy-kincstárból (17. sz.).31 ~ hárfával a dicsőítést szimbolizálja, pl. Johannes Weber Janus bifrons (1662, Lőcse [Levoča, Szlovákia]) címlap-illusztrációján.32 A szenvedés és a szomorúság szimbóluma: II. Rákóczi Ferenc leírja Vallomásaiban, hogy a bécsújhelyi (Wiener-Neustadt, Ausztria) börtönben a várárokban úszkáló ~k nézésében nagy öröme telt. Ezt ábrázolja Madarász Viktor Rákóczi a bécsújhelyi börtönben c. festményén (1905).33 Luther, Venus, Apollón, Léda attribútumaként szerepel: pl. Zeusz ~ képében elcsábítja Lédát,34 ezt ábr. Haan Antal festménye, Léda a hattyúval (1861).35 Heraldikai elemként a nyakában koronát viselő ~ a Bohun család, később IV. Henrik angol király és utódainak jelvénye, amelyet az angol uralkodók adományoztak. Zsigmond király leányának, Albert király feleségének, Erzsébet királynénak az ékszergyűjteményében a ~nak négy példánya is volt (1400 k.).36 Lackner Kristóf címere: nád, amelyet balról →rák, jobbról ~ érint.37
1 Hom. Hymn. 21.3; Arist. av. 768; Ov. Her. 7, 1. 2 Hom. Hymn. 21; Kallim. Hymn. Del. 249 skk.; Verg. Ecl. 8, 36; Aen. 7, 700. 3 Plin. NH 10. 10, 63. 4 Eur. Herc. 691; Plat. Rep. 10, 620a; Hor. Carm. 2, 20; 4, 2. 25; Prop. 3, 3. 39. 5 Kallim. Hymn. ap. 5, Hymn. del. 249 skk. 6 Verg. Aen. 1, 393–400. 7 Ov. Met. 10, 708. 8 Eur. Hel. 16 skk., Or. 1386.
9 Etym. 12, 7, 18. 10 Hugo Folieto, I, LIII; 11 RdF. 374. 12 BnF, fr. 1951, f. 3r; Oxford, Bodleian Library, Ms. Douce 308, Folio 88r. 13 New York, Morgan Library, Ms. M.81, f. 49v; London, British Library, Harley Ms. 4751, f. 41v; Oxford, Bodleian Library, Ms. Bodley 764, f. 65v. 14 BT VIII; Cecco, III, V. 15 Cecco, III, V. 16 Ripa 1618, 232; Picin. 107. 17 Hugo Folieto, I, LIII. 18 Vö. Camer. III, 26; Picin. 107. 19 Alciato 183; Ripa 1618, 418; Picin. 107. 20 Pier. Valer. 291. 21 Vö. F. Petrarca, Daloskönyv, 310; Camer. III, 24. 22 Pier. Valer. 291; Ripa 1618, 553. 23 Horap. II, 39. 24 Pier. Valer. 291. 25 Artem. II. 20; Pier. Valer. 291. 26 Miskolczi 1702, 326–327. 27 Szemerkényi 2009, 578. 28 Kandra 1897, 137. 29 Uo., 366. 30 LCI 4 133–134; Seibert 1986, 120; Dittrich 2004, 475–484. 31 Mátyás király 2008, 333; Műtárgyak 2014, 290–292. 32 AH 2003/2, 255; Knapp 2003, 15. kép; KnappTüskés 2003, fig. 18.
33 Történelem – kép 2000, 616. 34 Pigler 1974, Taf. 220. 35 Aranyérmek 1995, 233. 36 Kovács 1998, 282–289; Sigismundus rex 2006, 354–355. 37 MÉ 1972/3, 232–233.
❧
HÉJA
(hierax, accipiter)
Jelentése: erőszakosság, szülői szigor, ördög, kegyetlenség, tolvaj, könyörtelenség, fennhéjázás, dölyf
A sólyomalakúak fajtájába tartozó nagy testű, erőteljes ragadozó madár, kisebb emlősökre és madarakra, házi szárnyasokra vadászik. • A ragadozó madarak antik leírásai nem elég pontosak ahhoz, hogy az egyes fajták biztonsággal elkülöníthetők lennének. A források a ragadozók gyorsaságát és a támadásuk té



Héja Héja
135
vedhetetlen pontosságát emelik ki. Ismeri őket az antik meseirodalom is.1 A ragadozó madár a büszke és erős, ugyanakkor az erőszakossága miatt az erejével visszaélő karakternek is szimbóluma: az utóbbiként jelenik meg Hésziodosz híres állatmeséjében, a hatalmat/hatalmasságot megtestesítő →sólyom és a hatalomnak kiszolgáltatott →csalogány/költő példázatában.2 • A Biblia – a fordításoktól függően használva elnevezését – a tisztátalan madarak közé sorolja (3Móz/ Lev 11,13–19, 5Móz/MTörv 14,13–15), amelyek az izraeliták számára nem ehetők. • Mint ragadozó madarat, a középkori szövegekben is a hozzá hasonlókhoz (sólyom, →keselyű, →karvaly, →kánya stb.) társítják és szimbolikájukban is jórészt osztozik. Az accipiter elnevezés gyűjtőfogalomként szerepel Isidorusnál, s általában – mint „a többi madárra sóvárgó” – minden ragadózó madárra értendő. Szülői szigor jellemzi: fiókáival nem kedves, mert amint kezdik szárnyukat próbálgatni, nem visz többet nekik eledelt, kidobja őket a fészekből, hogy tanulják minél előbb a zsákmányszerzést és nehogy ellustuljanak.3 Az enciklopédiákban is ezek az ismérvek szerepelnek.4 Általában (és tegyük hozzá, a mai tudásunk szerint sem véletlenül) a karvallyal rokonították, bár külsejét tekintve van, aki a →sashoz hasonlította,5 mások a kányához. Brunetto Latini Trésorjában próbál különbséget tenni a kis, közepes és nagy ragadozó madarak között, leírásukat is adva. Idomításuk kapcsán jelzi, hogy a hímeknél nagyobb tojók ragadozó természetüknél fogva a legjobbak a vadászatra.6 Szimbolikája zsákmányszerzési szokására asszociál: mivel kisebb, nála gyengébb házi szárnyasokra előszeretettel vadászik, az ördöghöz hasonlítják, aki szintén a lélekben gyenge embereket keríti hatalmába. Szintén más ragadozó madarak mellett a ~t is említik a középkori szövegek a szárazföld közelébe érkező fürjrajt vezető „anyafürjet” megtámadó történetben. A →fürjek az égtől
eltávolodó, a világi/földi dolgok felé közelítő embereket, a ~ pedig ebben az esetben is az ördögöt jelképezi.7 Ikonográfiáját tekintve, kisebb madárral a csőrében vagy a karmai közt kisebb madarat tartva láthatjuk, ahogy a kányát is (s hasonló kinézetük miatt is pontos azonosításuk szinte lehetetlen).8 • A ~ újkori szimbolikája is a többi ragadozó madáréval rokon, bár a többi madárhoz képest ritkán említik, többnyire zsákmányával (pl. →fogollyal) a karmai közt ábrázolják.9 • A „héjja” igen részletes leírás tárgya Miskolczi Vad-Kertjében, és a madár szimbolikája egyezik a külhoni jelképes értelmezésekkel. Eszerint a többi ragadozóhoz képest és viszonylag nagy teste ellenére igen félénk, „szava igen lassú süvöltés, mely csak alig hallatik”. Csak a gyengébb madarakat, tyúkokat, háziállatokat cserkészi be, az „aërben [...] a prédát lesi és vigyázza. Mindenkor éhező pedig ez a madár, s ettől vagyon, hogy szűntelen leselkedik a’ csirkék után. A mellyben kiábrázolója a telhetetlen és intselkedő Gazdagoknak, Lopóknak ’s Tolvajoknak, kiknek is lassú szavok, lassú repülések, de igen gyors álnokságok vagyon, mert mindeneket titkon cselekesznek”. A tolvajokhoz való hasonlítás mellett, a ~ tulajdonságai folytán az ördöggel rokon, aki a bátrak és erősek előtt →hangya módjára, a gyengék előtt ragadozóként viselkedik.10 • A kis testű, az ember körüli háziszárnyasokra is veszélyes ragadozó madarak közül a ~ a magyar szépirodalmi alkotásokba is bekerült madarak közé tartozik. Legtöbbször a ráruházott kegyetlenségénél fogva, mint pl. Csokonai Vitéz Mihály XXI. énekében: „Nyúgodalmam tolvajnéja! / Szánd meg szenvedésemet, / S hidegséged, mint egy héja, / Ne tépje úgy szívemet.” Az ember szempontjából káros, üldözött életmódja miatt néha ellentétben ábrázolták, mint pl. Bársony István Marzsolén c. elbeszélésében: „Rahóty két másodpercig néma csodálkozással nézte a gyönyörü teremtést, aki ugy pihegett a karján, mint a galamb,



Héja 136 Hermelin
amelyet végső kimerülésig üldözött a héja.” Ady Endre közismert versében – Héja-nász az avaron – az egymást gyötrő szerelmesek szimbóluma: „Útra kelünk. Megyünk az Őszbe, / Vijjogva, sírva, kergetőzve, / Két lankadt szárnyú héja-madár.” • A ~ a magyar folklórban a csirkelopás kártékony tevékenységével jelenik meg, a kányával együtt. Az erőszakosság, a könyörtelenség, a fennhéjázás és a dölyf11 megszemélyesítője. A héjázás nevű népi játékban a ~ egyesével lopja el a csirkéket az anyától, akinek ezt igyekeznie kell megakadályozni.12 Hasonló játék a „Héja, héja, lakatos”, amelyben a mondóka utal arra, hogy a →libákat védeni kell a ~tól.13 A „Héja, héja, vaslapát” kezdetű mondóka szintén a libákat félti a ~tól.14 Az Álmos vezér születéséről szóló, Anonymusnál olvasható monda →turulmadara, az Árpád-dinasztia híres, mitikus totemállata, a valóságban ragadozó madár lehetett, gondolták sasnak, sólyomnak és ~nak is. A magyar szólásokban életmódja végett jelenik meg a ~: „rácsap, mint héja a csirkére” annyit jelent, hogy valaki mohón elkap, vagy elragad valamit, az erőszakosságot is érzékelteti. Tájnyelvi kifejezés a „viszi, mint héja a fiát” hangzatú szóláshasonlat, amely olyan emberre utal, aki szokatlan módon viszi a gyermekét.15
1 Aisop. 4. 2 Hes. Op. 203–212. 3 Etym. 12, 7, 56. 4 Hugo Folieto, I, 14; Brunetto, 147. 5 Brunetto, 147. 6 Uo. 7 Uo., 159. 8 Oxford, Bodleian Library, Ms. Bodley 764, f. 88v; Hága, Koninklijke Bibliotheek, KB, KA 16, f. 93v. 9 Picin. 101. 10 Miskolczi 1702, 381–382. 11 Szinnyei 2003. 12 Hajdu 1971, 72–74. 13 Lázár 2005. 14 Uo., 203. 15 O. Nagy 1985, 280; Szemerkényi 2009, 594.
HERMELIN
(mustela erminea)
Jelentése: előkelőség, vagyon, gazdagság, mértékletesség, tisztaság, erkölcsi tisztaság, előre rendelés, önmegtartóztatás, szemérmesség, frivolság
Kis termetű menyétféle ragadozó, télen csodálatos hófehér bundával, fekete farokvéggel. Mivel a ~ életmódját tekintve alig különbözik a →menyéttől, viselkedése, az állatvilágban betöltött helye és szerepe is szinte azonos, szimbolikus üzenete esetében is csak nagyon kevés eltérés fedezhető fel. • A ~ prémje miatt különleges, az abból készült öltözet az előkelőséget, a vagyont, a hatalmat szimbolizálja. Leghíresebb ábrázolása kétségtelenül Leonardo da Vinci Hölgy hermelinnel c. világhírű festménye (1490 k.),1 amelyet a művész milánói korszakában készített Ludovico il Moro kedveséről, Cecilia Galleraniról, karjában a kis állattal. A képen a ~ több dologra is utalhat: Ludovico fejedelemre, a Hermelin-rend tagjára, valamint a fiatal nő vezetékneve összefüggésbe hozható a ~ görög elnevezésével (galé). A kis állat szerepel Leonardo Bestiáriumában is, ahol a mértékletességet szimbolizálja: „A hermelin mértékletessége okán naponta csak egyszer eszik, és inkább hagyja, hogy a vadászok megfogják, mintsem hogy sáros verembe meneküljön, nehogy foltot ejtsen kifinomultságán.”2 A tisztaság egyértelműen az erkölcsi tisztaságra vonatkozik. Az 1465-ben Aragóniai Ferdinánd nápolyi király által alapított Hermelin-rend emblémáján (sártengerrel körülvett hófehér ~), valamint a mottója (Malo mori quam foedari – Inkább a halál, mint a becsület elvesztése) a tisztaságára kényes ~ rövid, de nagyon lényeges szimbolikus és erkölcsi üzenetet hordoz. Leonardo így foglalta össze: „Minden bűnt féken tartó mértékletesség. A hermelin inkább meghal, mintsem beszennyezze ma
❧



Hermelin Hermelin
137
gát.”3 Itt szintén az erkölcsi tisztaság jelképe. Aragóniai Ferdinánd lánya, Beatrix révén, aki Mátyás király felesége lett, egy, a tulajdonában lévő Bonfini-kódex incipit bordűrjében látható ~ábrázolással Magyarországra is átkerült a nápolyi Hermelin-rend szimbolikája.4 • Az emblémáskönyvekben az érzékek, az érzékelés kapcsán a kifinomult lágyság és puhaság jelképe.5 Az előre rendelés égre tekintő tiszta alakja mellett szerepel a ~ zooszimbólumként, lévén „ez a kis állat inkább meghal, mint sárral szennyezze be magát”.6 Az önmegtartóztatás erényét is a „hófehér hermelin” jelképezi, „mert csak egyszer eszik naponta, és inkább hagyja hogy a vadászok elfogják, akik, hogy becserkésszék ezt kis állatot, búvóhelyét sárral veszik körül”.7 A ~ kifinomult szépsége miatt a frivolságot jelképezheti pajzán →verebek társaságában,8 de ellentétét, a szemérmességet is jelöli9 (mivel tisztaságát élete árán is megtartja). Ugyancsak e közismert tulajdonsága miatt a keresztény hitet tisztán megőrzők is a ~hez hasonlíthatók.10 Leonardo híres festménye mellett megemlítendő még a William Segarnak tulajdonított Hermelines portré (1585) I. Erzsébetről: a királynő bal karján látható kis állat a szűziességet, a tisztaságot jelképezi. • A ~t finom prémje miatt évszázadok óta az ember kétes érdeklődése kísérte, ma Magyarországon a fokozottan védett menyétfélék közé tartozik. Fehér színe miatt a testi-lelki tisztaságot, erényt szimbolizálta, egyenesen és közvetetten is, pl. Jókai Mór A kétszarvú ember c. regényében: „Paskó szédülni érzé agyát e vádakra. Lelke nem bírt elég erővel ennyi képtelen ellentétnek megfelelhetni. Mint a hermelin, mely meg hagyja magát inkább fogatni, minthogy a sárba belemenjen.” Arany János Csaba trilógiája első énekének egyik versszaka a ~ bundájára mint értékre, gazdagságra vonatkozik: „Arany, ezüst, becses kő, gyöngy mint a jégeső, / Nyuszt, hermelin, szövet, mit a perzsa, hindu sző, / Nyájánt barom s arab mén, rakott málhás
tevék, / Rabszolga és szolgáló: e volt az osztalék.” Bundájának könnyű selymessége Dsida Jenő Február, esti hat óra c. versében a hó minőségét szimbolizálja: „dagadva szunynyad a langyos, esti, drága / hó hermelinje, pelyhek lélegző puhasága”. Cholnoky Viktor A senkik szigete c. elbeszélésében a lélek tisztaságát tematizálta: „Lujza, a kívánatos testű, de pofonra kész erényű házmesterlány hajnalban már kínt a gyalogjárón sepergette befelé az udvarra a szemetet – miért legyen a szemét az utcán? –, amikor egyszerre elmosolyodott. Volt oka elmosolyodni, mert meg kell vallanom, hogy amilyen kívánatos volt a Lujza erős, szép parasztlányteste, annyira sóvárgott a lelke az átalános értékmérő után. Nagyon szerette és nagyon gyűjtötte a pénzt, mert ki akart menni Amerikába a kedvese után, akihez olyan hű volt, mint a pióca, s akiért olyan tiszta tudott maradni itt, ebben a különös sárban is, mint a hermelin.” Babits Mihály Egynapos hó c. versében többszörös alakzatba helyezi el a ~ szimbólumát: „A keserü városokat / a hó cukorral szórta be, / s fehér gallért vetett a sok tehertől / szennyes vállak fölibe, // oly makulátlan, tiszta gallért,
Hermelin. A. Bonfini, Symposion, Bp., OSZK, Cod. Lat. 421.



Hermelin 138 Hiéna
/ hogy most a szegény, megpökött / csavargót szűzebb hermelin takarja mint a boldog püspököt.”
1 Krakkó, Muzeum Książąt Czartoryskich w Krakowie. 2 Leo. Best. 35. 3 Uo., 35/b. 4 Vö. A. Bonfini, Symposion, OSZK Cod. Lat. 421. f.1r. 5 Ripa 1618, 472. 6 Uo., 615. 7 Uo., 109. 8 Uo., 304. 9 F. Petrarca, A halál diadala, 20; Ripa 1618, 429–430. 10 Casoni 72; Picin. 178.
HIÉNA
(hüaina, hyaena)
Jelentése: kétneműség–kétszínűség, paráznaság, kapzsiság, állhatatlanság, álnokság, rágalmazás, eretnekség
– összefüggésben áll azzal, hogy alattomos ragadozónak tekintették, aki még a halottat is kiássa a sírból.1 A néphit szerint, akire háromszor ránéz, az kővé dermed, a kutyák pedig a ~nak a puszta árnyékától elnémulnak.2 Az aiszóposzi tanmesék között is van kettő, amelyik a ~ évente nemét változtató tulajdonságára épül.3 Ez egyikben a →róka nem fogadja el a ~ közeledését, mert „nem tudom, hogy a barátom, vagy barátnőm lennél-e”,4 s ezzel a kétszínűség etikai vétkét hangsúlyozza. • A Bibliában (a különböző fordításoktól függően) „pusztai démon”-ként (Ézs 34,14), „kísértet”-ként szerepel az Úr haragját illusztrálva. • A középkorban a ~val kapcsolatos ókori vélekedések és hiedelmek, az antik auctorok bevonásával további elmélkedések tárgyát képezték. Különösen az állat hermafrodita, biszexuális, nemét változtató tulajdonsága jelentett erkölcsi és hitbéli interpretációs lehetőséget, jóllehet Arisztotelész a kétneműségét hamisnak ítélte.5 E toposztól és a többi mendemondától azonban nem tudott megválni a középkori képzelet, még ha Plinius ezeket jobbára mint mendemondát közvetítette6: évente változtatja nemét, utánozza az emberi beszédet, sírokból kikapart holtakkal táplálkozik, bal mancsában hipnotikus erő van, a kutyák elnémulnak az árnyékától, gerince merevsége miatt a fejét nem tudja hátra fordítani.7 A Physiologus tisztátalannak tartja, mert „folyton váltogatja természetét”, és keresztényi intése is erre az egy „tulajdonságára” vonatkozik. Egyik latin verziója8 bibliai idézetet is hozzáfűz, a megfelelő vallási értelmezést biztosítva: „Senki sem szolgálhat két úrnak, mert vagy az egyiket gyűlöli, és a másikat szereti, vagy az egyikhez ragaszkodik, és a másikat megveti: nem szolgálhattok Istennek és a mammonnak” (Mt 6,24). A bestiáriumok és enciklopédiák is e „tulajdonságából” indulnak ki és következtetik ki szimbolikáját. A ~t két főbűn is jellemzi: a paráznaság és a kapzsiság, valamint kétneműségére hivatkozva az
❧
Afrikában és Ázsiában élő, →kutyára emlékeztető, csoportokban élő dögevő állat. Erős testalkata ellenére meglehetősen félénk. Éjszaka indul táplálékot szerezni. Hátborzongató, vihogásszerű hangja félelmet kelt. • A ~t az ókorban hermafrodita lénynek tartották, aki a szeme színét is váltogatja. Ez a két hiedelem – nem- és színváltó természete
Hiéna. Raff, Természet história



Hiéna Hiéna
139
állhatatlanság.9 Még inkább pontosítva azokat jelképezi, akik nem hitetlenek, de nem is hívők, tehát állhatatlanok, ill. kétszínűek.10 Középkori ikonográfiáját illetően kizárólagosan sír mellett ábrázolták, amint éppen egy holttestet próbál kivenni vagy megenni.11 • A ~ újkori értelmezésében nincs lényegi változás a szimbolikáját illetően. Amikor állhatatlan, változékony alakot akarnak ábrázolni, aki hol erős, hol gyenge, ~t jelenítenek meg, aki hol férfi, hol nő.12 A barokkos asszociációs készségnek köszönhetően azonban a ~nak a holtakat kiásó szokását sikerült pozitív szimbolikával ellátni: Szt. Jeromosnak szentelt impresán ábrázolták, mivel a szent a holt könyvekből ásta elő a bölcsesség régi kincseit.13 Az ókor óta a ~nak tulajdonított sokszínű szem is álnokságának és csalárdságának látható jele.14 • Miskolczi Gáspár a →farkassal rokonítva, koporsóban lakó, halottakat felfaló ~ról ír, aki ennek révén „ábrázoló képe az ollyan rágalmazó embereknek, akik a ditséretre érdemes embereknek hóltok után sem kedveznek, hanem jó hireket undokúl motskolják”. A rágalmazáson kívül jelképe még az álnokságnak és az eretnek „Rebellis”-nek, az eretnekségnek.15 • A ~, mint csapatostól járó dögevő, nem tartozik a közkedvelt állatok közé. Szépirodalmi művekben általában csak negatív konnotációban szerepel, ritkán előfordul szimbolikus, emberi tulajdonságot jelölő említése is. Petőfi Sándor Az őrült c. versében a holtak nyugalmának megzavaróját látta benne: „Mert egy hiéna kiása siromból. / Ez az állat volt egyetlen jóltevőm”. Bársony István Ecce homo c. regényében, emberi kivetítéssel felruházva, a megvetendő állatok közé sorolja „Peczér Gyuri, a félszemü cigány, [...] ez a fekete hiéna” személyében. Megítélését mutatja, hogy Wohl Stefánia Aranyfüst c. regényében a női jellem érzékeltetője egy hozzá hasonlóan negatív megítélésű állattal együtt: „[...] Liza, ösztönszerűen cselekszik a roszszat, mint akár a kígyó vagy a hiéna, hogy
azt aztán szerencsétlen, komplikált emberi szervezetüknél fogva, megbánni legyenek kénytelenek.” Ez a megítélés olyan erős, hogy Reviczky Gyula Törj össze mindent c. versében társadalmi töltetet is kap: „Egymáson és egymásból élnek, / Egymást emésztik, szörpölik, / Zsarnok, lakáj, hiéna, véreb [...] / Egymást teremtik és ölik.” Ezzel ellentétben Reviczky egy másik versében (Emma, XLIX.) az élet tönkretevői között sorolja fel: „Rám törtek, hogy pihennem ne lehessen, / Sakál, hiéna, bősz ember-barom.” Egy századdal később Karinthy Ferenc („Struggle for life”) a halál jelzőjeként említi: „Pajtás, úgy fest, alulmaradtál / A Tétel és Törvény szerint – / Dögödre már hiéna szaglász / S a varjú éhesen kering.” József Attila Gyémánt c. versében viszont az elfogadott élet része: „Mindent meg kell simogatni, / A hiénákat, a békákat is.”
1 Ovid. Met. 15. 408 skk.; Plin. NH 8. 105–106. 2 Plin. NH 8. 106. 3 Aisop. 169. és 170. 4 Uo., 170. 5 Arist. Hist. anim. 6. 32. 759b. 6 Plin. NH 8. 105–106. 7 Ail. NA 6. 14; Phys. 24; Ashmole 1511, 817; Hugo Folieto. II, 10; PhdTh. 1177–1216; Guill. Clerc. 1567–1642; PdB XVIII; Bart. Angl. XVIII 59; Brunetto, 189; BM V. 8 Phys. lat. B. XVIII.
9 Ashmole 1511, 817; PhdTh. 1193–1208.
Sírt feltörő hiéna. Royal MS 12 C XIX



Hiéna 140 Hiúz
10 Phys. ónémet VI.
11 Párizs, BnF, lat. 14429, f. 111r; BnF, lat. 3630, f. 78r; Oxford, Bodleian Library, Ms. Ashmole 1511, f. 17v; Bodleian Library, Ms. Bodley 764, f. 15r; London, British Library, Harley Ms. 4751, f. 10r; British Library, Royal Ms. 12 C. xix, f. 11v; New York, Morgan Library, Ms. M.81, f. 14v; Hága, Museum Meermanno, MMW, 10 B 25, f. 7v. 12 Horap. II, 69. 13 Picin. 178. 14 Della Porta, Fis. III, 8. 15 Miskolczi 1702, 182.
❧
HIÚZ
(lünx, lynx)
Jelentése: éleslátás, irigység, tisztánlátás, feledés, telhetetlenség, kegyetlenség, bátorság
te, aki részt vett mind a kalüdóni vadászaton, mind az Argó útján. A görög héroszoknak mindkét vállalkozásában nagy hasznukra volt Lünkeusz éles szeme, amellyel a föld alá is belátott. A ~ olykor Dionüszosz kíséretében is látható antik ábr.-okon, ami nyilvánvalóan a vadmacska és a Dionüszosz-kultusz egyaránt vad természetével, ill. jellegével magyarázható. • A ~ középkori képe Plinius és az őt alapvetően felhasználó, gyakran idézett Ailianosz és Solinus nyomán rögzült. Az állat vizeletéből származó, drágakővé dermedt lyncurium (borostyánféle, ’hiúzkő’) értékének a ~ részéről való tudatos felismerését emelik ki, amikor irigyen elkaparja vizeletét, nehogy értékes váladékát felhasználja az ember. Az irigység vétke több szerzőnél is hangsúlyt kap a latin invidere (’irigy szemmel néz, féltékenykedik’) jelentése révén.2 Sokat idézett forrás Ovidius: nála Lyncus királyt, aki irigységből akart ölni, Ceres hiúzzá változtatja.3 Ailianosz a leopárdhoz hasonlította a kissé laposabb orrú, fülén bojtot viselő, zsákmányára nagy erővel ráugró vadállatot, Isidorus etimologizálása4 a →farkassal hozta kapcsolatba, a bestiáriumok tanúsága szerint pedig foltos bundája a →párducra, formája a farkasra emlékeztet, s természettől fogva irigy.5 Az a hír járta, hogy a ~ egyszer fial, ezért a bestiáriumokban előfordult, hogy e bölcs, jó erkölcsű és szép állatot Krisztussal azonosították, aki isteni és emberi természetet ötvözött.6 Középkori ikonográfiája bojtos fülű szép macskafélét mutat,7 leggyakrabban azonban vizelő ~t ábrázolnak, akinek a vizelete kővé dermed.8 • Főként e három tulajdonsága ragadt meg az újkori gondolkodásban is a ~ról alkotott kép kapcsán: a látás/éles látás szimbóluma,9 →párduchoz hasonlatos foltos bundája és a vizeletéből nyert lyncurium kő. Éles látása következtében a tisztánlátás és előrelátás, a gondolkodó elme jelképe.10 A kőfalon átlátó tisztán látó elme jelképeként ábrázolta Camerarius is az Inspicit et perspicit (Tárd fel és kutasd) mottóval.11 Az állat a mindmáig
Bojtos fülű, pettyes bundájú, remekül rejtőzködő macskaféle. Magányosan élő ragadozó. Fejlett hallása és tapintása mellett rendkívüli a látása is. • Az antik források a ~zal kapcsolatban mindenekelőtt éles látását említik meg,1 ezt jelenti neve, a lynx is. Ugyancsak az éles látás tulajdonságára épül az etimológiailag névazonos görög hősnek, Lünkeusznak (jelentése: ’éles látású, hiúzszemű’) a történe
Hiúz. Raff, Természet história



Hiúz 141 Hód
aktív itáliai Accademia dei Lincei névadója, amelynek alapítói közé a 17. sz. elején, mint a korabeli tudományos éleslátás neves képviselője, pl. Galileo Galilei és Giovan Battista Della Porta is tartozott. A feledés egyik (nem feltétlenül negatív) szimbólumaként is arra az antik megfigyelésre12 alapoz, miszerint a ~, amint az ételről elfordítja a fejét, bármilyen éhes, elfelejti, és újabb zsákmány után néz.13 A feledékenységet pozitív értelemben Máté evangélistával is kapcsolatba hozták, aki elfeledte vámos hivatását; ugyanakkor a hálátlan jellem is elfeledi a jótéteményeket.14 Más esetben a feledékenységet a telhetetlenség vétkével helyettesítették be, amire a farkas vagy a →kutya kapcsán is gyakran utaltak, amikor egyik zsákmányról azonnal a másikra hajt.15 Alciato egyik emblémája ezt a helyzetet ábrázolja a zsákmányon álló, de fejét máris a nyáj felé fordító, azaz a nagyobb dicsőségre vágyó és mohó ~ra vonatkoztatva a feledés ikonologikus magyarázatát.16 • Miskolczi Gáspár szerint a ~ a „Szarvasok Farkasa” (utalva ezzel a ~ általánosan elterjedt másik elnevezésére: lupus cervarius), a kegyetlenség és bátorság megtestesítője, akinek éles látása révén „a’ jó szemű embereket Hiuz szemüeknek hijjuk”.17 • A ~ prémje miatt az ember egyik kívánt vadászzsákmánya. Éles pillantása, ragadozó életmódja szembeötlő, ezek kerültek be az
irodalmi alkotásokba, pl. Petőfi Sándor Magány c. versébe: „Nem volt biztos sem napom, sem éjem; / Vad hiúz-szemek / Támadásra, elfogásra készen / Egyre lestenek.” Kisfaludy Sándor A kesergő szerelem egyik versében a szerelem bemutatását bízza a ~ analógiájára: „Ugy tesz Ámor zsákmányával, / Mint a hiúz prédájával: / Rajta csügg és úgy Víjja, / Míg életét kiszíjja.”
1 Plin. NH 28. 122. 2 Uo., 8. 137; Ail. NA 4. 17; Solin. 2. 38. 3 Ovid. Met. 5. 659–661. 4 Etym. 12, 2, 20.
5 Ashmole 1511, 811; Bodley 764, 38; Bart. Angl. XVIII, 67; Brunetto, 190. 6 BM XX. 7 Párizs, BnF, lat. 3630, f. 76v; Hága, Koninklijke Bibliotheek, KB, KA 16, f. 50v; Hága, Museum Meermanno, MMW, 10 B 25, f. 5r. 8 Párizs, BnF, lat. 6838B, f. 4r; Oxford, Bodleian Library, Ms. Douce 88, f. 8r; Koppenhága, Det Kongelige Bibliotek, Gl. kgl. S. 1633 4o, f. 6r. 9 Pier. Valer. 145; Ripa 1618, 473. 10 Picin. 189. 11 Camer. II, 34. 12 Plin. NH 8. 137. 13 Brunetto, 190; Ripa 1618, 375. 14 Casoni, 80; Picin. 190. 15 Capaccio Princ. 119–120. 16 Alciato, 66. 17 Miskolczi 1702, 181.
HÓD
(kasztór, fiber, castor)
Jelentése: eszesség, bűneitől megtisztult ember, béke(sség), állhatatosság, életszeretet, szabadságvágy, lelkiismeretfurdalás, zárkózottság
Nagy testű, értékes prémű rágcsálóféle, lapos, pikkelyes farokkal. Folyó menti fás területen él, a vizet csak rövid időre hagyja el. Éjszakai állat, aki a vackát a partfalban alakítja ki. Kizárólag növényfélével táplálkozik, nagy metszőfogával fákat is megrág. • Aiszóposz meséje összefoglalja e legnagyobb testű rágcsá
❧
Foltos bundájú hiúz. CC



Hód Hód
142
lóval kapcsolatos alapvető ókori és középkori gondolkodást: „A hód mocsárban élő négylábú állat. Azt mondják, hogy nemi szervei gyógyászati célokra felhasználhatók. Ha valaki meglátja, és űzőbe veszi, a hód, mivel tudja, miért üldözik, amíg csak gyors lábait használhatja, menekül, hogy teljes épségben mentse meg magát. De ha körülfogják, leharapja és eldobja heréit, és így menekül meg.”1 A ~ csak az eszességének köszönhetően képes megmenekülni. Az ókori források közül Plinius írja le a ~ önkasztrálását,2 Ailianosz pedig azt is hozzáteszi, hogy ha ismét vadásznak rá, megmutatja, hogy már nincs meg a heréje, így a vadászok megkímélik.3 • Ez olyan elterjedt ismérve a ~nak, hogy a középkorban Isidorus az állat nevét (castor) is egyenesen e cselekedetéből (castrando) eredezteti.4 A Physiologus csendes, szelíd állatnak írja le, és tettének általa közvetített erkölcsi mondanivalóját a bestiáriumok is rendre kiemelik: ha az ember tisztán akar élni, meg kell szabadulnia minden bűnétől és az ördög elé kell azt vetnie, aki, ha látja a vétkektől megszabadult embert, békén hagyja.5 Ebben az értelemben a bűneit levetkező, bűneitől megtisztult embert,6 valamint a bölcsen és szükségszerűen a démoni erőtől szabadulni vágyót is jelképezi.7 Richard de Fournival szerelmi bestiáriumában a szerelmes férfi
úgy vágyik hölgye szívére, mint a vadászok a ~ heréjére, ezért kéri a nőt, adja oda neki szívét, szerelmi bánata gyógyításaként.8 Erkölcsi magyarázattól mentes, legrészletesebb leírása Bartholomaeus Anglicusnak köszönhető.9 Középkori ikonográfiája az illuminált bestiáriumok lapjain követhető nyomon: a heréjét éppen letépő ~t ábrázolnak, akit vadászok követnek10, egyes ábr.-ok azt is megjelenítik, amikor az állat, védekezésül, megmutatja a vadásznak, hogy már nincs heréje.11 • A reneszánsz kori emblémáskönyvekben, az ókori szerzők közvetlen olvasatára is támaszkodva,12 az életét mindenáron mentő ~ az életszeretet jelképe lett, sőt a szabadságvágyé is,13 amikor azt állították, hogy csapdába szorult lábát inkább lerágja, mintsem fogságba essen vagy elpusztuljon.14 A béke(sség) jelképeként is értelmezhető a →sirállyal együtt, mivel inkább szemet huny a vesztesége fölött, mintsem lelki nyugalmát és a békét feladja. Uralkodói erényként is hasznos tanulságot nyújt, hiszen a béke fenntartása lemondással is jár.15 Az állat a kitartás és az állhatatosság szimbóluma,16 mert hogy metszőfogát koptassa, kitartóan rágja a kemény fát, ahogyan érzékletesen Plinius is leírta,17 és az emblémáskönyvek megjelenítésein (pl. Camerarius)18 is gyakran látható. Ugyanezt az állhatatosságot negatív értelemben is magyarázták: a mások romlását kitartóan előidéző ember szimbóluma is a ~, akinek állandó rágcsálása a lelkiismeretfurdalással is kapcsolatba hozható.19 • Miskolczi Gáspár a vidrához hasonló állatnak tartja. A vízben búvárkodó és föld alatti járatokba bújó életmódja miatt a közösségtől elzárkózó, faragatlan ember, a zárkózottság szimbóluma: „a’ paraszti rendek soha tanúlásnak okáért tsak meddig sem bujdosnak, hanem ha mi útakat felvesznek-is, azt tsak ételek ’s ruházatjok meg-szerzésének okáért tselekszik”. Emellett az útszéli tolvajokhoz hasonlítja, lévén „rettenetes gonosz mérges marású állat”. A fákat kidöntő ~ a ravaszság megtestesítője: „helyes
Önkasztráló hód és vadászai. MS Bodley 764



Hód 143 Holló
ravaszságazért ez, a’ melly által akár ki is közel lévő veszedelmét magáról elfordíthatja”.20 • A ~ általában szépirodalmi fordításokban (Szürke Bagoly: Két kicsi hód) vagy gyerekkönyvekben (Kenneth Grahame: Békavári uraság) fordul elő a magyar irodalomban. A magyar művelődésben, a néprajzban és a művészetekben szimbolikája elenyésző.
1 Aisop. 74. 2 Plin. NH 8. 109. 3 Ail. NA 6. 34; Phys. lat. B. XVII. 4 Etym. 12, 2, 21. 5 Bodley 764, 43–44; Ashmole 1511, 815–817; PhdTh. 1135–1176; Guill. Clerc. 1477–1526; Gerv. 685728; PdB XVII; Brunetto, 181; BT XXX. 6 PhdTh. 1161–1162. 7 Guill. Clerc. 1509–1513. 8 RdF 396. 9 Bart. Angl. XVIII, 28. 10 Párizs, BnF, lat. 14429, f. 111r; BnF, lat. 6838B, f. 5v; Oxford, Bodleian Library, Ms. Bodley 764, f. 14r; Bodleian Library, Ms. Canon. Ital. 38, f. 61r; London, British Library, Harley Ms. 4751, f. 9r; Hága, Koninklijke Bibliotheek, KB, KA 16, f. 49v. 11 London, British Library, Royal Ms. 2 B. vii, f. 101v és f. 102r; Hága, Museum Meermanno, MMW, 10 B 25, f. 6v. 12 Hdt. IV. 109; Plin. NH 32. 27, Apul. Met. 1. 9, stb. 13 Giovio, 137–138. 14 Picin. 160. 15 Ripa 1618, 394; Capaccio Princ. 312–313. 16 Picin. 160. 17 Plin. NH 8, 109.
18 Camer. II, 96. 19 Picin. 160. 20 Miskolczi 1702, 243.
HOLLÓ
(corax, corvus)
Jelentése: Apollón madara, jósképesség, lustaság, halogatás, ördög, jó prédikátor, gyász, halál, eszesség, mulandóság, Hunyadiak címerállata
A ~ a varjúfélék családjába tartozó, fekete tollú, alkalmazkodó, rendkívül intelligens madár. Kisebb gerincesekkel, rovarokkal és dögökkel táplálkozik, gyakorlatilag mindenevő. • A ~ Apollón szent madara volt, akinek jósképességet tulajdonítottak.1 Tollának fekete színe büntetés következménye: az addig fehér tollú hollót haragjában így büntette Apollón, amikor a madár elárulta az istennek, hogy kedvese, Korónisz hűtlen volt hozzá.2 A néphit szerint a ~nak rendkívül hosszú az élettartama,3 emellett falánknak,4 szemérmetlennek és bujának,5 fecsegőnek6 tartották. Bár okos állat, aki megszelídítve, képes szavakat utánozni,7 a tanmesékben nem örvendett feltétlen jó hírnek: a ~ és a →róka meséjében – a változó tanulság függvényében – egy sor negatív tulajdonságot rónak föl neki; a →varjú és a ~ meséjében jósképessége kerül szóba. Jósképességét az időjóslásra is vonatkoztatták: eszerint, ha folytonosan károg és verdes a szárnyával, vihar közeleg.8 • A ~ bibliai megjelenésével kapcsolatban a legismertebb a Ter 8,7, amely szerint Noé elsőként ~t küldött, hogy megtudja, visszavonult-e az özönvíz. A Lev 11,15 tisztátalan állatok között sorolja fel. Fekete tollazata révén a gyász, a halál, a szerencsétlenség madara. A Példabeszédek könyve a szülők elleni tiszteletlenség büntetéseként említi a szemet kivájó ~t (Péld 30,17). Illés prófétát az úr parancsára ~k látták el élelem
❧
Önkasztráló hód. CC



Holló Holló
144
mel (1Kir 17,4–6). Jézus egyik példabeszédében a ~ Istennek a teremtményekről való gondoskodását jelképezi (Lk 12,24; l. továbbá: Jób 38,41; Zsolt 147,9). A legendák szerint remete szentek – Remete Szt. Pál és Szt. Antal – táplálója a sivatagban. • A középkorban, akár az antik világban, a ~ egyaránt volt negatív és pozitív megítélés tárgya. A ~ és a varjú hasonlósága miatt gyakran szimbolikájuk is keveredett. Plinius és epigonjainak leírásai, valamint a keresztény értelmezések alakították a képét. A varjúval együtt, lévén feketék és döghússal is táplálkoznak, a démoni erők, a gonosz madara. Az egyházatyák a madár erős, rekedt károgását a cras, cras (’holnap, holnap’) szóvá változtatták át, utalva ezzel lustaságára, halogató életmódjára. A keresztény szimbolikában ezt azokra értették, akik halogatták a bűnbánatot.9 A későbbi korokban is rendre felidézték ezt az értelmezést a legkülönfélébb irodalmi műfajokban. Az Isidorus által közölt két alapvető ismérv (kivájja a holtak szemét, fiókáit csak akkor táplálja, ha a tolluk fekete)10 a középkori szimbolikus értelmezés számára kisebb kiegészítésekkel alapvetőnek bizonyult.11 Az enciklopédiák és a bestiáriumok különbözőképpen értelmezik: hol a prédikátor, hol a bűnös lélek jelképe. Maga az ördög, mert holtak szemén keresztül az agyhoz akar jutni, ahogy az ördög elpusztítja az ember józan ítélőképességét; Noé bárkájára sem tért vissza a ~, mert külső érdekek viszszatartották. Pozitív színben is feltűnik, amikor a jó prédikátorhoz hasonlítják, aki (ahogy a ~ csak a fekete tollú fiókáit eteti) a bűneiket megbánó, igaz lelki táplálékra vágyó hívőket gondozza; ugyanakkor a madár a világi hívságokban elmerülő, „böjtkor is hússal élő” főpapokra is vonatkoztatható.12 A ~ több szent cselekedeteiben szerepet kap, amikor segítséget, védelmet nyújt, eledelt visz, amiről a szentek életrajza – Szt. Benedek, Remete Szt. Antal, Remete Szt. Pál, Szt. Elmo és mások esete – beszámol. Ikonográ
fiáját tekintve könnyen felismerhető a madár fekete színéről és jellegzetes csőréről.13 Gyakran ábrázolják, amint holtak szemét vájja ki,14 de fekete tollú fiókáit etetve is megjelenítik.15 • A ~ újkorban továbbörökítette szimbolikáját. Hangsúlyt kapott a ~ eszességére vonatkozó, antik szerzők által is elmesélt eset, miszerint a madár követ hord az edénybe, hogy az annak alján lévő víz szintje emelkedjen, és így szomját olthassa.16 Ugyanakkor az antik aiszóposzi mesére építve azt is, aki maga idézi elő saját romlását, a →kígyót zsákmányoló ~val jelképezik.17 • A csőrében gyűrűt tartó ~ több európai fejedelmi család, köztük a Hunyadiak címerállata, aminek hátterében egy 7. sz.-i angolszász király legendája áll: Szt. Oszvald menyasszonyát egy csőrében gyűrűt tartó ~ kérte meg. A 13. sz.-ban, Magyarországon alapított, 1309-től pápai jóváhagyással működő Első Remete Szt. Pál rendjének címerállata a két →oroszlán fölött, csőrében kenyeret, egyes ábrázolásokon gyűrűt tartó ~. A pálosok jelmondata: Duplicavit annonam (Megkettőzte a járandóságot) arra utal, hogy a Remete Szt. Pált kenyérrel tápláló ~ nem egy fél, hanem egy egész cipót hozott Remete Szt. Antalnak. Egyes nézetek szerint a Hunyadi család címerében szereplő ~ a pálos rend ~jelképéből eredeztethető. Miskolczi Gáspár Vad-Kertjében a Noé bárkájába viszsza nem térő ~t az istentelenek ábrázolójának nevezi, „kik az isten Anyaszentegyházából eltávoznak, mellyért Istentől meg-is vettetnek, hogy jövendőben a’ mennyország kapuján bé ne mehessenek”. A hamis és fösvény tanítók jelképének tartja „kinek semmi gondja nints az Istennek bárkájára [...] a’ veszendő kintsnek gyűjtésében foglalatoskodnak”. Pozitív értelemben, az Én 5,11-re utalva, jelentheti „Krisztus Anyaszentegyházának tudományá”-t, amely az üldöztetések, rágalmak következtében feketének látszik, bár belül megőrzi fehérségét. Az elrettentő kinézetű és hangú ~, bár „mind



Holló Holló
145
színével, ’s mind szavával kedvetlen dolgot láttatik jelenteni”, a bűnös lelkeket elrettentő törvényt testesíti meg. Negatív értelemben ördögi madár: a szemet kivájó ~ átvitt értelemben a lelki vakság okozója. Fenyegető károgása „ki-ábrázolója lehet az istentelenül uralkodóknak”, a népre leselkedő romlás előre jelzője.18 Bod Péter biblialexikonja negatív jelentéseit hangsúlyozza: „ábrázolja mind az Ördögöt, mind az eretnek tudományú embert, a ’ki a’ bűnnek pusztájában lappang kétséges két értelmű beszédével, az Eklézsiában kelletni igyekezi magát: a Hitnek szemeit, mint a Holló, ki-vájni szereti.”19 • A ~ a Hunyadiak címerállataként a magyar művelődéstörténet egyik legismertebb madara. Színe – akár fekete, akár fehér – külön jelentéssel bír, a vele kapcsolatos népi hiedelmek inkább taszító, mint vonzó madárrá teszik. Elsősorban romantikus szemléletű írók, költők említik. Vörösmarty Mihály a Zalán futása 6. énekében a halál, az elmúlás egyik végrehajtójaként: „Veszni jövél-e szerencsétlen, körmébe az éhes / Medvéknek, s étkűl a bolygó rókafiaknak? / Tiszta kökény szemedet hollók vájják-e, fehérlő / Ékes tagjaidon férgek lakozása leend-e?” Arany János Vörös Rébék c. balladájában hasonlóan, dögevőként szól róla: „Most ebédre, hollók, varjak / Seregestül, aki van / De szemét ne bántsa senki / Azzal elbánok magam.” Petőfi Sándor A puszta télen c. versében a betyár a szabadság képviselője, akire a világ vadállatai vár
nak: „S csak félig mutatják / A betyár alakját, / Kit éji szállásra prüsszögve visz a ló... / Háta mögött farkas, feje fölött holló.” Babits Mihály Turáni induló c. versében az ősmagyar mítosz állata: „Széltől ellett ménünk táltos, / Varju, holló ránk kiáltoz”. Az Ószövetségben leírt vízözön alkalmával megjelenő ~ kudarcát használja jellemzésre Beöthy Zsolt Kálózdy Béla c. regényében, Herczeg Ferenc A fogyó hold c. regényében viszont a marconaság és a kegyetlenség jelzése („Ismerlek, uram; aki véled tréfálkozni mer, azt hollók szaggatják meg”), Jókai Mór Börtön virága c. kisregényében a halált szimbolizálja. Madách Imre a színe alapján csinál belőle szimbólumot: „Ordít a bérc, üvölt a fergeteg, / Villámot szórnak barna fellegek, / Az éj széttárja holló szárnyait, / Jaj, kit most utja rengetegbe vitt.” (A reform szelleme) • Az európai és magyar népi kultúrában az állatmesék gyakori szereplője, legjellemzőbb attribútumai fekete színe és károgó hangja. Általában negatív asszociációkat vonz, vészjósló előjelként, a halál madaraként jelenik meg. A hét (ill. három, kilenc, tizenkét) holló (vagy hattyú, daru, karvaly, haramia) c. tündérmesének20 a magyar nyelvterületen 36 változata ismert, amelyek cselekményében egy anya elátkozott fiai ~alakban élnek, míg lánytestvérük meg nem váltja őket. A variánsok egy részének forrása valószínűleg egy 19. sz.-i ponyvanyomtatvány („A Hatytyúlovag”),21 ill. az ismert Grimm- és Andersen-mesék. Aiszóposzi mesék is forrásként szolgáltak, pl. A róka és a holló vagy Az idegen tollakkal kevélykedő holló közismert története.22 A madár gyakran megjelenik a magyar szólásokban, közmondásokban is. A közmondások a mesékben is hangsúlyozott tulajdonságait domborítják ki, pl.: „holló fészkén hattyút keres” (hitvány emberek társaságában – hiábavaló fáradozással – derék embert keres); „holló nem mossa el a feketéjét” (aki alávaló, bűnös, nem lesz többé feddhetetlen); „rossz hollónak rossz to
Holló. Sárváry Eöry, Madárvilág



Holló Holló
146
jása / Fekete hollónak fekete tojása” (hitvány embernek a fia is hitvány); „holló hollónak nem vájja ki a szemét” (a cinkostársak nem ártanak egymásnak). További, a madár színére utaló közmondások: „ritka, mint a fehér holló” (nagyon ritka, csak elvétve akad); valamint „holló volt, hattyú lett” (megőszült). A ~ ezzel együtt az átok, rosszakarat kifejezésének is eszköze: „hollók vájják ki a szemét! (pusztuljon el!).23 Utóbbinak további változata is ismert.24 A ~ szónak archaikus, tájnyelvi alakjai a következők: hollú, holó25 és halló.26 A madár a nagypénteket övező hiedelmeknek és szokáscselekvéseknek is része a zagyvarékasi (Jász-Nagykun-Szolnok m.) gyűjtés szerint: „A holló mindig nagypénteken fürdeti a fiát. Az másszor sose fürdeti [...] csak nagypénteken”.27 A hiedelem szerint nagypéntek reggelén indokolt patakvagy folyóvízzel megmosakodni, mert a ~ korábban ott fürdette a fiát. A karancskeszi (Nógrád m.) adat szerint, ha fiatal lányok a vízben hajat mostak, dús és hosszú fonatra számíthattak.28 Ugyancsak Karancskesziben a madarak tömeges előfordulása miatt alakult ki a Hollós helynév.29 A ~ érdes, károgó
hangja – mint a varjúval közös tulajdonság – jelenik meg egy cséhteleki (Bihar m.) gyermekmondókában: „Varjú, holló károg / Sunyi macska nyávog.”30 • A magyarországi művészetben sokféle szimbolikus értelmet hordozhat: Isten parancsa, gonosz, bűnösség, halál, torkosság, fösvénység.31 A döghúst evő ~ a földi mulandóságot szimbolizálja, pl. Johann Gerhard Liliomok völgye (ford. Inczédy József, Pozsony, 1774) c. műve illusztrációján.32 A ~ szentek zooattribútumaként, legendaszereplőként is megjelenik: Illés próféta-, Szt. Benedek-, Remete Szt. Pál-, Szt. Vitus-, Apollón-, Pallasz Athéné-ábr.-okon. A ~ vigyáz a pusztában élőkre vagy kivetettekre, ételt hord nekik, őrzi holttestüket. Szt. Vince mezőre kidobott holttestétől a ~ elűzi a farkast, ábr. pl. Magyar Anjou Legendárium miniatúráján.33 A ~ csőrében kenyérrel megjelenik a magyar pálos rend címerében. Ennek ábr.-át l. pl. a Magyar Anjou Legendárium miniatúráján, boltozati zárókövön a Buda feletti Szt. Lőrinc pálos kolostorból (15. sz.);34 a tüskevári pálos templom Hyngeller János faragta sekrestyeszekrényajtón (1754, ma Somlóvásárhelyen); Lieb Ferenc falképein a tőketerebesi pálos templomban (1777, Trebišov, Szlovákia).35 Szt. Oszvaldot gyűrűt csőrében tartó ~val szokták ábrázolni, mert legendája szerint egy szelíd ~val gyűrűt küldött messze élő pogány menyasszonyának. A szepeshelyi főoltár Szt. Oszvald alakjában Mátyás királyt ábrázolja (1470–1478, Spišská Kapitula, Szlovákia).36 A ~ Apollón madara, ábr.-a pl. az Ovidius Átváltozások-jeleneteit illusztráló falfreskón a sziráki kastély dísztermében (1780 k.). Az ábr.-ok Johann Wilhelm Baur 1641-ben, Bécsben megjelent 151 Ovidius-illusztrációt tartalmazó metszetsorozata nyomán készültek.37 Heraldikai elemként a ~ több 15. sz.-i család címerében is szerepel. Mint Corvin Mátyás címerállata, l. pl. a budai palota majolikapadlóján és pilaszterein (1480–1490), fedeles díszserlegen, az ún. Mátyás-serleg az Esterházy-kincstár
Holló mint a halogatás szimbóluma. Ripa, Iconologia, 1997



Holló 147 Hüdra/hidra
ból (1481); a visegrádi palota oroszlános kútján (1473); a Herkules-kúton (1484–1485). Az ún. Mátyás-kálvária talapzatán (14851490) három szfinx tartja Mátyás király címerét. L. továbbá: Hunyadi-címeres gyámkő a kolozsvári Wolphard–Kakas-ház zodiákus termében Wolphard István építkezéséből (1586 előtt, Cluj-Napoca, Románia).38 A Tacitus corvina aranyozott kötéstábláján is látható Mátyás címere (1480–1490, Buda).39
1 Plin. NH 10. 15. 2 Ov. Met. 2. 531 skk. 3 Sen. Ben. 2. 29. 1; Plin. NH 7. 153. 4 Hor. Epist. 1. 16. 48. 5 Arist. Phgn. 6. 811a 35. 6 Ov. Met. 2. 540. 7 Plin. NH 10. 121. 8 Ail. NA 7. 7.
9 Ashmole 1511, 867. 10 Etym. 12, 7, ,43. 11 Bart. Angl. XII, 10; Brunetto, 157; BT. XII. 12 Hugo Folieto Aviarium, XL; Ashmole 1511, 906910; Bodley 764, 159.
13 Oxford, Bodleian Library, Ms. Ashmole 1462, f. 59r; Párizs, BnF, lat. 14429, f. 101r; Bodleian Library, Ms. Lyell 71, f. 12v; Hága, Museum Meermanno, MMW, 10 B 25, f. 34r. 14 Párizs, BnF, fr. 1951, f. 6v. 15 Oxford, Bodleian Library, Ms. Bodley 764, f. 79r; Bodleian Library, Ms. Douce 308, f. 90r. 16 Ail. NA 2. 48; Camer. III, 79; Picin. 112. 17 Aisop. 82; Camer. III, 82; Picin. 112. 18 Miskolczi 1702, 383–390. 19 Bod 1746. 99. 20 Aarne–Thompson 1961, 451. 21 Bucsánszki 1874. 22 Aarne–Thompson 1961, 57; 244. 23 O. Nagy 1966, 288. 24 B. Lőrinczy 1988, 980. 25 Uo. 26 Szinnyei 2003, 879. 27 Pócs 1964, 146. 28 Fejős 1985, 194. 29 Uo., 113. 30 Faragó–Fábián 2004, 180. 31 LCI 3 489–491; Seibert 1986, 123; Dávid 2002, 111–112; Dittrich 2004, 375–379; MAMŰL IV, 2005, 160. 32 From Academic Art 2000, 158–159; Knapp 2003, 19. kép; Knapp–Tüskés 2003, fig. 34. 33 Magyar Anjou 1975, 87. 34 Budapest, BTM, 368.
35 MÉ 1973/3, 208; Magyar Anjou 1975, 161; Rózsa 1998, 138. kép; MÉ 2000/3–4, 167–186; „Látjátok feleim...” 2009, 327; Pigler 1974, Taf. 138; Pálosaink 2014, 30–33, 63, 85. 36 MÉ 1959/3, 232–250; MÉ 1973/4, 255; MÉ 1978/2–3, 210; Matthias Corvinus 1982, Abb. 11–12; Kovács 1983; Pannonia Regia 1994, 334; MÉ 2005/3–4, 205–244; Kerny 2007; Hunyadi Mátyás 2008, 357; Műtárgyak 2014, 52–56. 37 MÉ 1988/3–4, 212–230. 38 AH 1974/2, 334–336; AH 1991/2, 157–164; Kovács 2003, 36. 39 MÉ 1968/1–2, 2.
HÜDRA/HIDRA
Jelentése: mérgező szörny, eretnekség, irigység, hitványság, bűn/hét főbűn
A Lerna mocsarában tanyázó, három, öt, hét, kilenc vagy még több sárkányfejjel ellátott, kígyótestű szörny a ~, aki a környéken minden élőlényt elpusztított. • A görög mitológia szörnyeinek egyike: hatalmas vízikígyó, a középső feje halhatatlan, a két szélső helyett, ha levágják, kettő-kettő nő újra, a lehelete mérgező. Héraklész második munkája volt a lernai hüdra megölése, amit Iolaosz segítségével hajtott végre, aki a szörny levágott fe
❧
Hüdra egyik levágott fejével. CC



Hüdra/hidra Hüdra/hidra
148
jei után maradt sebeket fáklyájával kiégette.1 Héraklész a megölt szörny epéjébe mártotta nyilának hegyét, és így tette lövéseit halálossá. • Az ókori szerzőknél felidézett mérgező szörny Isidorus szerint – a →sárkány egyik fajtája, számos fejjel – csak mese; valójában egy hely elnevezése, ahol több helyen víz tört fel, ami a közeli várost pusztította, s amikor egyik nyílását elzárták, újabbak nyíltak meg. Héraklésznek sikerült lecsapolni a helyet, s a ~ a vízről kapta nevét.2 Ő maga Szt. Ambrusra hivatkozik, aki a mesebeli ~t az eretnekséghez hasonlította, amely, bár sebektől vérzett, elburjánzott.3 A bestiáriumok azonban meglehetősen ritkán emlegették a sokfejű mitologikus lényt, különösen a hét főbűn jelképe lehetett annak tudatában, hogy a hétfejű ~, ahogy Isidorus mondta, csak mese.4 Néhány bestiárium összefoglalja Héraklész munkájának történetét, Isidorus leírásait és értelmezését. Ikonográfiáját tekintve, a kódexek díszítő elemeként, jószerivel csak az ábrázolt fejek számában van eltérés. A középkorban a megjelenítése és szimbolikája nem volt számottevő. (A bestiáriumok és enciklopédiák is a ~ nevével könnyen ösz
szekeverhető hydrosról, a →krokodil egyik fő ellenségéről annál bővebben szólnak, ám a két képzeletbeli állatnak semmi köze sincs egymáshoz. Néhány bestiárium szerzőjét is megzavarta a névhasonlóság, mert van, ahol a krokodil gyomrát szétrágó hydrosnak több fejet tulajdonítottak, s a levágott feje helyére újak nőnek, akár a mitológiai ~nak.5 Máshol a sokfejű ~ról szólnak hozzátéve, hogy igen fél tőle a krokodil.6) • A reneszánsz korban elsősorban a mitológiai történet és az ókori szerzőktől vett idézetek dominálnak az ismét gyakran megjelenített ~ esetében is. Az emblémáskönyvek a számos bűn közül a Lerna mocsarában tanyázó és a nagyerejű Héraklész által megölt ~t az irigység egyik jelképének tekintik, aki, hogy árthasson, saját fájdalmával sem törődik.7 A ~ „bűzös lehelete és mérge megöl minden más mérgező állatot, úgy az irigység másra nem hajt, mint hogy mások mind lelki, mind anyagi javait tönkrejuttassa. S ahogy a hüdra egy fejét levágják egyre több nő helyette, ilyen az irigység is, amelyet az ember az erény hatalmával próbál elfojtani, annál inkább erőre kap az erény ellenében.”8 A hitványság, avagy általában a bűn a ~ alakját ölti, akit egy aránytalan törpe mellett ábrázolnak, lévén maga a bűn is mértéktelen az erényhez képest: ebben az esetben hét feje van, a hét főbűnt jelképezve.9 Ripa Áttérés emblémáján is szerepel a támadó pózban lévő ~, mint aki az áttérni kívánó, Isten felé néző alakot a hét főbűnt jelképező fejével le akarja győzni.10 Az antik hősök tetteit, mitológiai jeleneteket kedvelő reneszánsz művészetekben (és a későbbi klasszicizáló megjelenítésekben) rendkívül gyakori volt a ~, s különösen Héraklésszal vívott harcának az ábrázolása: egyik leggyakrabban felidézett kép Antonio Pollaiuolo Hercules és a hüdra c. festménye (1470 k.),11 amelyen a hős a határozott, magabiztos reneszánsz ember képe. • A magyar művészetben is mitológiai jelenetekben a leggyakoribb az ábr.-a: pl. freskó Bruckent
Áttérőt támadó hüdra. Ripa, Iconologia, 1618



Hüdra/hidra Hüdra/hidra
149
hal Sámuel nagyszebeni (Sibiu, Románia) palotája Herkules-termében.12 Politikai/ háborús értelemben gyakori még a megjelenítése. A legyőzött Ausztriát jelképezi a vörös márványból faragott Hercules-kúton Mátyás király visegrádi palotájában. A lernai ~val küzdő Héraklész Mátyás király III. Frigyes elleni küzdelmeire és Bécs 1485-ös elfoglalására utal.13 A hétfejű ~ ugyancsak Ausztriát jelképezi Daniel Warou II. Rákóczi Ferencnek erdélyi fejedelmi beiktatására készült érmén. A ~val küzdő Héraklész a szabadságért küzdő Magyarországot jeleníti meg.14 Daniel Wolff erdélyi szász evangélikus lelkész Rákóczi-szabadságharccal foglalkozó, Hydra Transylvanica (1708) c. császárpárti művének egyik illusztrációján (Brassó [Brașov, Románia], Honterus levéltár) ez az allegória megfordul: Héraklész a
német császár és a császári seregek, a ~ pedig a Rákóczi-szabadságharc által Erdélyben támasztott háború.15
1 Hes. Theog. 313 skk. Hyg. Fab. 30; Apollod. 2, 77 skk. 2 Etym. 12, 4, 23; 11, 3,34. 3 Uo., 11, 3, 35.
4 Ashmole 1511, 1009; Bodley 764, 190–191. 5 B. T. XXVI. 6 B. V. XLVI. 7 Capaccio Impr. III, 8; Pier. Valer. 214. 8 Ripa 1618, 268. 9 Uo., 461–462. 10 Uo., 589–590. 11 Firenze, Galleria degli Uffizi. 12 AH 1996/2, 177–187, 56. kép. 13 Pigler 1974, Taf. 205; Pannonia Regia 1994, 38; Galavics–Marosi–Mikó–Wehli 2001, 229–230; Buzás 2001. 14 MÉ 1988/3–4, 162–185; Galavics–MarosiMikó–Wehli 2001, 352. kép. 15 MÉ 2008/2, 303–312.



Íbiszek. CC
ÍBISZ
(ibisz, ibis, ybex)
Jelentése: Egyiptom, öntisztítás, öngyógyítás, szív, bűnös lélek, egészségesség
Í
gisztosz (háromszor legnagyobb Hermész) néven tisztelték, és a nagy csőrével környezetét minden ártó lénytől és dologtól megtisztító, a gyógyító öntisztításáról is ismert ~t2 tekintették szent madarának. Az ~ a szívet szimbolizálta, amely Thot–Hermész védelme alatt állt. A tollának varázserőt tulajdonítottak: a krokodil pl. ha megsimították vele, nem tudott megmozdulni. Aki megölte a szent madarat, halállal büntették. Az ~t halála után bebalzsamozták, és lehetőleg Thot/ Hermész Triszmegisztosz szent városának, Hermopolisnak a szentélyeiben helyezték el. Az ~ – miként a krokodil – Egyiptom szimbóluma és az egyiptomiak hatalmi jelvénye. • A Bibliában tisztátalan madár (Lev 11,17). • A középkori bestiáriumok fő forrása, a Physiologus görög verziója szerint az ~ folyók és tavak partján időzik és döglött →halakkal táplálkozik, mert nem tud úszni, ezért nem merészkedik be a vízbe, ahol tiszta, élő halat foghatna. A hívő tehát merüljön meg a hit vizében és tanuljon meg spirituális értelemben a tiszta erkölcsök tengerében úszni.3 Az ~ valamennyi Physiologus-változatban a megbánást nem tanúsító, megátalkodott bűnös lélek jelképe, aki csak a test nyújtotta élvezeteknek él, nem lép be a keresztség vizébe és nem a tiszta, spirituális gyümölccsel él. Megelégszik azzal, amit a tenger/tiszta, keresztényi spiritualitás kivetett magából, és nem a lélek gyümölcseivel táplálkozik. Pálnak a galatákhoz írt levele az a hivatkozási pont, amelyet az ~szel hoznak kapcsolatba e szövegek: „A Lélek gyümölcse pedig a szeretet, öröm, békesség, türelem, kedvesség, jóság, hűség, szelídség, önmeg
Hófehér színű madár, fekete tolldíszítéssel a vállán és a hátán. Feje fekete. Hosszú fekete csőrével kisebb állatokat, tojást, hulladékot keres az iszapban. Gyakran dögökkel, öszszetört madár- és krokodiltojásokkal táplálkozik. • Az egyiptomi, más néven szent ~1 az ~félék családjába tartozó faj. Az ókori Egyiptom jellegzetes állata, miként a →krokodil és a →víziló. A madár európai ismertségét az egyiptomi Ízisz és Ozirisz kultuszának köszönhette, amelynek Rómában és a provinciákban is (pl. a szombathelyi [lat. Savaria] Iseum) sok híve volt. Az ~ nem Ízisznek volt a szent állata, hanem az ég uraként és a bölcsesség isteneként tisztelt Thotnak, akit ezért ~ként vagy ~fejű emberként ábrázoltak. A görögök Thotot Hermésszel azonosították, gyógyító istenként Hermész Triszme



Íbisz Íbisz
151
Fekete íbisz. Aldrovandi, Natura picta
tartóztatás” (Gal 5,22–23). Ezzel szemben „a test cselekedetei nyilvánvalók: paráznaság, tisztátalanság, bujaság, bálványimádás, mágia, ellenségeskedés, viszálykodás, versengés, harag, veszekedés, széthúzás, szakadás, irigykedés, részegeskedés, tobzódás és hasonlók” (Gal 5,19–21).4 Isidorustól vették a bestiáriumok azt a tulajdonságát, hogy kígyótojással táplálkozik, ezért a →kígyó menekül előle. Beszámol a madár öntisztításáról is5: eszerint csőrével vizet önt végbélnyílásába és így purgálja magát. Öngyógyításáról a bestiáriumok is rendre beszámolnak.6 Ikonográfiájában is igen gyakori ennek a mozzanatnak a megjelenítése még az újkorban is.7 Philippe de Thaün bestiáriuma magyarázza az ~hez köthető szimbólumokat, igaz a →gólyával rendre keverve, ybex néven: a tenger a Szentírás; a víz a tiszta ember tudása és tápláléka; a hús a test élvezetei és bűnei; a spirituális táplálék, amivel legyőzi az ördögöt.8 Hasonlóan gazdag szimbólumokban Gervaise verses bestiáriuma, amely az ~t a tengerjelképek sokaságához kapcsolja.9 Guillaume Le Clerc nem is ismeri francia elnevezését, latinosan ybexmadárnak nevezi, de tulajdonságai és szimbolikája egyértelműen az ~hez kötik.10 Más bestiárium esetében is előfordul, hogy bajban van az úszni nem tudó, tiszta vizet kerülő, döghússal élő madár elnevezésével, ám egyértelműen a világi bűnökben vétkes, megtisztulni nem képes ember szimbóluma.11 Ikonográfiáját tekintve az ~t vízparton ábrázolják, döghússal,12 döglött halakkal,13 kígyótojásokkal, kígyókkal körülvéve,14 miközben fiókáit táplálja.15 • A reneszánsz korban az antik szerzők leírásaira támaszkodva, Plinius és Ailianosz olvasata domináns.16 Plinius az egyiptomi ~re hivatkozva utalt arra az öngyógyító tulajdonságára (végbélnyílásán keresztül kiveszi a felesleges ételmaradékot), amely a középkori szimbolikájának is fontos része: „horgas csőrével áttisztítja testének azt a részét, amelytől leginkább függ az egészsége, hogy onnan kiürüljön az étel
maradék”.17 A felfedezett hieroglifaolvasatok szerint a szív jelölésére egy ~t rajzolnak, mivel Hermész Triszmegisztoszhoz köthető, aki minden szív ura volt.18 A (bebalzsamozott) szív és az ~ közötti hasonlóság ókori eredetű megfigyelés. Plutarkhosz és Ailianosz leírását is felidézték: ha a madár a fejét melle tollai közé dugja, teste szív alakot vesz fel.19 Az emblémáskönyvek szimbolikájában az ~ – az →elefánttal együtt – Egyiptomot jelképezte, olyannyira, ha elviszik onnan, rövid időn belül bele is pusztul.20 A madár öntisztítása szintén fontos ismerve maradt, s ezzel az egészségesség szimbóluma.21 Mivel egyfajta hiedelem szerint a →baziliszkusz ~tojásból születik, ha a jó alapokból mégis rossz dolog jön létre, egy ~t ábrázoltak baziliszkusszal. E hiedelemnek az oka az volt, hogy – a bestiáriumokban is leírt módon – az ~ kígyótojással is táplálkozik. A lusta ember jelölésére egy krokodilt ábrázoltak, fején ~tollal, amely mozdulatlanná tesz.22 Mitológiai jelenetek ábrázolásakor (pl. Hermész/Mercurius szekerét húzva) gyakran ~t jelenítettek meg



Íbisz Íbisz
152
(vagy a vele olykor felcserélhető gólyát).23 • Az ~ – más távoli vidékek madaraihoz hasonlóan – Magyarországon csak állatkertekből ismerős. Egyetlen szépirodalmi említése is esetleges, bármely madár neve szerepelhetne Ady Endre Be szépre-nőttél bennem c. versében, ahol előfordulása feltehetően a különlegességet jelzi: „Sorsom fokára / Szerelmes íbisz-pelyhek / Most már fészket-kérőn cipelnek.”
1 Plin. NH 10. 87. 2 Uo., 8. 97. 3 Phys. 40. 4 Phys. lat. B. XIV. 5 Etym. 12, 7, 33.
6 Phys. lat. B. -IS. XIV; Ashmole 1511, 942–943; Bodley 764. 136.
7 Pier. Valer. 222. 8 PhdTh. 2645–2678. 9 Gerv. 1177–1272. 10 Guill. Clerc. 1171–1222. 11 BM XLII. 12 Párizs, BnF, fr. 1444b, f. 246r; London, British Library, Royal Ms. 2 B. vii, f. 99r. 13 Koppenhága, Det Kongelige Bibliotek, Gl. kgl. S. 1633 4o, f. 35r. 14 New York, Morgan Library, Ms. M.81, f. 64r; Hága, Museum Meermanno, MMW, 10 B 25, f. 29v. 15 Oxford, Bodleian Library, Ms. Bodley 764, f. 66r. 16 Plin. NH 8. 97; Ail. NA 2. 35, 38; 10. 29. 17 Plin. NH 8. 97. 18 Horap. I, 36. 19 Plut. Quaest. conv. 4. 5, 2, 670c; Ail. NA 10. 29. 20 Ail. NA 2. 38; Pier. Valer. 221–222; Picin. 125. 21 Pier. Valer. 222. 22 Uo. 23 Ripa 1618, 65.



Jégmadár sziklán tojásaival. CC
J
JÉGMADÁR (alcyon)
Jelentései: óceán madara, „jégmadár napjai” – „dies halcyonides”, isteni gondviselés attribútuma, anyaszentegyház, nyugalom, béke, előrelátás, házastársi együvé tartozás
Kisebb folyók és patakok partján halászó madár. Erdőszéleken is él. Igazi halivadék-pusztító. • A ~ és a →sirály görög eredetmítosza tragikus szerelmi történet. Alküoné, Aiolosz szélisten leánya és Kéüx boldog házasságban éltek, és Zeuszhoz és Hérához hasonlították magukat. A főisteni pár megharagudott rájuk, és Alküonét ~rá, Kéüszöt sirállyá változtatták. Ovidius elbeszélésében Kéüxöt hajóútján tengeri vihar érte, és vízbe fulladt. Holttestére Alküoné talált rá a tengerparton. Zeusz mindkettőjüket ~rá változtatta, így madár alakban élték tovább a szerelmüket. A költés idejére Aiolosz mindig szélcsendet parancsol, így segítve „unokái” világra jöttét.1 A mítosz „természettudományos” kiegészítését Arisztotelésznél olvashatjuk, aki beszél a „jégmadár napjai”-ról,2 a téli napéjegyenlőség viszonylag viharmentes időszakáról. Plinius igen részletesen leírja a madarat és főleg költési szokására fordít megkülönböztetett figyelmet: a téli napéjegyenlőség előtt hét nappal rak széttörhetetlenül erős fészket valószínűleg halszálkából, minthogy ő maga is hallal táplálkozik. Ebben az időben, a dies halcyonides idején ugyanis a tenger nyugodt.3 • A Bibliában nem említik a ~t. A középkorban viszont a ~ sajátos fészekrakása megmozgatta
a szimbólumokban gondolkodó ember fantáziáját, s ha Plinius különösen fontosnak ítélte meg a költési szokását, Isidorus sem marad el tőle. A ~, az „óceán madara” téli fészekrakásáról beszél a tenger lagunáin: amikor a ~ költ, a szelek lecsendesülnek, a tenger is nyugodt hét napon át.4 A bestiáriumok is ezt az ókori és Isidorus által is továbbított szokatlan költési idejét hangsúlyozzák: a ~ a tél közepén rakja le tojásait, amikor általában a legviharosabb a tenger. Amíg azonban költ, a szelek alábbhagynak, a tenger nyugodt hét napon át, amíg ki nem kelnek a csibék. További hét napon át táplálja kicsinyeit: a magyarázat szerint ez a tizennégy nap, a tengerészek által „jégmadár napjai”-nak nevezett szélcsend ideje Isten kegyelméből adatott viharmentes idő.5 (Valójában ez a karácsonyt közvetlenül megelőző és kb. a vízkeresztig tartó nyugodt időszak.) Szt. Ambrus bibliaértelemzése nyújtja a madár történetének és szimbolikájának legkompaktabb leírását. Az Isten kegyel



Jégmadár Jégmadár
154
méből a ~nak juttatott napok a madár keresztény értelmezését jelzik, és válik így az az isteni gondviselés példájává, attribútumává.6 Boccacciónak az istenek genealógiáját elbeszélő művében számos forrása közül Ambrusra mint mesébe illő költői megfogalmazásra hivatkozik a ~ kapcsán.7 Alküoné mítoszát és a ~ történetét a művelt középkori ember ismerte, a világi költészetben az örök szerelem jelképe volt (pl. Petrarcánál a Cupido diadalmenetében), ám a madár meglévő szimbolikáját újjal már nem egészítették ki. Meglehetősen szegény ikonográfiája bestiáriumok iniciáléjában, különösebb jellegzetességek nélkül, olykor fiókáival együtt ábrázolva látható,8 vagy kék színben, körmei között hangsúlyos úszóhártyákkal,9 de kifejezetten élethűen, halakra vadászva is megjelenítették.10 • Az újkori ~értelmezések követik az ókor óta folyamatosan érvényes szimbolikát. A tengerparton fészekrakó madár költési ideje alatt szünetelő viharok, a szélcsend, a nyugodt tenger a nyugalom és a béke jelképévé tették a ~at.11 Ripa a Nyugalom emblémája esetében részletezi is a fészek mibenlétét: apró halszálkából és -csontokból, a kardcsapásoknak is ellenálló, erős, tök formájú fészket készít, amelyen nincs lyuk, így még maga a madár is nehezen fér bele. Megemlíti a „jégmadár napjai” metaforikus kifejezést is, amely a rómaiaknál arra a néhány napra vonatkozott, amikor tilos volt ítéletet hozni és a pereskedők is felhagytak ügyleteikkel.12 Isten mellett Szűz Mária gondviselő figyelmét is élvezi a tél idején fészkelő madár, de az újkori szimbolikus látásmódba már tökéletesen beilleszkedett a bölcs előrelátás is, amellyel a kismadár felismeri a maga idejét.13 Joachim Camerarius egyik emblémája, amelyen sziklaszirten épített fészkén álló madár látható a fiókáival, szintén erre a fajta bölcsességre vonatkozik a Nobis sunt tempora nota (Felismerjük az időt) mottóval.14 Kéüksz és Alküoné antik mítosza az újkorban újult erővel tért vissza,
és a házastársi kapcsolat szilárdságának, a házastársi együvé tartozásnak egyik jelképe lett a ~15: l. pl. az Assistens nunquam desistens (Soha nem múló támogatás) mottóval Lucarini egyik emblémáján16. Ripánál a mítoszra való utalás mellett – nem szokványos módon – költészeti recepciótörténetet is olvashatunk a ~ra vonatkozóan. A madár fészkének szilárdsága, érinthetetlensége további asszociációkhoz vezette a barokk fantáziát: a fészek Szűz Mária érintetlenségét, szüzességét is jelképezheti.17 • Miskolczi Gáspár „az igen kedves és gyönyörűséges” madarat a latin elnevezés nyomán halczion néven tárgyalja. Plutarkhoszra és az egyházi szerzőkre hivatkozva fogalmazza meg a keresztény szimbolikáját: egyrészt az egyház számkivetettségének időszakát, valamint az egymáshoz hű ~ pár pedig a gyülekezetnek a „Lelki-tanítók” holtáig tartó szerető gondoskodását ábrázolja. A tengeren költő ~ kifejezheti a „kereszt-viseléseket szenvedő” egyház hányattatásait, a költéskor elcsendesedő tenger, a „(Hálczioni ének)” hétnapos időszaka pedig Isten védelmező szeretetét: „igen jeles kiábrázolója lehet az Anyaszentegyháznak e’ világon Istentől tsudálatuson való megtartásának, mind annyi ellenségek között is”.18 A 17. sz.-i magyar irodalomban a prédikációk és békeallegóriák elemeként a ~ hagyományos jelentései is megtalálhatók. A ~ költése mint az élet hányattatásai közepette a szűkre szabott nyugalom rövid időszaka, pl. halottbúcsúztató szövegekben szerepel: „E’ világnak dolgát csak ugy vedd eszedbe, / Mint Halcyon madárt az hideg tengerbe; / Latod mindenségböl magadat szelveszbe.”19 A korszak tragikus politikai és valláspolitikai viszonyainak jellemzésekor is éltek a ~ szimbolikájával: a protestáns forrásokban a viharos tengeren költő ~ jelképezheti a protestáns és katolikus felekezeti küzdelmek korában a Habsburgok uralta katolikus és a török betörésektől sanyargatott, köztes területek többszörösen veszélyeztetett



Jégmadár Jégmadár
155
helyzetét, valamint a kálvinista Debrecennek a hányattatások közepette is Isten által védelmezett státuszát.20
1 Ovid. Met. 11. 410–748. 2 Arist. Hist. an. 542b 4 skk. 3 Plin. HN 10. 90. 4 Etym. 12, 7, 25.
5 Abdn. 54v–55r; Ashomole 1511, 968–969; Bodley 764, 140; Brunetto, 151. 6 Ambr. Hex. V, 13, 40.
7 G. Boccaccio, Genealogia Deorum Gentilium, XI, 18.
8 Párizs, BnF, Ms. Lat 11.207, f. 22. 9 Abdn. 54v; New York, Morgan Library, Ms. M.81, f. 51v; Bodley 764, 140. 10 London, British Library, Royal Ms. 13 B. viii, f. 11r. 11 Ripa 1618, 394. 12 Uo., 528. 13 Picin. 89. 14 Camer. III, 55. 15 Ripa 1618, 53–54; Picin. 90. 16 Lucar. I, 52. 17 Picin. 90. 18 Miskolczi 1702, 487–492. 19 Stoll–Varga 1986, 89. 20 Csorba 2011, 64–73.



K
KACSA (anas)
Jelentése: szüntelen úszás, vidéki élet, tartalmatlan hápogás, tanácstalanság, bujaság, balgaság
A ~ a tőkés réce (vad~) egyik háziasított, többnyire fehér színű alfaja. A mostoha viszonyokhoz is jól alkalmazkodik. Gabonafélével, rovarokkal és víziállatokkal, növényekkel táplálkozik. Gyenge szárnya okán repülni nem tud, viszont közismert vízkedvelő életmódja. • Az ókorban a ~ jobban érdekelte a vadászatot és a kulináris élvezeteket kedvelőket, mint az írókat és művészeket. Nem élt olyan közel az emberhez, mint a →lúd, és húsa se volt különösebben élvezetes vagy értékes, amint erről Petronius Satyriconja tanúskodik: „Csiklandozza az ínyt az Afrikából / szerzett gyöngytyúk, a Colchis-adta fácán / mert nem köznapiak. De hószinű lúd / s száz színben viritó rucácska úri / ízlésünk nem igézi.”1 A ruca (azaz a réce, ~) vérének gyógyászati célú felhasználását Plinius a szem zúzódásainak enyhítésére javasolja.2 A ~ víz közeli költéséről érintőlegesen szól Ailianosz,3 de nyilvánvaló, hogy itt is az éppen kikelt fiókák azonnali és kiváló úszóképessége hangsúlyos. • A Biblia nem említi. • Vízkedvelő életmódjára utal Isidorus is, aki szerint a ~ elnevezése (ans) a szüntelen úszásából ered (assiduitas natandi). Több fajtáját is megemlíti, sőt a lúd/liba elnevezése is (anser) – a két madár közötti hasonlóság és kiváló úszóképességük okán – a ~ nevéből
származik.4 A bestiáriumok együtt tárgyalják a két madarat, a tulajdonságaikat is jórészt egybemosva. Isidorus nyomán, e szövegek is szüntelen úszását tekintik egyik legfontosabb ismérvének,5 olyannyira, hogy víz (és fű) nélkül képtelen élni. Viszont a termőföldön kárt tesz a vetőmagra szórt ganéja.6 • A késő középkor, reneszánsz idején sem sok szerepet kapott, szimbolikája elenyésző. Ikonográfiáját tekintve a középkori kódexekben szép tollazata miatt dekorációs elem lehetett, a bestiáriumokat illusztráló ábrákon vízen úszva,7 vagy jellegzetes úszóhártyáival8 jelenítették meg. A vidéki élet jellemzéseképpen, vízben vagy vízparton ábrázolták az újkorban is. • Miskolczi Gáspár Vad-Kertjében a →sas elől víz alá menekülő, majd felröppenő ~k „példái lehetnek a’ jó Keresztényeknek, kiknek-is hasonlóképen az ő veszedelmeknek idején az Égre Istenhez, és az ő Felsége segítségéhez kell folyamodniok”.9 • A ~ földrajzi területtől és történelmi kortól függetlenül több ezer éve együtt él az emberrel. Irodalmi alkotásokban nem különösen egyénített szerepeltetése, jellegzetessége a tolla, a hangja és a vízen úszás. Népszerűségét mutatja, hogy a 19. sz.-ban egy hazai gyermekmondókába is belekerült. Juhász Gyula Magyar táj, magyar ecsettel c. versében a vidéki élet egyik jelölője: „Távolba néznek és a puszta távol / Egy gramofon zenéjét hozza nékik, / Rikácsolón, rekedten iderémlik, / A pocsétában egy vén kácsa gázol.” Babits Mihály Vasárnapi csendes eső... c. versében viszont viselkedésükkel és hangjukkal, tartalmatlan hápogásukkal az unalmat, az egyhangúságot érzékeltetik:



Kacsa Kacsa
157
Kacsa. Sárváry Eöry, Madárvilág
„Óh az eső rossz mulatság, / nem mulat más, csak a kacsák, / hangjuk mint a vásári síp, / hápog hápog visít visít.” Dsida Jenő Vendéglő havas hegyek között c. versében a szépségüket adja vissza: „Az egyiken két ferde ház előtt, / napfényes, zöld, májusi délelőtt // pocsolyán uszkál négy fehér kacsa, / arannyal ékes tolluk pamacsa.” • A ~ a tanácstalanság, a mohóság szimbóluma. „Topog, mint kacsa a jégen”, vagyis tanácstalan, töpreng, nem tudja, mit csináljon.10 Régen, ha valakit erélyesen eltávolítottak, kitessékeltek, azt mondták, hogy „kacsalábon kivezetik”. Ha valaki olyan beteg volt, hogy alig állt a lábán, egyes területeken úgy fejezték ki, hogy „kacsalábon van”.11 A ~láb a mesékben is megjelenik, mint „kacsalábon forgó” csodás palota, amelyben királyok vagy tündérek élnek. A folyamatosan beszélő embert is a ~hoz, vagy a hátsó feléhez hasonlították: „úgy jár a szája, mint a kacsa segge” vagy „kacsát evett vele az édesanyja”.12 A nagyon mohó emberre is használták a ~hasonlatot: „nyeli, mint kacsa a nokedlit” vagy „annyit eszik, mint a kacsa”. Kedveskedő, régies, kiveszett szólás az „anya után úszik a kacsa” (állandóan az anyja nyomában lévő, őt utánzó kisgyermek). Más állatokkal a szólás Dugonics András gyűjteményében is megtalálható.13 Herman Ottó könyvében feljegyezte, hogy Szegeden és környékén a tokféle →halak (viza, tok, kecsege) orrát „kacsa-orrnak” nevezték. A pusztán egymagában lévő ház Hunyad megyében a „kacsagó”. Ha a leány szerelmesen pajkoskodott, hamiskodott a legénnyel, azt Kiskunhalason, Kecskeméten, ill. Szegeden „kacsalódik”-nak vagy „kacsolódik”-nak mondták. A bajlódó embert „kacsalódó”-nak nevezték. Csallóközben a görbe „kacsarda”, pl.: „kacsardán áll a szeme” (az ittas embernek). A gyermekjátékokban is több esetben megjelenik a ~ szó. A gyermekek kedvelt játéka (volt) pl. a kacsázás.14 „Fürdik a kacsa” vagy „kis kacsa fürdik” kezdetű körjátékot több változatban gyűjtötték
össze. A lányok körben állnak, középen egy gyermek. A dal végén a középen álló párt választ magának a körből.15 A lakodalmakban is játszottak hasonló játékot, a kacsázást, egy párcserélős táncot. Békésben és Biharban elterjedt lakodalmi tánc a ~tánc. A táncosok a vőfélyt vagy az első táncost kísérik, utánozzák. Mindenhova utána mennek, legyen az asztal teteje vagy a bútor alja. • A ~ a magyarországi művészetben több szimbolikus értelmet hordozhat: lélek, Krisztus iránti szeretet, hűség, szeretet, házastársi szeretet, bujaság, balgaság.16 Heraldikai elemként is feltűnik: a Nádasdy család címerállata két szál természetes náddal körbevett, vízből felszállni készülő vad~, amelynek ábr. l. pl. Nádasdy Ferenc rézkarc ex librisén.17
1 Petron. Sat. XCIII. ford. Horváth István Károly. 2 Plin. NH 29. 125. 3 Ail. NA 5. 33. 4 Etym. 12, 7, 51–52. 5 Ashmole 1511, 981. 6 Brunetto, 153. 7 Oxford, Bodleian Library, Ms. Bodley 764, f. 86v; Hága, Koninklijke Bibliotheek, KB, KA 16, f. 76v; Bibliothèque Municipale de Reims, Ms. 993, f. 157v 8 Hága, Museum Meermanno, MMW, 10 B 25, f. 36v; Koppenhága, Det Kongelige Bibliotek, Gl. kgl. S. 1633 4o, f. 46v; Párizs, BnF, lat. 6838B, f. 29r 9 Miskolczi 1702, 352–353.



Kacsa 158 Kagyló/gyöngykagyló
10 Ujváry 2001, 269. 11 O. Nagy 1985, 324. 12 Uo. 13 Ujváry 2001, 694–695. 14 Szinnyei 2003, 1004. 15 Lázár 2005, 121, 184–185. 16 Dittrich 2004, 99–103. 17 MÉ 1970/3, 185–199; MÉ 2014/2, 307–324.
❧
KAGYLÓ/GYÖNGYKAGYLÓ
(ostrea, ostrakoderma, meleagrina, margaritafera)
Jelentése: Ó- és Újszövetség (a ~ két héja), Krisztus születése és feltámadása, Krisztus (gyöngy), Szűz Mária szeplőtelen fogantatása, lelki megtisztulás, Szent Jakab attribútuma, szexualitás, vanitas (az üres kagyló), víz, rejtett erény (zárt ~)
A puhatestűek közé tartozó ~k, jobbára szimmetrikus, erős záróizommal zárt héjjal, rendkívül változatosak. A héjaik közé beszívott vízből szűrik ki a táplálékukat. Bizonyos fajok rendkívül értékes igazgyöngyöt termelnek. A gyöngy~ a számos kagylófajta (lat. concha) egyike.1 • A Nyugat sokáig nem ismerte a gyöngyöt, Nagy Sándor indiai hadjárata tette ismertté és olyan kedveltté, hogy a mükénéi görögök óta használatban lévő borostyánkövet háttérbe szorította. A drága keleti gyöngyökből készített ékszerek divatjáról a görög kultúrában kevés adat van, valódi népszerűsége a római császárkorra jellemző, amikor is az egyik legdrágább és legkeresettebb luxuscikk volt.2 Gyöngy nyakláncot nemcsak uralkodók és arisztokraták viseltek, hanem istenszobrokat is díszítettek vele, de nem akármelyikét: Aphrodité, Artemisz, Ízisz, Poszeidón és Apollón szobrán látható gyöngyékszer, amelynek mélyebb mitológiai – szimbolikus jelentés nem tulajdonítható. Bár a tenger habjaiból felemelkedő Aphroditét gyakran ábrázolják ~ban, nem ~ban született, és a gyöngy – miként egy
tévhit állítja – nem az istennő ~ban születésének az emlékezete. Az ókorban valaha ismert legnagyobb gyöngy Kleopátráé volt. A gyöngy a néphit szerint a harmatcseppből keletkezik. • A Bibliában a tékozló, hivalkodó gazdagság és az asszonyi hiúság elítélendő jele (Péld 31,10; Jel 17,4; 1Tim 2,9). „Az asszony bíborba és skarlátba öltözve, aranynyal, drágakővel és gyöngyökkel ékesítve. Kezében undoksággal és tisztátalan kéjjel telt aranyserleg” (Jel 17,4). Ugyanakkor a menynyei értékekre is utalhat: „A mennyek országa hasonlít a kereskedőhöz is, aki igazgyöngyöt keresett” (Mt 13,45). A Mennyei Jeruzsálem leírásakor „A tizenkét kapu tizenkét gyöngy: mindegyik kapu egy-egy gyöngy” (Jel 21,21). • A ~ héja az Ó- és Újszövetséget is jelképezheti. A gyöngy~ a Szent Sír és Krisztus feltámadásának jelképe, ennek révén zarándokjelvény és a zarándokúton ivóedény. Szt. Jakab attribútuma és egyben a spanyolországi Santiago de Compostela-i zarándokok jelvénye a pecten jacobaeus, azaz a zarándok~. Szt. Rókus zarándokköpenyén is ábrázolják. Egy Szent Ágostonhoz fűződő legenda alapján a nyugati egyházatya egyik attribútuma, ugyanis a tengervizet ~val merő gyermek cselekedetét Ágoston a Szentháromság titkát magyarázó fejtegetésének reménytelenségéhez hasonlította. • A Phy
Zarándokkagyló. Aldrovandi, Natura picta



Kagyló/gyöngykagyló Kagyló/gyöngykagyló
159
siologus különböző változatai mindegyike3 több-kevesebb részlettel hozza az achát és a gyöngy szimbolikus történetét, miszerint a halászok erős zsinegre kötött achát segítségével találják meg a gyöngyöt, amely az osztriga nevű ~ „szüleménye”. Az osztriga hajnalban feljön a tenger felszínére, s az égi harmat, a nap és a csillagok fénye hatására keletkezik benne a gyöngy. A szimbolikát tekintve pontos magyarázatot is kapunk: az achát János, aki megmutatta az igazgyöngyöt, Jézust (Jn 1,29); a tenger a világ; a halászok a próféták; a nap, a hold és a csillagok a harmattal a Szentlélek, „a két félkagyló pedig az Ó- és Újtestamentum”. Isidorus több ~félét említ, de a gyöngy~t kiemelten tárgyalja, amelyet a harmat termékenyít meg.4 A fogyó holddal nyerik ki a ~ból a gyöngyöt, mert – Isidorust idézve – a növekvő hold visszatartja a folyadékot.5 Nagyon fontos magyarázat, miszerint Szűz Mária szeplőtelen fogantatásának jelképe a ~, akitől Jézus születik, akár a gyöngy~ból a gyöngy.6 Philippe de Thaün részletes verses bestiáriuma szerint akkor nyílik ki a ~, amikor neki tetszik, és a megszilárdult harmat annyi idő alatt válik gyönggyé, amig az anya kihordja magzatát.7 Máshol azt olvashatjuk, hogy a gyöngy csak akkor lesz értékes, szép, fehér, ha a megtermékenyítő harmat hajnali és tiszta.8 A ~ ikonográfiája és a művészetekben való megjelenése a keresztény szellemiség jegyében a születés és a lelki megtisztulás attribútuma: szenteltvíztartók, keresztelőkutak formáját adja vagy dísze. A ~-anya, gyöngy-gyermek és a születés kapcsolatot közvetíti: Szűz Mária és a gyermek Jézus-ábr.-okon ilyen értelemben szerepel (a számtalan alkotás közül l. pl. Piero della Francesca: Brera oltárképe). • A gyöngy~ és általában a ~ a reneszánsz korban részben az antik forrásokra támaszkodva kap szimbolikus értelmezést, részben – s különösen a barokk kortól – a művészi fantázia kerül előtérbe. A reneszánsz kori festészetben Botticelli Venus születése című
képe a legismertebb ~ábr., de mint tenger vagy mitológiai attribútum is gyakran jelenik meg (pl. Raffaello Galatea diadala c. freskója9). A szexualitás egyik állatszimbólumaként látható id. Pieter Bruegel Hét főbűn (1558) c. metszetsorozatának Bujaság képén. A barokk (különösen a flamand) csendélet-kompozíciókban a ~ keresztény szimbolikája eltűnik, s a születés-halál, a vanitas jellegzetesen barokk tematikájához kapcsolódik: az üres ~, mint ragyogó bevonat, a bűn befogadásának jelképe, a lét átmenetiségét, bizonytalan érzetét, a mulandóságát hangsúlyozza (l. pl. Jan Brueghel: Virágváza ékszerekkel, érmékkel, kagylókkal10). A reneszánsz emblémáskönyvek részben megtartják a keresztényi értelmezések lényegét, mint pl. Camerariusnak a harmat által megtermékenyített kagylót ábrázoló emblémája,11 részben új szimbolikát is kölcsönöznek a ~nak az ókori mitológiára építve. Közhelyszerű, hogy „mivel az istennő a tengerből született, ahogyan ezt mindenfelé sokan mesélik”,12 Venus szekerének ábrázolásain az istennő egy ~ tart a kezében; a víz, a tenger szimbolikájához is hozzátartozik, mint kötelező attribútum, a különféle →halak, Neptunus, →csikóhalak stb. társaságában.13 A zárt ~ művelt és erényes, ám nem hivalkodó embert, azaz a rejtett erényt jelképezi, amely a külsejét
Gyöngykagylók a napfényben. CC



Kagyló/gyöngykagyló 160 Kakas, tyúk
tekintve nem túl értékes, de belül magvas mondanivalót tartalmazó könyvekre is alkalmazható.14 • Miskolczi Vad-Kertjében a „gyöngy-termő Csigák” szimbolikáját a „Csiga-nemekről” szóló részben tárgyalja, részletezve a Mt 13,45 gyöngypéldázatát: „Szép és drága gyöngy tehát az igaz keresztényi vallás, kivált pedig az Evangyélion, és abban fel-találtatható Kristus Jésus...”.15 Emellett a ~kat a lelkipásztorokra vonatkoztatja: „a gyöngy az Evangéliomnak lészen ábrázolója, amelly cserép edényben hordoztatik, azaz együgyű és emberek előtt megvetett Lelki pásztorok által hirdettetik.”16 • A ~ nem kimondottan az az állat, aki megmozgatja a fantáziát, legfeljebb a benne termő igazgyöngy kelti fel az érdeklődést. Kuriózum voltát örökíti meg Jókai Mór Ahol a pénz nem isten c. regényében. Reviczky Gyula azt foglalta Talizmán c. versébe, hogy az igazgyöngy tulajdonképpen a ~ rendellenes működése: „E melltű gyöngye – régi képbeszéd – / Beteg kagylónak kincsét képezé.” Tompa Mihály A vitorlás csiga c. versében említi az óriás ~t, amelyre azonban a hozzáfűzött jegyzet sokkal jellemzőbb, mint előfordulása: „Óriáskagyló. Tridacna gigas. Die Riesenmuschel. Teste alig több 30 fontnál, de óriási teknőjével gyakran négy öt mázsát nyom. Többnyire nyitva hordja teknőjét, melyet oly erővel képes összecsikkantani, hogy a hajók vashorgonyát is elmetszi.” Juhász Gyula Epitáfiumában a tenger moraja visszhangzik benne: „Mint a kagylóban távoli és tompa / Zúgással sír a tenger, az örök”, Reményik Sándor pedig a száműzetést, a szabadságának megszüntetését illusztrálja vele: „Napoleon Ilona-szigetén, / Redostóban Mikes: / Kivetett kagylók tenger fövenyén”. • A magyar néphagyományban a gyöngy~ jelenléte leginkább csak szólásokban mutatkozik meg. Értéke révén kap összehasonlító jelentést: „drága, mint a gyöngy”; bibliai reminiszcenciával szólva „gyöngyöt nem szokás disznók elé vetni”; „nem szeméten szedik a gyöngyöt”.17 • A magyar művészet
ben Mária szeplőtelen fogantatása, szeretet, bujaság, szegénység értelemben szerepel.18 Szent állat, attribútum idősebb Jakab apostol ábr.-ain: l. pl. Szent Jakabot kagylóval a sapkáján megjelenítő freskó, Szeged-Tápé, Szent Mihály-templom (15. sz.), ill. a Szt. Jakabot ~val a köpenyén ábrázoló freskó a balatonkeresztúri templomban (18. sz.). A születés, az élet keletkezésének misztériumát ragadja meg Borsos Miklós több műve, pl. a Vénusz születése (1966) c. vörösréz domborműve.19
1 Plin. NH 9. 115; 32. 147. 2 Uo., 9. 117; 37. 14; Suet. Caes. 50.
3 Phys. 44.; Phys. lat. B. Phys. lat. B.-IS. XXXVII. 4 Etym. 12, 6, 48–49. 5 Ashmole 1511, 1037.
6 Phys. lat. B.-IS. XXXVII. 7 PhdTh. 3031–3040. 8 Brunetto, 133. 9 Róma, Villa Farnesina. 10 Milánó, Pinacoteca Ambrosiana. 11 Camer. IV, 59. 12 Ripa 1618, 66. 13 Uo., 70, 156. 14 Picin. 213. 15 Miskolczi 1702, 580. 16 Uo., 582. 17 Szemerkényi 2009, 523; Bárdosi 2012. 18 LCI 3 300–301; Seibert 1986, 160; Dávid 2002, 94–95; Dittrich 2004, 310–316; MAMŰL V, 2005, 27. 19 L. Kovásznai, 1989 kat. 688.
❧
KAKAS, TYÚK (gallus – gallina)
Jelentése:
Kakas: hajnal, virradat, feltámadás, férfiasság, Fényisten madara, Perszephoné madara, Aszklépiosz madara, jó prédikátor, éberség, büszkeség, önteltség, bölcsesség, remény, Péter apostol árulása, önbírálat, győzelem, féltékenység, könyörtelenség Tyúk: védelmező egybegyűjtés, Anyaszentegyház, isteni gondviselés, termékenység, gondoskodás, caritas



Kakas, tyúk Kakas, tyúk
161
Kakas és tyúk. Sárváry Eöry, Madárvilág
A tyúkfélék a legrégebb óta háziasított állatok közé tartoznak. A tyúk hímje, a kakas díszesebb tollazatú, látványos és erőteljes megjelenésű, a néhány tojóból álló falka territoriális ura. A tyúkok, a tojók egymás között hierarchikus rendre törekednek. • A kakas és a tyúk a görögök körében az Kr. e. 6. sz.-tól ismert, az 5. sz.-tól állandó része a gazdaságnak és az étkezésnek. A kakas népszerű volt, mert jelezte a virradatot és a kedvezőtlen időt. A harci kakasok küzdelme a görögök egyik legkedveltebb látványossága volt. A kakas – harcias természete miatt Arész, Héraklész és Pallasz Athéné egyik attribútuma, de előfordul a férfiasság szimbólumaként is Erósszal együtt ábrázolva. Kapcsolatba hozták Héliosz–Apollónnal, Éósszal, Mithrasszal, vagyis a Nap, a Hajnal és a Fény isteneivel, s ebben a kontextusban a Fényisten madara, az ártó démonokat elhárító erő. Gyakran látható Perszephoné mellett. Az alvilág úrnőjének madaraként ugyancsak a hajnalt jelezte az éjszaka a felvilágon bolyongó holt lelkeknek, intve őket a visszatérésre az alvilágba. Kapcsolódott Aszklépioszhoz is, akinek kakasok sokaságát áldozták. A kakas ábr.-a gyakori fegyvereken, sírköveken, urnákon. A tanmesék a kakassal kapcsolatos hiedelmeket és megfigyeléseket1 örökítik tovább. A kukorékolástól rettegő →oroszlánnak a történetei, a kakasok egymás elleni viaskodása, kukorékolása virradatkor és az emberek munkára való felhívása, büszkesége mind erkölcsi példát mutatnak.2 • A Biblia többféle kontextusban említi. Péter tagadásával kapcsolatban a legemlékezetesebb a kakas szerepe (Mt 26,34.74; Mk 14,30.68.72; Lk 22,34.60; Jn 13,38; 18,27), az éberségre figyelmeztető jel (Mt 26,34). A 9. sz.-tól szokássá vált fémkakast erősíteni a templomtornyokra, amely a bűnbánatra emlékezteti a híveket. A büszkeség példájaként a Péld 30,29 a tyúkok között büszkén lépegető kakasról szól. A csibéit szárnya alá gyűjtő tyúk/kotlós a védel
mező egybegyűjtést jelképezi (Mt 23,37). • A Physiologus egyik verziójában külön fejezet tárgya a kakas „hasznos és kellemes” éneke, mint az éjszaka végét jelző dal, amelyre még a hajnalcsillag is újjászületik, visszaadja a reményt, imára szólít, és Péter apostol árulását is jelzi, hiszen „még Péter is felismerve tévedését, méltóvá vált Krisztus pillantására”.3 A bestiáriumok egy sor erkölcsi szimbólumot olvasnak ki a kakas kukorékolásából és hangjának intenzitásából. Hugo de Folieto és az Oxfordi Bestiárium elmélkedése – Szt. Gergely Moraliája4 nyomán – a legrészletesebb és jelképekben a leggazdagabb: eszerint Isten által a kakasnak juttatott bölcsességet (vö. Jób 38,36) mutatja hajnalt jelző, különböző modulációjú kukorékolása. A jó prédikátor szimbóluma, aki a lelkekhez különböző hangon szól, erényeiket és bűneiket mérlegelve. A kakas kukorékolás előtti szárnycsapkodása is szimbolikus erővel bír: a szent prédikátor is az éberséget előidéző meditáció szárnyaival, a vétkekért önmagát is büntetve ébreszti fel önmagát,5 ami az önbírálatot szimbolizálja.6 Éberségét és bölcsességét jelzi, hogy miközben kapirgál, egyik szemével a földre, másikkal mindig az égre tekint, azaz saját ereje mellett az isteni gondviselésben is reménykedik.7 A tyúk a gondoskodás és a caritas jelképe, ahogy csibéit védi és gondjukat



Kakas, tyúk Kakas, tyúk
162
Őrködő kakas. CC
viseli:8 ha csibéi vannak, még a rókának is nekimegy, ha nincs, igyekszik elmenekülni, akár az ember, aki, ha erényes. az ördöggel is felveszi a harcot, ha nem, képtelen megvédeni magát.9 A kakas más baromfik, madarak között a →rókaként vagy →farkasként ábrázolt, magát püspöknek kiadó ördög által befolyásolt, tévútra vezetett lelkekre is utalhat a középkori művészetben. • A reneszánsz kori szimbolikában a tyúk és csibéi (valamint a →nyúl) a termékenységet10 és a gondoskodást jelképezték.11 A tyúk az Aszklépiosznak is felajánlott baromfi okán az egészség szimbóluma is volt a kakassal (és a →kígyóval együtt).12 A jó prédikátort is jelképezi, aki – akár a tyúk a csibéket – a hívőket megfelelő gondoskodással maga köré gyűjti.13 A kakasnak jobbára világi szimbolikája érvényesült. Antik források szerint is győzelem előhírnöke és jelképe.14 Éberségét hangsúlyozzák,15 ami miatt Mercurius egyik attribútuma,16 kitartó kapirgálása a szorgalom17 emblematikus alakjává teszi. Szárnycsapkodása most gyors gondolkodását, éberségét jelzi, ami miatt a féltékenység szimbóluma is.18 Harciassága miatt (és az ókor óta dívó kakasviadalok ismeretében) a könyörtelenséget is kifejezi.19 A virradat és az éberség jelképeként kitárt szárnnyal, da
lolásra kész, felemelt fejjel ábrázolják.20 Ébersége, bölcsessége a tanulás attribútumává is avatta,21 a próféták, a bölcsek madara, mert „a jelen homályából megjósolja a jövendő fényt”, a tudást.22 • Miskolczi Gáspár Vad-Kertjében szintén a kotlós tyúk keresztény szimbolikáját taglalja, elsősorban Krisztusra érti, valamint a hívekre: „Miképenhogy a’ jó fias Tyúk (: a’ mint feljebb meghallók :) igen jeles ki-ábrázolója az Isten sz:Fiának: Azonképen mi-is, mivelhogy ő nékie tagjai vagyunk, ezen szép ábrázolás tehát méltán reánk-is illik, hogy szín-mútatás nélkül egymás szeretők legyünk, és egymásért viaskodjunk.” A kakas hajnali kukorékolása, ébersége „A’ Lelki-tanítóknak tiszteket adja eleikbe, ’s ezokáért szokták vólt még a’ régi bölts emberek is, a’ rézből vagy pléből metszett Kakas képeket, a’ tornyok és Templomok héjazatja felibe helyheztetni”. A serény, jó prédikátor jelképe: „Azonkép: a’ jó Prédikátornak, az utolsó nagy napnak közelítésére az embereket szüntelen kell emlékeztetni, és őket a’ pénitentzia-tartásra serkengetni.” Péter apostol történetére utalva a kakast a híveket a bűneikre emlékeztető, megtérésre serkentő hűséges tanító jelképének nevezi. Nagy Gergely pápára hivatkozva fejti ki: „A’ Kakashoz hasonló a’ jó Prédikátor, a’ ki e’ jelenvaló életnek setétségében, a’ jövendö örök világosságot fontos prédikállásival, mint hangos kukorékolással szokta az emberek között hirdetni, ezt mondván: Az éjtszaka elmúlt, a’ nap elközelget.”23 • A magyar irodalomban legáltalánosabb az ivari azonosítás, ahogy ez Bársony István A bikanyakú c. elbeszélésében is látszik: „... akárhogy is, jobb ha itt, a pusztán kukorikolnak a kakasok az ő kis tyúkja körül, mintha bejárogatna az asszony az anyjához a városba.” Beöthy Zsolt Kálózdy Béla c. regényében a kakas mint kiskirály jelenik meg: „Azért hogy hintón jár, tudja meg, hogy minden kakas úr a maga szemétdombján és ennek a háznak én vagyok az asszonya és



Kakas, tyúk Kakas, tyúk
163
Kakas mint a féltékenység szimbóluma. Ripa, Iconologia, 1997
ide senkinek sincs jussa az én engedelmem nélkül betenni a lábát.” Várady Antal Egy végrendelet c. novellájában viszont a kakas mint potenciális kérő szerepel. • A népi díszítőművészet több ágában is megjelenik a kakasmotívum. A hódmezővásárhelyi cserépedények írókázott mintái között gyakori, Kalotaszegen pedig a nyújtóztatóra tettek kakasos mintájú lepedőket, amelyeken kultikus funkciója a virradatot, a feltámadást jelzi.24 A tyúknak inkább bizonyos „testrészei” jelennek meg a népi hímzéseken: tyúkfül-, tyúkszem- és tyúklábminta is ismert a kalotaszegi keresztszemes hímzések közt.25 A tyúkláb édes csemege a Dél-Alföldön: a fánkéhoz hasonló tésztából háromágú „tyúklábat” formáztak, majd olajban sütöttek ki, lekvárral fogyasztották. A kakas többféle népmesetípusban is központi szerepet játszik, többnyire pozitív szereplő, hol furfangos, hol ostoba. Az önteltség jelképe vagy harcias figura egyes mesékben.26 A gyermekfolklór mondókáiban, játékok szövegeiben, kiszámolókban említik a kakast és a tyúkot, valamint újévi köszöntőkben27 és csúfolódókban.28 Ha három gyermek fogócskázott, kézen fogták egymást, az egyik szélső lett a kakas, a másik a tyúk. Először a tyúk kergeti a kakast, ha elkapta, akkor a tyúk lett a fogó.29 A magyar népszokásokban és népi hitvilágban is jelentős szerepet kapott a tyúk. Mivel az asszonyok saját jövedelme egyedül a baromfiból és a tojáshaszonból származott, mágikus eljárásokkal is igyekeztek biztosítani a minél nagyobb hasznot. Egyes jeles napokhoz – pl. a Luca-naphoz – kimondottan a baromfikhoz kapcsolódó szokások társultak. Ekkor nem volt szabad az asszonyoknak varrni, mert ahogy mondták: „bevarrták volna a tyúkok fenekét.” Az étkezések során, az asszony nem kelhetett fel az asztaltól, mivel attól tartott, tyúkjai sem ülnek majd meg tojásaikon. Főként az ország északi területein volt szokás a tyúkok megpiszkafázása: piszkafával megbökdösték őket, hogy jól toj
janak a következő évben.30 A téli népszokásokhoz tartozik a többnyire szilveszterkor sütött tollaspogácsa is, amelyekbe tyúktollat szúrtak: mindenki választott egyet, s akié a tűzben megpörkölődött, az a közeli halál előjele volt.31 A lakodalmi szokásokhoz inkább a kakasok kapcsolódnak. A dél-dunántúli és az északi megyékben is elterjedt kegyetlen szokás volt a legényvirtust reprezentáló kakasütés: a kakast egy cövekhez kötözték, a (vő)legény szemét bekötötték, kezébe egy dorongot adtak, a feladata pedig az volt, hogy agyonüsse a madarat.32 A kakasének is a lakodalmakhoz kapcsolódik, legrégebb variánsát a Vásárhelyi Daloskönyvben jegyezték le, az állat húsának szétosztásakor énekelték.33 A magyar néphitben a csirke természetfeletti lényként, ún. lidérccsirkeként is megtalálható: mágikus erővel rendelkezett, teljesítette gazdája minden kívánságát, gazdaggá tette, cserébe viszont úgy tartották, hogy elszívta a gazda lelkét, mivel az ördöggel állt kapcsolatban. A lidérccsirke nappal gazdája kebelén telepedett meg, éjszakánként nővé vagy férfivá változott, gazdájának szeretője volt. Aki lidérccsirkét tartott, gyorsan



Kakas, tyúk Kakas, tyúk
164
legyengült, megbetegedett, esetleg meg is halt. Hozzájutni úgy lehetett, ha a fekete tyúk első tojását az ember a hóna alatt költötte ki, míg megszabadulni tőle csellel kellett: vagy olyan feladatot adtak neki, ami teljesíthetetlen volt, vagy fába énekelték.34 • A magyarországi művészetben a kakas sokféle szimbolikus értelmet hordozhat: Krisztus, bölcsesség, hitben való éberség. A sötét tollú kakas az ördögöt szimbolizálja. Az egymással harcoló kakasok a könyörtelenséget jelképezik. A kakastoll, kakasfej vagy kakas jelentheti a balgaságot. A kakas tyúkokkal és csibéikkel a termékenységet szimbolizálja. A tyúk csibéivel kétféle szimbolikus értelmet hordozhat: isteni gondviselés, caritas.35 A Hasburg-sas lecsap a kakas és tyúkok alakjában ábrázolt Batthyány-kormányra és ellenzékére: Szeremley Miklós A Batthyánykormány és az ellenforradalom c. karikatúrája, litográfiája.36 A vörös kakas Ámos Imre szimbólumrendszerében az új élet, a megmenekülés, a hajnal szimbóluma.37 A kakasszó, a hajnal azonban nemcsak a remény szimbóluma, hanem a valóságra ébredés kényszerének is, pl. Ámos Imre: Hajnalvárás (1939 k.). A baromfiudvar Berény Róbert festészetének kedvelt motívuma, a csendes, nyugalmas világot jelképezi, pl. Kapirgáló (1933–1934).38 Szent állat, attribútum, legenda és mítosz szereplői is: Péter apostol (kakas), Szt. Vitus (tyúk), Mars (kakas), Apollón (kakas), Amor (kakas), Mercurius (kakas). Krisztus kínszenvedésével kapcsolatos jeleneteken a kakas Péter apostol árulását jelképezi: a mateóci főoltár szárnyának Vir dolorum képén (15. sz. közepe, Matejovce, Szlovákia); freskótöredék az egri várban álló gótikus palota földszinti volt börtönkápolnájában; szobor a sopronbánfalvi Hegyi-templomhoz vezető lépcső mellvédjén (18. sz.).39 A kakas megjelenik a soproni gyűjteményből származó Bűnbánó Szt. Péter (1750-es évek) c. festmény bal oldalán.40 Az Orvostudományt megszemélyesítő nőalak
Aszklépiosz madarával, a kakassal jelenik meg Johann Lucas Krackernek a négy fakultás allegóriáját ábrázoló mennyezetfreskóján a jászói premontrei apátság könyvtárában (1776).41
1 Plin. NH 10, 46–49. 2 Vö. Aisop. 51, 213, 18, 192, 34, 194, 76. 3 Phys. lat. C. XXIII.
4 Gergely Mor. XXXIX, 26. 5 Hugo Folieto, XLI; Ashmole 1511, 913–919. 6 Hugo Folieto, XLI; Ashmole 1511, 913–919; Brunetto, 173; BT IV; BV VII. 7 BV VII. 8 BM XLV; Picin. 118–119. 9 BT VIII; BV VII. 10 Pier. Valer. 304; Ripa 1618, 175–177. 11 Picin. 118. 12 Ripa 1618, 454, 324–325, 453. 13 Picin. 119. 14 Pier. Valer. 307. 15 Picin. 120. 16 Ripa 1618, 65 17 Uo., 140–141, 481. 18 Uo., 214–215. 19 Pier. Valer. 308; Ripa 1618, 250. 20 Pier. Valer. 306; Ripa 1618, 370–371. 21 Ripa 1618, 509–510. 22 Pier. Valer. 304. 23 Miskolczi 1702, 354–356. 24 Péntek 1979, 94. 25 Uo., 104. 26 Kovács szerk. 1982, 1. 57, 92, 110. 27 Gágyor 2002, 74. 28 Gágyor 2003. 29 Gágyor 2002, 75. 30 MNL 1979. 31 Uo. 32 Uo. 33 Uo. 34 Uo. 35 LCI 2 206–210; Seibert 1986, 161; Dávid 2002, 123; Dittrich 2004, 216–226; MAMŰL V, 2005, 30. 36 MÉ 1985/1–2, 23–24. 37 AH 1975/1, 87. 38 Budapest, MNG. 39 Magyar Anjou 1975, 9; MÉ 1980/1, 52; AH 1997/12, 241; Szilárdfy 2003, 14. kép; Hunyadi Mátyás 2008, 112; Szilárdfy 2008, kat. 335. 40 Barokk művészet 1993, 359. 41 Jávor 2004, kat. 256.3.
❧



Kakukk Kakukk
165
Kakukk. Sárváry Eöry, Madárvilág
KAKUKK (cuculus)
Jelentése: csalárdság, ravaszság, házasságtörés, félénkség, lustaság, tavasz hírnöke, előrelátás, Szűz Mária, paráznaság
Világos tollazatú, hátán szürkéskék színű költözőmadár. Költési időben tucatnyi fészket is meglátogat, és ezekbe egy-egy tojást rak. A fiókák rendszerint hamarabb kelnek ki, mint a gazdamadár fiókái. A frissen kelt ~fióka a többi tojást kilöki a fészekből, így a mostohaszülők egyetlen fiókaként nevelik. • A madár sajátos „költése” ellenére nem került az ókori állatvilág közismert alakjai közé, még kevésbé kapott markáns szimbolikát. Pauszaniasz leírása szerint Zeusz, amikor beleszeretett majdani feleségébe, ~alakban jelent meg Héra előtt – erre utal az istennő argoszi templomában álló szobrán, a Héra kezében tartott jogaron ábrázolt ~.1 Plinius a madár leírásakor némi kételkedéssel közvetíti azt az információt, miszerint a ~ a →héjával egy fajt alkot, bár nem is hasonlít rá igazán, legfeljebb színeiben, s ráadásul a héja halálos veszélyt jelent a ~ra.2 A ~ sajátos költési szokásáról már Arisztotelész is ír,3 nevezetesen, hogy más madarak fészkében helyezi el tojásait. Plinius ezt a többi madár gyűlöletével magyarázza, így a ~, félve támadásuktól, és fiókáit sem akarva veszélynek kitenni, inkább nem épít fészket.4 Ailianosz meséli, hogy a ~ a tojását olyan madarak fészkében helyezi el, akiknek tojásai az övéhez hasonlók. A madarak így kiköltik a ~ fiókáit, akik, amikor erőre kapnak, „fattyú” mivoltuk tudatában, minél hamarabb elrepülnek.5 • A ~ a Bibliában tisztátalan állatok közé sorolva csak bizonyos fordításokban (revideált Károli) kerül szóba a →strucc, a →bagoly és a →karvaly társaságában (3Móz 11,16; 5Móz 14,15). • A Physiologusnak csak a görög verziója írja le a madár teljesen szokatlan költési módszerét és erkölcsi magyarázattal is szol
gál: „azokat nevezik ~nak, akik csalárdsággal élik fel mások javait”.6 A csalárdsághoz társítottak még egy másik tulajdonságát is, a ravaszságot, amelyet Ailianosz7 a madár agyafúrt költési szokásához kapcsol. Isidorus jelzi, hogy elnevezése hangjából következik, meghatározott időben jelenik meg és mivel nem repül jól, a →kánya hátán pihen a hosszú út során.8 Arról, hogy más fészkébe teszi tojásait, Isidorus nem tesz említést. • A ~ újkori szimbolikája változatos, bár ugyanarra az ókor óta hangoztatott körülményre vonatkozik. A reneszánsz korban előszeretettel hivatkoztak a madárral kapcsolatos antik mitológiai történetre, miszerint Héra/Juno madaraként lett ismert.9 Félénkségét hangsúlyozzák,10 ami miatt nem mer fészket rakni, ezért minden félős embert ~nak szokás nevezni: tehát már maga a madár neve is sértő kifejezés. A lustaság vétkét is jelképezi.11 „Kakukk”-nak nevezni valakit már az ókori szerzőknél is12 sértés volt, a lusta embereket nevezték így (eredendően a parasztokat, akik nem metszették meg szőlőt, mielőtt tavasszal megszólalt a ~). Alciato óta az emblémáskönyvek kedvelt témája volt ez a ~kal kapcsolatban.13 A tavasz hírnöke is több más költöző madár társaságában. Az emblémáskönyvek a házasságtörés szimbólumának tekintik, mivel más fészkébe



Kakukk Kakukk
166
hordja kiköltendő tojásait.14 A barokk kori szokatlan és meglepő elmésség szülte jelképe, miszerint Szűz Máriát szimbolizálja, aki nem Názáretben (saját fészkében) szülte meg Krisztust, hanem máshol, azaz Betlehemben.15 Félénkségéből következő előrelátása viszont a →hangyáéval vetekszik, amikor a többi, vele ellenséges madártól tartva, nem rak fészket, s ezzel fiókáit óvja. Csak a karvaly nem ellensége, akinek a hátán pihenve repül a lusta ~:16 Camerarius is ezt a körültekintő magatartást hangsúlyozza emblémáskönyvében.17 A külsejében teljesen átváltozni vágyó embert is jelképezi a madár, akit – bár a karvalyhoz hasonlítják (és a hiedelem szerint azzá is változik át) – karmai, feje és csőre formája mégis elárul.18 • A paráznaság és a lustaság szimbóluma Miskolczi Gáspár Vad-Kertjében a tisztátalan állat, aki „igen esméretes az emberek előtt, [...] világos ábrázolója lehet főképen a’ paráznáknak, a rest, henye és háládatlan embereknek”. Költési szokásai révén a házasságot kerülő csalárd, fattyakat nemző ember jelképe, amely „ördögi nagy álnokság” mind „a’ nös, mind a’ nötlen Paráznákra” értendő, akik „mint meg annyi fajtalan Kukukok az ő bujaságokat istentelenül öntik-ki, mások feleségivel alattomban megbarátkozván”. Az antik hagyományra utalva a kakukkoláshoz kapcsolódó, még a 18. sz. elején is ismert jóslási szokást említi: „A’ régi babonás embereknél Juno Isten Aszszony Madarának tartatott, mellynek kukukolásának szavából (: az ő kérdésekre mennyiszer kukukol :) akarják ma-is sok goromba emberek megésmerni mennyi ideig élnek, és ideje-é már megházasodniok?”19 • Bár a költöző ~ hazai erdők-mezők madara is, s életmódja – más madarak fészkébe helyezi a tojásait – közismertté teszi, irodalmi alkotásokba nem gyakran került be. Vajda János Találkozó előtt c. versében az öröm hírnöke: „Forrás a réten nekem fakad föl, / A csalogány is nekem dalol; / Víg esztendőket nekem jövendöl / Bujós kakukk a
lomb alól.” Ismétlődő és monotonnak tűnő éneke inspirálta a kakukkos órákat, Babits Mihály számára, Verses naplójában viszont személyes üzenetet közvetített: „S mily emberi hangon szól a kakukk! / Mintha önmagát csufolná...”. • A ~ot a szólásokban és a közmondásokban a ravaszsággal és a hálátlansággal azonosították. Viszonylag kevés szólásban jelent meg. „Elverte a kakukkot”, mondták régen, ha valaki jelentéktelen cselekedetet nagyított fel. A ~szó az idő kifejezésére is szolgált az egyes szólásokban, pl.: „hamarabb lesz, mint a kakukk szól”, vagy „nehéz a kakukkszót várni”, vagyis nehezen jön meg a tavasz.20 Egy régies, kiveszett szólás szerint, ha valakinek elment a hangja, azt mondták, hogy „megnyerte a kakukk”. A ~ot az egészségi állapottal, ill. az öregséggel is összekapcsolták: „sokat szólott neki a kakukk” (sokáig él); „nehezen ér ez több kakukkszót” (nagybeteg ember); „sokszor hallott már kakkukkszót” (idős ember); „fél a kakukkszótól is” (öreg, beteg ember).21 Az egyik mondóka szerint (Szalafő, Tallós), ha ~szót hallunk, a kakukkolás számából megtudhatjuk, hogy hány évünk van hátra.22 A ~ növényként is megjelent, „kakukk, kakukkfű” néven. A ~ a Parasztbiblia visszatérő szereplője, ahol lelkes, de ügyetlen madár, aki minden történetben rosszul jár. Egyik történet szerint az ördög taréjt adott rá, mert a madár túl hiú volt, nem elégedett meg a saját tollával. E történet szerint a ~on átok van. Egy másik történet szerint a molnárné a kerítés mögött kakukkolt, ezért Krisztus ~á változtatta. A történet ezzel magyarázza, hogy a keresztény ember nem eszik ~ot, attól félve, hogy emberhúst eszik.23
1 Paus. 2. 17. 4. 2 Plin. NH 10. 25. 3 Arist. Hist. an. 563b 14 skk.; 618a 8 skk. 4 Plin. NH 10. 26. 5 Ail. NA 3. 30. 6 Phys. gr. (ms. G) 49. 7 Ail. NA 3. 30.



Kakukk 167 Kaméleon
Kaméleon. Raff, Természet-históriája
8 Etym. 12, 2, 67. 9 Pier. Valer. 321. 10 Gesner, III. 351; Pier. Valer. 321. 11 Uo. 12 Pl. Hor. Sat. 1.7.31. 13 Alciato, 68. 14 Uo., Lucarini, 53; Picin. 113. 15 Uo. 16 Ferrer, 240. 17 Camer. III, 46. 18 Pier. Valer. 321. 19 Miskolczi 1702, 409–411. 20 Szemerkényi 2009, 699. 21 Uo., 699–700. 22 Lázár 2005, 203. 23 Lammel-Nagy 1995, 186–187.
❧
KAMÉLEON
(chamaileon, chamaeleon)
Jelentése: levegő, félénkség, színváltoztatás, becsvágy, hízelgés, színlelés, a világ változékonysága
Valószínűleg nincs még egy olyan állat, akinek a külsejét ennyire különbözőképpen írták volna le az elmúlt századokban. A ~ valójában fákon élő pikkelyes hüllő, nagy, egymástól függetlenül is mozgatható szemekkel. Külsejét a környezet szerint képes változtatni. • Ennek a gyíkfajtának a görög nevét a népetimológia a ’földön’ jelentésű (gör.) chamai és az ’oroszlán’ jelentésű (gör.) león szó összetételeként értelmezte, amelynek jelentése: ’földioroszlán’. Valójában a héber gamal (’teve’) és az arab -un kicsinyítő képző összetétele, és az állatnak a →tevééhez hasonló „púpját”, azaz gerincgörbületét jelöli. A ~ról az ókorban úgy tartották, hogy se nem eszik, se nem iszik, egyetlen tápláléka a levegő.1 A babona szerint, ha a ~ fejét és torkát tölgyfával meggyújtják, mennydörgést és záport idéz elő. • A Biblia a a tisztátalan állatok között sorolja fel, mint „a gekkó, a kaméleon, a tarkagyík, a csiga és a vakondok” (3Móz 11,30). • A középkori képzeletben a ~ hüllőként vagy fehér madárként
jelenik meg, aki levegőben és levegőből él, színét a környezet színéhez igazítja. Isidorusnál egyszínű, de kis mérete folytán végtelenül könnyen változtatja színét.2 Ezek az ismérvek a különböző szerzőknél különbözőképpen keverednek, több-kevesebb részlettel gazdagodnak. A ~ elnevezése – átváltozó képességéhez hasoníthatóan – változatos hangalakban és formában jelenik meg. A bestiáriumok és az enciklopédiák szerzői között alapvető nézetkülönbségek vannak:
egyesek – mint az állat neve sejtetni engedi – a teve és az →oroszlán nászából született szörnyű négylábú lénynek tartják; mások gyíktestű, és →disznó vagy más emlős fejéhez hasonlatos fejű, madárkarmokban végződő lábú keveréklénynek tekintik, hátán taréjjal; van, aki nyakát a →lóéhoz, lábát az →ököréhez, fejét a →tevééhez hasonlítja;3 más a →gyíkhoz hasonlítja a fejét, mozgását a →teknősbékáéhoz.4 A Pliniusnál a levegőből táplálkozó, színét a környezet szerint változtató hüllőfélének leírt állat néhány 13. sz.-i bestiáriumban (van, akinél egyenesen fehér színű) madárrá változik.5 Tulajdonságait tekintve, rendkívüli félénkségét s – hogy ne vegyék észre – állandóan környezete színéhez alkalmazkodva színváltoztatását hangsúlyozzák, amit egy középkori költemény



Kaméleon 168 Kánya
érzékletesen foglal össze Ovidius nyomán6: „Olyan vagyok, mint a kaméleon tehát, / ki átalakul, és félelmében / ahhoz hasonlít színében, akit lát.”7 A legmeglepőbb a madár formában való leírása: mint a levegő őselem-szimbóluma, levegőből, levegőben él, a legtisztább égbe röpül és az égi fényben tisztul meg. Értelmezése is nyilvánvaló: azokat jelképezi, akik a földi hívságokkal nem törődnek, és csakis az ég legtisztább fénye, Isten szavai táplálják és éltetik őket.8 • Az újkor erkölcsi szintre viszi a ~ szimbolikáját, s bár továbbra is a levegőt jelképezi,9 ez a becsvágy jelképpé is teszi, mivel ez a vétek üres levegőből táplálkozik.10 Színváltoztató képessége a történelmi-társadalmi körülmények folytán az udvari létformát jellemző hízelgés legjellemzőbb szimbólumává avatja színlelés mellett: ahogy a kis állat azonosul környezetével, az udvari ember hízelegve úgy hasonul szavaiban, tetteiben a fejedelme és a fölötte állók természetéhez.11 A csalárdsághoz társított hízelgése kapcsán, Pliniust felidézve hangoztatják, hogy a vörös és a fehér az a két szín, amelyhez a ~ nem alkalmazkodik: az ártatlanság/tisztaság fehér és a szemérmesség/őszinteség vörös színét nem tudja felvenni.12 A félénkség zoojelképe is a →nyúl, a →szarvas társaságában.13 A barokk életérzéshez illesztett szimbolikája szerint, mivel a levegőből meríti táplálékát, a hiábavalóságot, mulandóságot (vanitas), a világ változékonyságát jelképezi.14 • Miskolczi Gáspár Vad-Kertjében a színét változtató ~ „ki-ábrázoló képe ez nem tsak ama’ tsalfa Alakosoknak-is, hanem még az Udvariaknak-is, sőt mind azoknak-is, kik jóllehet semmi tehetetlenek, de még-is ravaszsághoz ravaszságot gondolnak”. Az álnok bölcselkedők, hazugok, hízelkedők és magamutogatók jelképe. Az álságos zsarnokokat is megtestesíti: „miképenhogy a’ Cháméleon néha-néha magát szelíd együgyünek is lenni mútatja, de tsak féltében: azonképen a’ Tyrannusok is mikor mérgek kiontásában
módjok nints, tsuda melly igen irgalmasoknak tettetik ollyankor önnön magokat”.15 • A környezetéhez alkalmazkodó színe miatt negatív töltetű emberi viselkedés megnevezése kapcsolódik hozzá az irodalomban is. Ez a tulajdonsága tükröződik pl. Ady Endre Vallomás c. versében: „Aki színes kaméleonként / Varázsolsz multat és jelent.”
1 Ov. Met. 15. 409–412; Plin. NH 8. 122. 2 Etym. 12, 2, 18. 3 Bodley 764, 68. 4 Brunetto, 185. 5 BT 446. 6 Ov. Met. 15. 409–412. 7 Mar. Amor. 562, 200–202. 8 Cecco, III, V, 13–19. 9 Ripa 1618, 155. 10 Picin. 262. 11 Ripa 1618, 7–8; Picin. 262. 12 Alciato, 55. 13 Della Porta Fis. 530. 14 Picin. 262. 15 Miskolczi 1702, 254–257.
❧
KÁNYA (milvus)
Jelentése: kiváló látás, torkosság, paráznaság, restség, kegyetlenség, kapzsiság, hajózás, rablás, becstelenül szerzett javak, halál
Kánya. MS Bodley 764



Kánya Kánya
169
Tyúkokra támadó kánya. CC
A →sólyomfélékhez tartozó, szép röptű, ragadozó vándormadárnak több, színében is különböző fajtája van. Apróbb emlősökre, még nem röpképes madarakra, pelyhes baromfira vadászik. • Plinius a sólyomféléket tárgyalva jegyzi meg, hogy a ~ nagyságával tűnik ki közülük, valamint azt, hogy ez a rendkívül veszélyes és mindig éhes ragadozó sohasem ragad el semmit a halotti áldozat ehető részeiből, és ha ezt tenné, az nagyon rossz előjelnek számítana.1 Kiváló látása, a →sashoz és a többi ragadozó madárhoz hasonlóan közmondásos.2 • A Biblia a tisztátalan madarak között említi (5Móz 14,13). Edóm pusztulása leírásában említi meg: „Ott fészkel a bagoly, tojásait kikölti, és gondozza az árnyékban. Ott gyülekeznek a kányák: az anyamadár és a párja” (Ézs 34,15). • A kereszténység jobbára negatív tulajdonságokat, s így szimbolikát rótt föl a ~ának elsősorban Isidorus nyomán, aki a madarat – erejét tekintve – szinte puhánynak (mollis) tartja, bár rendkívül ragadozó és vérszomjas, s nincsenek előtte biztonságban a háziállatok.3 Innen eredően a telhetetlenség, a torkosság jelképe.4 A bestiáriumok ebből kiindulva, puhánysága, gyengesége okán a magukat a testi élvezeteknek átadókat jelölték vele, s így a paráznaságot is jelképezte.5 Vannak, akik kifejezetten szépnek írják le a fiatal madár tollazatát, aki a magasba röpülve nagy köröket ír le és kisebb madarakra vadászik. De ahogy öregszik, egyre rosszabb szokásokat vesz föl, s a restség jellemzi: ha az éhség hajtja (=földi, testi vágyak), →egerekre, →kígyókra vadászik, nem repül már a magasba a zsákmányért, és olyan bűnök rabja, amelyektől csak az igaz megbánás mentheti meg.6 A madár itt ismét a paráznaságot, a lelki gyengeséget szimbolizálja. A ~ tehát, a hozzá hasonló fajtájú ragadozó madarakhoz viszonyítva, három főbűnt is jelképez. Ráadásul a madár, tekintve a zsákmányszerzésben tanúsított kíméletlen magatartását, a kegyetlenséget is jelöli.7 • Reneszánsz kori jelképei részben ókori képekből indulnak ki,
így, mint költöző madár, a tavasz szimbóluma; mint ragadozó madár, a tolvajt és a telhetetlen kapzsiságot ábrázolják ~val.8 Egyetlen pozitív szimbolikáját repülési technikájának köszönheti. Forrásként Pliniushoz fordultak a reneszánsz szerzők, aki szerint „a kányák voltak azok, akik, amikor farkukat a megfelelő irány szerint mozgatták és hajlították, megtanították az embereknek, hogyan irányítsák hajóikat a kormánylapáttal”.9 Így vált a ~ a hajózás egyik modern kori jelképévé.10 Negatív szimbolikája azonban továbbra is hangsúlyos: mint mindig a mások javából élő ragadozó, a rablást szimbolizálja.11 Sőt a mások javai miatti kesergésnek is zooattribútuma a sovány ~, aki a gyűlöletig képes mások szerencséje miatt kínszenvedést érezni.12 A becstelenül szerzett javak szimbóluma Alciato emblémáskönyve óta, amelyben a túl sokat evő ~ megszabadul a zsákmány belsőségeitől, de panaszkodására anyja azzal vigasztalja: örülhet, hogy nem a saját belsőségét hányta ki.13 • A ~fajok táplálkozásának károkozássá fokozása miatt nem tartozik az egyértelműen rokonszenves állatok közé. Ez látszik szépirodalmi előfordulásaiban is. Petőfi Sándor átvitt értelmű hasonlatként emeli be Arany Jánosnál c. versébe: „Tudom, a feledés, mint az éhes kánya / A megölt madárral, elröpűl nevemmel.” Vörösmarty Mihály Czillei és a Hunyadiak c. drámájában a madár



Kánya 170 Karvaly
rabló ösztönét hangsúlyozza: „Kik jőnek itt? [...] jó barátim, Kik mint a kánya, martalékra várnak.” Babits Mihály a Golgotai csárda c. versében a keresztre feszítést egy gúnyos római katona szemszögéből láttatva, a halál jelölőjeként használja: „Ha! nagy a zsidókirály, / magas a kormánya: / Lába alatt jár a szél, / feje fölött kánya.” Juhász Gyula Uj kurucnóta c. versében a társadalmi és szociális károk értékjelzője: „Magyar urak lakomáját / Folytatja a kánya.” • A népi művelődésben a ~ a →héjához hasonlóan csirkelopóként tűnik fel, a rossz szokásokat is ideértve, mint pl. a „nehéz a kányát a csirkéről szoktatni”.14 Emellett éles hangjára is találunk hivatkozást, a kényeskedésből hangosan síró gyerek hangjára utalva: „visít, mint a kánya”.15 Közmondásokban a bosszankodás, vagy éppen a lemondás, a közömbösség kifejezésére szolgál: „a kánya vigye el”, vagy a „bánja kánya” szókapcsolat. Előbbiben szintén megjelenik a lopásra, a rablásra történő utalás.16 Tájanként eltérő számos elnevezése van, gyakran más ragadozó madarakkal egy néven említik: gája, kaba, kába, tavi-kánya, sas-kánya, tikölő-kánya, vadó, ragadály stb. neveken ismeri a tájnyelv, az ölyvvel, vércsével, →karvallyal együtt.
1 Plin. NH 10. 28. 2 Apul. Met. 6. 27: „milvinos oculos” – ’kányaszemek’. 3 Etym. 12, 7, 9; 58. 4 Hugo Folieto, Aviarium. XLV; Ashmole 1511, 939. 5 Uo. 6 BM LVI.
7 Bodley 764, 177. 8 Pier. Valer. 226. 9 Plin. NH 10. 28. 10 Pier. Valer. 226; Ripa 1618, 342. 11 Ripa 1603, 429. 12 Uo. 13 Uo., 7. 14 Szemerkényi 2009, 711. 15 Uo. 16 O. Nagy 1966, 311.
❧
KARVALY
(accipiter nisus)
Jelentése: ördög, megtérés (vall.), lelkierő, szülői szigor, gyorsaság (felszállása), bátorság, rettenthetetlenség, magasság (viszszarepülése), fenségesség, lélek, mélység (visszarepülése), napisten, Mars és Venus (két madár együtt), rablás, győzelem, látás, kapzsiság, lelki gyarapodás, önkéntes engedelmesség
Viszonylag kis termetű, vakmerő ragadozó madár. Kisebb madarakra vadászik, meglepetésszerűen, nagy magasságból támad. A fák teteje közelébe rakja fészkét, főleg a fenyveserdőket kedveli. A hímek kisebbek, mint a tojók. • A ~ szimbolikáját tekintve olykor együtt szerepel vagy bizonyos esetekben felcserélhető a →sólyommal és a →kányával, akik a Plinius által is megemlített tizenhat fajta sólyomhoz1 tartoznak. A ~ra vonatkozó ókori leírások nem kötnek hozzá szimbolikus értelmet. • A Biblia a tisztátalan madarak közé sorolja, olyanok közé, mint „a strucc, a bagoly, a sirály és a karvalyfélék” (3Móz 11,16). A bibliamagyarázatokban (Jób 39,26 kapcsán) szintén a ~ szerepel, míg a magyar fordításokban (pl. rev. Károli 39,29) ölyv olvasható. • Isidorus a madár nevét (accipiter) ragadozó, rabló életmódjából eredezteti. Fiókáit nem sokáig gondozza, amint repülni próbálnak, nem eteti őket tovább, hanem arra kényszeríti, hogy zsákmányt ejtsenek. Ezzel akarja elérni, hogy ne legyen belőlük lusta felnőtt.2 A Physiologus-verziókban a →galambok ellenségeként említik: vagy mint ragadozó a halált hozza, vagy a hívőre leselkedő ördögöt szimbolizálja. Nagy Szt. Gergely bibliamagyarázatában a ~ra vonatkozó értelmezést (Jób 39,26)3 átvették a bestiáriumok, ahogyan Hugo de Folieto is.4 Aviariuma bevezetőjét eleve a két madár szimbolikájával indítja: a galamb az egyház, a klérus, a ~ a világi életben élen járó nemesek és katonák jelölője.



Karvaly 171 Karvaly
A továbbiakban ~ a megtérés erkölcsi szimbóluma: az ember bal karjáról zsákmányszerzésre elröpülő idomított ~, amikor visszatér, a jobb karra érkezik. Mivel a bal kar a világi javakat, a jobb az égieket jelenti, a jobb kézre visszaszálló madár a Szentlélek kegyelmét élvező megtért embert jelképezi.5 A ~nak a sólyomhoz hasonló tulajdonságai és vadászó életmódja miatt nemegyszer együtt említik őket az enciklopédisták és a bestiáriumok is, ahogy a többi ragadozó madár kapcsán is ugyanez mondható el. A ~t kis mérete ellenére lélekben erős madárnak írják le, a lelkierő szimbólumaként, akinek szülői szigorát a dolgos keresztényi életre való neveléssel magyarázzák.6 A bestiáriumok előszeretettel állítják a sólyomféléket a →struccal párhuzamba széles szárnyuk összehasonlításával. Míg azonban a ~ képes a magasba emelkedni és gyorsan repülni, a strucc a földön csak utánozza a madarak e képességét.7 • A ~ szimbolikája a reneszánsz korban – a hieroglifák iránti érdeklődésnek is köszönhetően – sokféle jelentéssel gazdagodott. Az egyenes vonalban, gyorsan a magasba való emelkedésével magyarázták a magasság, a fenségesség szimbolikáját, valamint lélekét is, amely egyenesen felfelé száll.8 Szintén egyenes röptének köszönhetően a visszarepülése a mélységet is jelképezi.9 Az egyiptomi hieroglifák magyarázata szerint termékenysége, a Napba való nézése és éles látása folytán a napistent is jelképezheti.10 Természettől fogva meglévő ragadozó habitusát kihasználja az ember, amikor kiképezi a többi madár befogására, lévén a zsákmányszerzés, a rablás a ~ jellemzője. A győzelem szimbóluma is, mert úgy látszik, képes minden más madár felett diadalmaskodni sajátos védekező képességével.11 Ha ugyanis egy erősebb ragadozó madárral kerül szembe, a ~ a levegőben hanyatt fordulva felfelé mutatja karmait, szárnyát a föld felé, így ellenfele, nem lévén erre képes, vereségre ítéltetett. Célirányos, sebes röptével a ~ a gyorsaság jelképe, a levegő leggyorsabb
madara.12 Az öt érzék szimbolikáját tekintve a →hiúz mellett a ~ a látást jelképezi. Ripánál a látás a fénnyel elárasztott éternek, a levegőnek felel meg, ezért madár által megtestesített jelkép gyanánt választotta a ~t, aki a Nap, a világosság, az éter madara – a hasonlóképpen kiválóan látó →sas helyett.13 A moralizálásra fokozattan hajlamos barokk világkép a ~ egyenes röptében az egyeneslelkűség szimbólumát látta.14 Az állandó zsákmányszerzés két ellentétes tulajdonságot jelképezett: a kapzsiságot és a lelki gyarapodást.15 A ~, bár szabadon röpül a levegőben, gazdája hívó szavára azonnal visszatér (akár a fejedelme szolgálatába az udvari ember, vagy másik példa Szt. Lőrinc mártíromsága, ill. az egyházi kötelékek ellenére is szabadon szárnyaló szerzetes), ezért a ~ önkéntes engedelmesség jelképe is a kötöttségek ellenére is szabadon szárnyaló madár.16 Ragadozó mivoltához legjobban illeszkedő szimbóluma a rettenthetetlenség, a lassú mérlegelés után a kivitelezés gyorsasága és a harci szellem.17 • A ~ egész Európában előfordul, s mivel táplálkozása keresztezi az ember érdekeit, ragadozó mivolta, áldozatainak száma sok róla szóló elbeszélésben eltúlzott. A ~nak – a sólyomhoz hasonlóan – jelentős kulturális háttere van, szépirodalmi szövegekben inkább romanti
Karvaly röptetése. MS Harley 4751, London, British Library



Karvaly 172 Kecske
kus szerzők emlegetik. Vadságát, bátorságát örökítette meg Vörösmarty Mihály Eger c. elbeszélő költeményének második énekében: „A szolgák, mint karvaly előtt a gyáva galambok, / S mint felhő nap előtt, gyérülve oszolnak el.” Ugyancsak a vadászat és a vitézség jelképezői Vajda János Mátyás tréfája c. versében: „Mint prédára kerekedő / Gyors karvalyok, / Büszkeségtől fényes, görbe / Magyar kardok / Kivillannak a hüvelyből”. Vörösmarty A katona c. versében a ~ nevét enyhe káromkodásként is megemlíti: „És kaptál jó pénzért hamis rosz portékát, / Hordja el a karvaly a sok rosz asszonyát.” Tompa Mihály Arszlán pasa c. versében a túlerővel szembeni vitézség megszemélyesítője: „Rajta török! víjad, víjad... / Ide lőjön golyód, íjad! / Hatszáz karvaly s egy kis fészek... / Hadd lássuk, hogy mennyit értek!?” Babits Mihály versében mindennek nincs nyoma, a ~ évszakjelzővé vált: „S az őszi szél is nemsokára nyalja / s tétúl üres marékkal kavarog; / horgolva űzik csókák, karvalyok.” • A magyar folklórban a szólások között megjelenik hasonlat formájában, a hagyományos keresztény ellentétpár, a galamb és a ~ hangsúlyozásával: „lecsap, mint karvaly a galambra” (egy nagyobb erő hirtelen, erőszakosan támad a védtelenre). Ugyanez jelenik meg a Páratlan gerlicze c. népdalban, amelyben az Isten által megengedett szép kedvest, a galambot elszerette a ~: „Isten megengedte, / Egy karvaly elvitte, / Verje meg az Isten, / A ki elszerette!” A ~ a galamb szimbólumának oppozíciója: a galamb az ártatlanság, a béke, a szerelem és a Szentlélek jelképe, a ~ pedig mindaz a rossz (halál, elmúlás, valaminek az elvesztése), ami ettől megfosztja az embert.18
1 Plin. NH 10. 21–27. 2 Etym. 12, 7, 55–56. 3 Gergely Mor. XXXIX, 26. 4 Hugo Folieto, XVI–XXII. 5 Uo., XIX; Ashmole 1511, 889. 6 Ashmole 1511, 884–885; Bodley 764, 154; Brunetto, 146.
7 Hugo Folieto, 731; Ashmole 1511, 921. 8 Lucarini, I, 148. 9 Horap. I, 6–7; Pier. Valer. 266. 10 Horap. I, 6; Pier. Valer. 266. 11 Horap. I, 6; Pier. Valer. 272. 12 Pier. Valer. 273; Ripa 1618, 542, 80. 13 Ripa 1618, 470. 14 Picin. 137. 15 Uo. 16 Uo. 17 Uo. 139. 18 Merényi 1861; Herman 2003.
❧
KECSKE
(aix, khima[i]rosz, khima[i]ra, tragosz, caper, capra)
Jelentése: Pán / Faunus / Silvanus, Chimaira / Chimaera, áldozati állat, életerő, termékenység, éleslátás, Megváltó, bujaság, ostobaság, békesség, hízelgés, rágalmazás
A legrégibb idők óta az emberrel élő állat, de viszonylagos önállóságát mindmáig megőrizte. Kérődző, páros ujjú patás, minden egyede szarvat visel, és a szarv alakja szerint számos alnemét és fajtáját különböztetik meg. Nagyon igénytelen. • A ~ és a →birka az ókorban a legfontosabb haszonállat volt. A ~- és birkapásztor alakja a homéroszi epikus költészettől kezdve a bukolikus világon át mindvégig jelen van az antikvitás verbális és vizuális művészetében. A görög mitológiában és a vallási életben csak a bakkecske kap szerepet: istenként és démonként egyaránt tisztelték. A bakisten prototípusa, Pán eredetileg Árkádia istene volt, akit ~lábbal, ~szarvval és -szakállal ábrázoltak, és az erdők vad isteneként, valamint a róla elnevezett pánsíp feltalálójaként tiszteltek. A görög panteonból Dionüszosz/Bakkhosz és Aphrodité kíséretében tűnik fel fallikus szimbólumként. A rómaiak olykor Faunusszal,1 ill. Silvanusszal azonosították. A görögök Pánhoz kötötték a halfarkú ~, a Bak csillagkép (Capricornus) keletkezését is: Pán a Nílusban



Kecske Kecske
173
fürdött, amikor is a gigász Tüphón megijesztette, ezért az isten félelmében (l. páni félelem) más alakká akart változni, ami azonban felemásra sikeredett: az alsó teste hallá lett, de a felső ~ maradt. Homérosz Zeusz pajzsát aigisznak nevezi, amelynek etimológiája a ’kecske’ jelentésű aixra vezethető vissza. Egy mítoszvariáns szerint a csecsemő Zeuszt az Amaltheia nevű ~ táplálta, az ő bőréből készült a főisten hatalmának szimbóluma, az ábrázolások alapján rojtos kecskebőr mellkendőként elképzelendő aigisz (lat. aegis). Ha Zeusz ezt megrázza, dörög és villámlik, és az égisze alatt élő embereket rettegés fogja el, ugyanakkor így védelmezi a védenceit is (l. valaminek az égisze = védelme, oltalma alatt). A ~nek nevezetes megjelenése a görög mitológiában a Chimaira (lat. Chimaera). A lángokat okádó nőstény szörnynek három feje van: elöl →oroszlán, a hátán középen ~, a farka pedig kígyófejben végződik. Bellerophontész ölte meg. A ~ ókori megítélésével kapcsolatban érdemes Pliniust idézni, aki eszesebbnek tartotta a juhféléknél, s ezt két ~nek a bővízű patak feletti keskeny hídon tanúsított magatartásával támasztja alá (mivel kikerülni nem tudták egymást, egyikük lefeküdt, és a másik átlépkedett rajta).2 A ~k, vad~k, bakok, gidák előfordulása Aiszóposz meséiben igazolja az állatok gyakoriságát az élet legkülönfélébb helyzeteiben, amikor hol eszes, hol tudatlan állatként, hol pedig a mindennapi élet járulékos elemeiként vannak jelen. • A ~ és a ~bak a Biblia tanúsága szerint is áldozati állat amellett, hogy a juhfélékhez hasonlóan a gazdagság egyik fokmérője: Jákób és Lábán történetében (Ter 30,3231,12) a ~ és juhnyáj sokasodása a gazdagságot jelzi, Jákób tarka állatainak szaporasága az Úr áldását fejezi ki. A bak tiszta állat, s bizonyos esetekben kötelezően fel kellett áldozni: a ~bak a →kosokkal együtt az Úrnak bemutatandó égőáldozat (Lev 3,12; Lev 4,23; Ez 43,25). A sátoros ünnep állatáldozatainak felsorolásánál „egy kecskebakot
engesztelő áldozatul” kell bemutatni (Szám 29); a jeruzsálemi Templom felszentelésekor az egész nép bűnét ruházták rá a kecskebakokra: „egész Izraelért engesztelő áldozatul, tizenkét kecskebakot, Izrael törzsei számának megfelelően” (Ezd 6,17); a bátor „bak, amely a nyájat vezeti”, szintén feláldozandó (Péld 30,31); a „bűnbak” fejére helyezve szimbolikusan Izráel fiainak minden bűnét, kiküldték a pusztába (Lev 16,5–22). A nőstény ~ viszont a bűnért való áldozati állat (Lev 4,28; Lev 5,6). Arról is képet kapunk, hogyan használták fel a ~t (élve és holtában) a mindennapi életben (Péld 27,27; Bír 6,19; Lk 15,29). Az Énekek éneke a menyasszony szépségének jellemzésekor a ~nyáj és a gidák példáját hozza (Én 4,1; 4,5). Dániel látomásában a kost legyőző ~bak (Dán 8,5) mint a perzsákat legyőző Javán királya (Dán 8,21) jelenik meg. • A középkorban a bak~ és a nőstény~ továbbra is az életerő és a termékenység szimbóluma, de keresztény jelképekben is bővelkednek. A Physiologus görög verziójában3 egy gazellafélének tulajdonított képességek a későbbi változatokban a ~ sajátosságai közé kerültek és a →zerge/gazella, valamint a ~ szimbolikája rendre keveredett.
Falevelet, kérget rágó kecskék. MS Bodley 764



Kecske Kecske
174
Eszerint hol a ~, hol a zerge vagy a gazella leírásához tartozott, hogy a magas hegygerinceken szívesen időző és eledelt kereső állat messziről észreveszi, ki közelít hozzá barátként, ki ellenségként, csalárdsággal, ill. vadászként. A rövid leírás hosszas kommentálása a bestiáriumokban krisztológiai jelképpé tette a ~t éles látásának köszönhetően. A ~ ugyanis világosan felismeri, ki a jó, s ki a gonosz, „mert tudja az Úr az igazak útját; a gonoszok útja pedig elvész” (Zsol 1,6). A ~ olyan, mint a Megváltó, aki felismerte Júdást, az árulását. A magas hegyek a próféták, az apostolok, s ahogy a ~ megtalálja a megfelelő legelőket, úgy Krisztus is felleli a hívők jó cselekedeteit, ami az ő tápláléka, mert a legelők maguk a különféle helyeken épített templomok.4 Az egyhangú kommentek között üdítőleg hat az Oxfordi Bestiárium, amely a magaslatokon élelmet kereső ~ket a jó prédikátorokhoz hasonlítja, akik a Szentírás soraiból kiindulva legeltetik éles pillantásukat a különböző cselekedeteken, szétválasztva a jót a rossztól.5 Más szerzőnél (Philippe de Thaün) a hegyek, ahol a ~k legelnek, egyenesen az erények magaslatai, és Isten mindent lát a magasból, erényeket és bűnöket.6 Isidorus a ~bak bujaságával kezdi az állat bemutatását: „ez az állat buja, összeférhetetlen, és állandóan heves vágy hajtja a párosodásra”. A nőstények kapcsán pedig ő is hangsúlyozza a hegyek magaslatairól tiszta, éles, látásukat, amikor látják, ki közelít.7 A ~bak a keresztény ikonográfiában az ókori termékenység jelképiségből eredően a bujaság, a kéjvágy megtestesítője, a boszorkányok hátasa, valamint az ördög és démonábrázolások komponense, attribútuma. A Zsinagóga allegorikus ábrázolásán a zsidóságot megtestesítő nőalak gyakran kosvagy kecskefejet tart a kezében, amely – a keresztények számára Krisztus megváltó tettét követően szükségtelen – ószövetségi áldozat jele. Ikonográfiáját tekintve a ~t gyakran ábrázolják a hegyi legeltetésen,8 egy fa
közelében állva, a fával szemben, azt támasztva,9 amint a lombozatot rágja.10 • Újkori szimbolikája a vallásos magyarázatokat félretéve és Arisztotelészig visszanyúlva a ~ ostobaságát emeli ki.11 Valójában az állat kellemetlen, éles hangja váltott ki ellenérzést, de bor- vagy vízszínű tekintete (a 16. sz.-ban egyenesen ~szemszínnek nevezték) se sok jót ígért az arisztotelészi megfigyelésekre alapozva.12 A bak továbbra is a bujaság jelképe.13 A Plinius által is elmesélt történet a hídon találkozó két ~ről, nem az eszesség, hanem a békesség, az engedékenység jelképeként értelmezte az állat viselkedését.14 Az az ókori hiedelem, miszerint a ~ által megnyalt olajfa többé nem terem, a hízelgés és a rágalmazás szimbólumává tette, hiszen ez a bűn is terméketlen és elsorvasztja az alantas lelkeket.15 Az emblémáskönyvek is előszeretettel ábrázolják az olajfát nyaldosó ~t, ahogy pl. Camerarius emblémáján és láthatjuk.16 A magaslatokat kedvelő és onnan mindent látó ~ megjelenítése az állatnak a veszélyeket kerülő tulajdonságát hangsúlyozza.17 • Miskolczi Gáspár Vad-Kertjében a bujaságot megtestesítő ~bakról ír, valamint a fiatal fák törzsének kérgét megrágó ~t a gonosz rágalmazók jelképének nevezi ő is. Dániel prófétára hivatkozva „A’ Nagy Sándor birodalma hasonlíttatik Ketske-Bakhoz”, a →párduchoz hasonlóan. Az ószövetségi bűnbakot Krisztusra vonatkoztatja: „A’melly Ketske Baknak a’ fö Pap által vitetett fel, ’s még pedig esztendőben tsak egyszer: Azonképen a’ Krisztus-is mint igaz fő Pap magát megáldozta.” A magas szirtekre szökellő vad~t az Én 2,7–9 nyomán szintén Krisztushoz hasonlítja.18 Bod Péter biblialexikonjának szócikkében a gödölye (fiatal hím ~) a szelíd embert, ugyanakkor a haszonnövényeket lelegelő gödölye a hitetleneket jelképezi. A ~ példázza „a’ rendetlenséget és a Természeti gonoszt, a’ Választattakban, a’mely az indulatok rendetlenségében és a Testnek szilaj engedetlenségében, bujaságá



Kecske Kecske
175
ban szokta ki-adni önmagát”.19 • A ~ háziállatként húsával, tejével, bőrével is hasznot hoz az embernek, gidaként pedig kedvelt játszótárs. Verseghy Ferenc Rikóti Mátyás c. elbeszélő költeményében a zenészi ügyesség jelölője: „olly merészen ugrált claviatúrájánn, / mint a vásott kecske Tátra kősziklájánn.” Petőfi Sándor Fresco-ritornell c. tréfás versében a ~ bohókás mozdulataival számol be érzéseiről: „Mihelyt megpillantottalak, menyecske, / Bordám alatt ez a kis húsdarab / Ugrálni kezdett, mint sziklán a kecske.” Dsida Jenő Hegyenlakók c. versében a bukolikus hangulatok érzékeltetője: „Az éjszaka örömeiért hálás vagy nekem, – / én nyilakat és nyársat hegyezek, / míg megfejed a kecskét.” • A magyar néphitben jósló állatként is szerepel, nem kifejezetten negatív jelentéssel. Jó jelnek tartják, ha a beteget megnyalja egy ~. Időjárásjósló szerepet is tulajdonítanak neki: ha ~k birkóznak vagy a ~ szaladgál és közben mindent megszimatol, esőre, viharra lehet számítani.20 A népi állatmaszkos játékok között a ~ a sűrűn ábrázolt állatok közé tartozik. Magyar nyelvterületen általánosan ismertek a maszkok, legkülönbözőbb alkalmakkor és kalendáris napokon jelentek meg a népi játékokban. Nem kötődtek egyetlen alkalomhoz vagy jeles naphoz sem. Megjelenésük leggyakoribb a Nagyalföldön, Erdélyben, Észak-Magyarországon és Kelet-Magyarországon, Dunántúlon csak elszórtan. A ~maszkok használata leggyakrabban a farsang idejére tehető, de emellett a lakodalmakban és munkaalkalmakkor is népszerű szereplő volt. A kalendáris napok közül a Luca-naphoz kötődő szokásokban volt szerepe. A népi díszítőművészetben nincsenek széles körben jelen a ~ábrázolások. Kiemelkedő azonban megjelenésük a dudák kialakításában. A hangszer egyik alkotóeleme a dudafej, amelynek egyik legnépszerűbb faragott alakja a ~fej, a kos- és az emberfej mellett. A hangszer megjelölésére széles körben használják a ~duda elnevezést is.21 Szá
mos szólásunkban szerepel: „a kecske jól lakik, a káposzta is megmarad” (mindenki jól jár); „vén kecske is megnyalja a sót” (idős embert is érdeklik a nők); „úgy szereti, mint kecske a kést” (valamit nagyon nem szeret).22 • A ~ a magyarországi művészetben sokféle szimbolikus értelmet hordozhat: zsidóság, ördög, termékenység, szeretet, bujaság, az ifjúság erényre nevelése.23 A Bak mint zodiákus jegy ábr. pl. gyámkő a kolozsvári Wolphard–Kakas-ház zodiákus termében Wolphard István építkezéséből (1586 előtt, Cluj-Napoca, Románia).24 Szent állat, attribútum, mítoszszereplő is, különösen a mitológiai jelenetek ábrázolásában tűnik fel: pl. Pán a nimfákkal (1845, Fáj, Fáy-kastély, dombormű a díszteremben). A tihanyi visszhang regéjének fontos motívuma az aranyszőrű ~nyáj, ennek a maradványa a ~köröm. A legenda ábrázolása pl. Czinke Ferenc muráliája a tihanyi általános iskolában (1978). Kecskemét város címerállata.
1 Ov. Fast. 2, 268. 2 Plin. NH 8. 201. 3 Phys. gr. 41. 4 Phys. lat. B. XX; Phys. lat. B-Is. XX; PdB vers. XLIII; Dicta Iohannis Chrysost. 14; Guill. Clerc. 1729–1830; BM XII.
5 Ashmole 1511, 824–825. 6 PhdTh. 581–632. 7 Etym. 12, 1, 14–15. 8 Párizs, BNF, fr. 1444b, f. 248v; BNF, lat. 3630, f. 79r; Oxford, Bodleian Library, Ms. Ashmole 1462, f. 50v; London, British Library, Royal Ms. 2 B. vii, f. 105r; Hága, Museum Meermanno, MMW, 10 B 25, f. 11r. 9 Párizs, BNF, lat. 14429, f. 111v; Oxford, Bodleian Library, Ms. Bodley 602, f. 17v; London, British Library, Harley Ms. 3244, f. 46v. 10 London, British Library, Royal Ms. 12 C. xix, f. 31v; Párizs, BNF, lat. 3630, f. 79r; BNF, lat. 6838B, f. 8v; Oxford, Bodleian Library, Ms. Bodley 764, f. 20v. 11 Ripa 1618, 511–512. 12 Della Porta Fis. 377. 13 Pier. Valer. 122–123. 14 Picin. 159. 15 Uo. 16 Camer. II, 67. 17 Uo., 68.



Kecske 176 Kentaur
Kentaur és lapitha harca. Athéni fríz, Kr. e. 5. sz. London, British Museum
18 Miskolczi 1702, 215–225. 19 Bod 1746, 137. 20 Kandra 1897, 153. 21 Manga 1968, 150. 22 Bárdosi 2012, 336. 23 Seibert 1986, 44; Dittrich 2004, 571–581; MAMŰL V, 2005, 260. 24 AH 1974/2, 334–336; AH 1991/2, 157–164; Vanyó 2000, 226–231; Kovács 2003, 36.
❧
KENTAUR
(kentaurosz, kentauri)
Jelentése: alantas ösztönök, állhatatlanság, kétszínűség, eretnekség, bölcsesség (Kheirón), ördög hatalma
A görög mitológia fantáziaszülte lénye: felsőteste férfi, alsóteste →ló. A ~ok a mitológia szerint kizárólag a görög szárazföldön, közelebbről Thesszália erdős hegyvidékén éltek. A görög mitológia egyik leghíresebb története – egyben a görög képzőművészet igen kedvelt témája – az ún. kentauromakhia, vagyis a küzdelem, amelyet a lapithák vívtak a ~okkal. A lapitha király, Peirithoosz esküvőjén vendégeskedő ~ok – a sok bortól megrészegülve – el akarták rabolni a menyasszonyt, Hippodameiát, de a lapithák végül legyőzték
őket. A kentauromakhia ábr.-a számos görög templom szobrászati díszítésének témája, és ebben a kontextusban a görögségnek a barbárokkal – mindenekelőtt a perzsákkal – vívott küzdelmének az allegóriája. A ~ok közül csak néhányan lépnek elő individuumként, mint Kheirón vagy Pholosz. A többiek vad és erőszakos, alantas ösztönök uralta természetével ellentétben őket a bölcs megfontoltság jellemezte. Kheirón nevelte Iaszónt és Akhilleuszt, ő tanította gyógyításra Aszklépioszt. • A képzelet, a hiedelmek, az álmok és a valóság sajátos keveredéséből született lény gazdag középkori ikonográfiájára és a szörnyek ábrázolásának elterjedésére bizonyíték Szt. Bernátnak a templomokat és kolostorokat díszítő és a hívők figyelmét elvonó szörnyek elleni közismert kifakadása is: e fura lények között megemlítette a „borzalmas kentaurokat” is.1 A különféle alakban leírt és ábrázolt keveréklények és szörnyek között a ~ könnyen azonosítható, és félig ember, félig ló (vagy →szamár) összetétele sem változott az idők során. A Physiologus a →szirénnel együtt tárgyalja hippo~ként: állhatatlanság és kétszínűség jellemzi (kettős alakjából következően), akár a nyájas beszédű hízelkedőket és az eretnekeket.2 Isidorus a lovak természetéről és viselkedéséről szólva jegyzi meg, hogy érzelmeiket is ki tudják mutatni, sírni is képesek, „amiért is a kentaurokban is keveredik az emberi és a lótermészet”.3 A bestiáriumok is ennyit közvetítenek a centaurus elnevezéssel,4 bár az állatoskönyvek nagyobb része – középkori invenció gyanánt – rendre keveri elnevezésében (és így leírásában is) a (hippo)~t és az ono~t (onocentaurus). Ez utóbbi nevét illetően emberi felsőtestből és deréktól lefelé szamárból képzett keveréklény. Az eltérő elnevezés ellenére azonban a lény szimbolikája nem változott: kétszínű, hamis, sőt istentelen és csaló eretnek.5 Nyilvánvaló, hogy a lény kettős formája indította a bestiáriumok szerzőit a kétféle természet, így az eretnekség és a kétszínűség hangsú



Kentaur Kentaur
177
lyozására. Női változata is megjelent, amely egy parázna szamár és egy parázna nő nászából született. A ~ középkori ikonográfiája a fenti leírásokat követte: hóráskönyvek, illuminált kódexek margináliáit díszíti, s egyben inti az olvasót a helyes erkölcsiség követésére. Egyházi építészeti ornamentikaként is gyakori. Az egyiptomi szerzetesség vezéralakjának, Remete Szt. Antalnak többek között ~ alakjában jelent meg a gonosz. Ennek ábrázolása számos freskón megjelenik: pl. Agnolo Gaddi freskója (1385)6; San Salvatore-templom (1500 k., Pavia). • A reneszánsz kori festészetben a ~ egyrészt továbbra is az alantas ösztönök megjelenítésének eszköze, talán leghíresebb példája Sandro Botticelli Pallasz Athéné és a kentaur c. festménye7 (1485 k.), amely a bölcsesség istenasszonyának az ösztönök feletti győzelmét szimbolizálja. Többféle szimbolikus értelmezése van a képnek (szűziesség és paráznaság; alázat és kevélység), de mindegyik az emberi értelem és a ~ által reprezentált ösztönök kapcsolatát ábrázolja. A reneszánsz antikizáló jellegzetességét illusztrálja Michelangelo első autentikusnak tekintett alkotása, Kentaur-csata c. domborműve (1492 k.).8 Már az ókorban is nevesített ~ok közül Kheirón alakja a középkorban is jelentős volt Akhilleusz nevelőjeként, de az újkori, reneszánsz eszmeiségben külön hangsúlyt kapott a bölcsesség szimbólumaként. Machiavelli A fejedelem c. művében az ideális uralkodó nevelőjének Kheirónt tanácsolja, arra utalva, hogy az erőnek és az értelemnek a körülmények szerinti alkalmazását az ember és az állat alakját elegyítő ~ képes a fejedelemnek jól megtanítani. A bölcsességéről híres mitológiai alak, Kheirón ~ és neveltje, Akhilleusz kapcsán Machiavelli a minden helyzetben sikeres fejedelem – és az ember – összetett, képlékeny, emberi észszel és állati ösztönökkel kevert alakját állítja példaként. Alciato egyik közismert emblémája a ~ Kheirónnak éppen erre a funkciójára mutat rá.9 • A keresztény szimbolikában
általában a rossz, a démon megtestesítője, ritkábban a hatalmasok tanácsadója, vagy a titok, a kincs, az alvilág, a pokol őrzője.10 Az antik hagyományból származó fantázialény
az ördögök hatalmát testesíti meg, nő- és férfitestű változata egyaránt elterjedt a művészetben: ábr. pl. a pécsi székesegyház 11. sz.-i kentauros oszlopfejezetének jobb oldalán11; kaputimpanon dombormű Újudvarból (1200–1250). Az esztergomi királyi palota ásatásán elkerült zöld mázas padlótégla ~ral valószínűleg III. Béla palotaépítkezéséhez köthető (1200 k.).12 Megemlítendő még a dobot verő ~ alakú aquamanile (kézmosó edény) Abaújszántóról (1200 k.): a ~ hátán kis fuvolázó alakot hord, feltételezés szerint Akhilleuszt és nevelőjét, Kheirónt ábrázolja.13 ~ és →griff küzdelmét ábrázoló fejezetet láthatunk Szávaszentdemeteren (Sremska Mitrovica, Szerbia, Szerémségi Múzeum), amelyet a Jó és a Rossz harcaként értelmeznek a kutatók.14 A ~ vagy ~viadal ábr.-a a református templomok 18. sz.-i festett kazettás mennyezetének gyakori eleme.15 A ~ az antikizálás egyik kedvelt motívuma, pl. gyakori Jagelló-kori címeresleveleken címerpajzstar
Kentaur. Padlótégla, 1200 k., Esztergom, Vármúzeum



Kentaur 178 Kerberosz/cerberus
tó pozícióban16; l. Viczay Mihály hédervári angolkertjében antik kővázák és mitológiai témájú szobrok között asszonyt rabló ~ szobra (1790 k.)17. A római másolatról ismert az idős és a fiatal szerelmes ~ hellenisztikus szoborpárja, amelyről számos másolat készült: a nagytétényi kastélyparkban 2005 óta lévő idős Szerelmes kentaur bronzszobrát Hauszmann Alajos hozta haza egyik tanulmányútjáról. Figyelemre méltó a nyilazó ~ zodiákus jegy: l. pl. gyámkő a kolozsvári WolphardKakas-ház zodiákus termében Wolphard István építkezéséből (1586 előtt, Cluj-Napoca, Románia).18 Szerelmi csatát ábrázol Szinyei Merse Pálnak a Kentaurok rohama c. festménye (1873), amelyen a ~ok asszonyokat üldöznek.19 Mint szent attribútuma is megjelenik: Szt. Jeromos Szent Pálnak, az első remetének élete című munkája szerint Remete Szt. Antalt ~ igazítja útba Remete Szt. Pálhoz. Ennek ábrázolása látható, talán a budaszentlőrinci kolostor másolóműhelyében készült pálos antifonálé díszítésén (1500 k.).20
1 Bernát 29. 2 Phys.13.
3 Etym. 12, 1, 43.
4 Ashmole 1511, 855.
5 Phys. lat. C. XI; Gerv. 1555. 6 Firenze, Santa Croce-bazilika, Castellani-kápolna. 7 Firenze, Galleria degli Uffizi. 8 Firenze, Buonarroti-ház. 9 Alciato, 145. 10 LCI 2 504–508; MAMŰL V, 2005, 297. 11 MÉ 1963/2–3, 113–120. 12 Pannonia Regia 1994, 182–183, 215; Tóth 2010, 147. 13 MÉ 1961/2–4, 139–144; Galavics–MarosiMikó–Wehli 2001, 87–88. 14 Jeremić 2010, 12. kép. 15 MÉ 1982/2, 120–134; Mátyás király 2008, 223. 16 AH 1995/2, 253–258. 17 Galavics 1999. 64–65; Galavics–MarosiMikó–Wehli 2001. 436. 18 AH 1974/2, 334–336; AH 1991/2, 157–164; Vanyó 2000, 226–231; Kovács 2003, 36. 19 Történelem – kép 2000, 699.
20 Budapest, SZM, f. 44v; Pálosaink 2014, 18–19.
❧
KERBEROSZ/CERBERUS
Jelentése: alvilág bejárata, sötétség, alvilág, a három életkor, pokol démona, kínszenvedés, halálfélelem, lélek pokla, fontoskodó, modortalan ember, mértéktelenség, viszály, föld, halál
Indulatos, hirtelen haragú, modortalan, fontoskodó alakhoz társított mitológiai figura, akinek a leírása némileg módosulhatott, ám feladatát és szimbolikáját tekintve nemigen találunk ellentmondást: az alvilág bejáratát őrző félelmetes, háromfejű →kutya, akit már Homérosz is említ, még névtelenül.1 A szörny nyakán →kígyók alkotta sörény volt. A költők hol egy-, hol ötven-, hol százfejű vérszomjas lényként írják le, a görög tragédiaköltők és a római költők háromfejű lényként említik. A ~ ügyel arra, hogy senki illetéktelen ne léphessen be az alvilágba, és ne térhessen onnan vissza egyetlen lélek se, akit Kharón átvitt az alvilág folyóján. Hésziodosz az első szerző, aki nevén nevezi és származásáról is szól: a százfejű, embertestű szörnyetegnek, Tüphónnak és a félig nő, félig kígyószörny Ekhidnának a nászából született „Hadész érchangú ebe, Kerberosz, ádáz, / durva, szemérmetlen szörny, ötven fejjel a törzsén”.2 Bakkhülidész cakkos fogazatú kutyának láttatja.3 Apollodórosz háromfejűnek, sárkányfarkúnak írja le, akinek hátán kígyófejek meredeztek.4 A görög mitológia szerint csak Héraklésznak és Orpheusznak (latin nyelvi-művelődési kontextusban Hercules és Orpheus névváltozatban ismert hősöknek) – utóbbi lantjátékával varázsolta el a szörnyet – sikerült életében lejutni, majd visszatérni az alvilágból. Héraklész tizenkét munkájának egyikeként puszta kézzel legyűrte, majd megragadta a ~t, és felvitte a felvilágra megmutatni Eurüsztheusznak. A klasszikus irodalmakban többnyire Hercules és Aeneas alvilágjár



Kerberosz/cerberus Kerberosz/cerberus
179
ása kapcsán jelenik meg. Aeneas „mézes ezerjófűből gyúrt süteményt vet eléje / mákonyosat”, így tudja a szörnyet elaltatni.5 A költő Orpheus diadalát is megénekli, akinek zenéjét „Cerberus is hüledezve figyelte”.6 Ovidiusnál többször megjelenik a háromfejű „Cerberus-eb”, aki hármat ugat tajtékzó szájával,7 és Medea által kevert méreg is ~ kihányt és megaludt nyálából készült.8 Tibullus az „ádáz Cerberus” képét idézi fel a háborúról szóló elégiájában.9 A költőknél akár százfejű állatként is szerepelhet.10 Seneca a földre felhozott, remegő, háromfejű ~ról szól, és részletesen leírja a Styx kutyájának rémisztő külsejét és Hercules diadalát.11 • A középkorban egyértelműen a szörnyek közé sorolták Hadésznak, az alvilág istenének háromfejű kutyáját, aki az alvilág őreként a pokol bejáratánál iszonyú csaholással fogadja a halottakat. Isidorus szerint ~ három feje az ember három életkorát (fiatalság, felnőtt kor és öregség) jelképezi, amely során „az embert felemészti a halál”.12 A Liber monstrorum az ókori legendákat felelevenítve jelzi, hogy mindenkit beenged, ám kifelé senkit. A szörny háromféle csaholással kínozza a halandókat. Megemlíti Héraklész mítoszát is, aki az alvilág urának, Hadésznak a trónjától vonszolta el a remegő, láncra vert csökönyös szörnyet, aki őrült ugatásával provokálta a heves természetű hőst.13 A középkori francia epika az antik római mitológiát, főleg a Vergiliust és Ovidiust is forrásul választó 12. sz.-i Aeneas-regényben a ~ alakját jellegzetes korabeli, olykor groteszk átiratban közvetíti, igen részletes leírását adva: szörnyű rút, kövér bulldog, fején kígyókkal, aki három kutyafejjel ugat, szőrös, görbe lábú, nyála mérgező. A középkori hívő számára az állat a bűnös evilági lét utáni kínszenvedést jelképezte. A középkori gondolkodásban ~ allegorikus jelentése kerül előtérbe, amikor a pokol démonának alakját veszi fel az
egyházatyák értelmezését követve. Így hol a mértéktelenség, hol a (három feje miatt) a viszály szimbóluma. Bölcs Alfonz egyetemes történetében is szerepel a háromfejű ~. • Újkori értelmezését tekintve Enrique de Aragón a mértéktelenség bűnével azonosítja Hercules munkáiról szóló értekezésében (1417), mondván, neve ’húsevő’-t jelent. Juan de Mena a La Coronaciónjához írt kommentárjában (1438) viszont Ovidiusra, Boetiusra és görög forrásokra hivatkozik, amikor ~t hol a minden élőt elnyelő és felemésztő földdel,14 hol az embert elragadó halállal azonosítja. Dante Isteni színjátékában a mértéktelenség bűnében vétkezők körét őrzi a „kegyetlen, cifra állat”, s „ugat három fejével kutyamódra” vicsorgón. Leírása igen érzékletes: vörös szemű, ronda, sötét szakállú, és óriási hasú „nagy féregállat”.15 A három fej itt a mértéktelenség jellegére is utal, azaz a mennyiség, a milyenség és a folyamatos evés révén elkövetett vétket jelképezi. François Villon négyszájú, gyilkos ~ról versel (Kettős ballada a bolond szerelemről). John Milton a pokoli sötétség és ~ szüleményének tartja a melankóliát (L’allegro). Ami általában a lelki jelentését illeti, szimbolikája szerint ~ csak a földön szelídíthető meg vagy győzhető le, vagyis hirtelen környezetváltoztatáskor: eszerint a lelkierő, a spirituális felemelkedés szabadít meg a démonoktól. • Az újkori leírásokban és képeken az alvilág nélkülözhetetlen szimbóluma. Pluto és Proserpina mellől nem hiányozhatott, és Herkules hőstettei között is felemlegették. Ikonográfiáját tekintve, alakját Vergilius és Seneca, olykor Dante nyomán rekonstruálták: vérengző, háromfejű kutya, fején kígyókkal, akik a vért nyaldosták, nyakán szőrös viperák, a mindent felemésztő kegyetlen állat farkát is kígyó képezte.16 A reneszánsz és a későbbi korok festészetében járulékos elemként van jelen: Héraklész vagy Orpheusz kapcsán jelenítik meg, mint



Kerberosz/cerberus 180 Keselyű
Keselyűk. Pólya, Állatország képterme
Rubensnek a híres Orpheusz és Euridiké c. festményén.17 Az emblémáskönyvek szerint „úgy kell lefesteni, ahogy szokták”,18 vagyis a klasszikus leírások és ábr.-ok bevett formájában. Pluto szekerének ábrázolása is elképzelhetetlen az alvilág bejáratát őrző ~ nélkül. • A háromfejű kutya magyar irodalmi előfordulása is csak az előkép ismétléseként lehetséges: vagy szorosan a görög mitológiával, vagy kissé eltávolodva tőle. Az elsőre Virág Benedek Orfeushoz c. versének két sora példa: „Oh Thráciának dísze, nagy Orfeus! / Engedd: dicsérjem mennyei lantodat, / Melly megszelídíté haragját / Poklok előtt fene Cerberusnak”; a másodikra Juhász Gyula Színházi szonettjének egyik tercinája: „Az élet piros és víg fonalát / Hamar szövik és oly sietve vágják / S mogorva Cerberus vár odaát.” • A magyarországi művészetben a ~ legendaalak Ráday Gedeon péceli kastélya nagy könyvtártermében látható az Orpheus-freskón.19 Herculeshez kapcsolódik alakja a Bruckenthal Sámuel nagyszebeni (Sibiu, Románia) palotája Herkules-termében látható freskón.20
1 Il. 8, 368; Od. 11, 622. 2 Hes. Op. 310. skk. 3 Bacchyl. 5. 4 Apollod. Bibl. 2, 5, 12. 5 Verg. Aen. 6, 391; 417–418. 6 Verg. G. 4. 471. 7 Ovid. Met. 4, 449. 8 Uo., 7. 412. 9 Tib. 1, 10, 35. 10 Pl. Hor. Carm. 2. 13. 34. 11 Sen. Her. Fur. 60–63, és 783–827. 12 Etym. 11, 3, 33. 13 Lib. Monstr. 2, 14.
14 Vö. továbbá Ripa 1618, 357.
15 Dante, Isteni színjáték, Pokol, VI, 13 skk. 16 Vö. Baccio Baldini, Discorso sopra la Mascherata della Geneologia degl’Iddei de’ Gentili, 16. 17 Madrid, Museo nacional del Prado. 18 Ripa 1618, 68. 19 Berecz–Lángi 2003, 7. kép. 20 AH 1996/2, 177–187, 58. kép.
❧
KESELYŰ (vultur)
Jelentése: szüzesség, szeplőtelen fogantatás, Megváltó Krisztus, bűnös lélek, ördög, rossz előjel, haláljós, természet, anya, látás, megérzés, Athéné, Héra
A legmagasabban repülni képes, viszonylag nagy testű, dögevő madár. Feje általában tollatlan. Rendkívül éles látásával messziről meglátja a döglött állatot. Széttárt, szinte mozdulatlan szárnyával nagy köröket leírva röpül. A ~ számos esetben azonos szimbolikával rendelkezik, mint az életvitelét tekintve valóban sokban hasonlító többi ragadozó madár, a →sas, a →héja vagy az ölyv. Különösen gyakran a sassal való összevetésben tárgyalták, olykor keverve a két madárral kapcsolatos ismereteket. • Már Arisztotelész is leírta, hogy a ~k követik a hadseregeket,1 tudva, hogy az összecsapások számukra eledelt jelentenek. Sőt, előre megérzik, hol az a hely, ahol halottra lehet számítani. Plinius közvetíti azt az információt, miszerint három nappal előre ott röpködnek, ahol holtestek lesznek.2 Pliniustól tudjuk azt is, hogy az illatok a ~ halálát okozzák.3 Kifejezetten a



Keselyű Keselyű
181
Haldoklóra támadó keselyű. Royal MS 12 F. XIII
~re vonatkozó részletes leírást olvashatunk Ailianosznál, aki a tetemek elleni valóságos háborút viselő madárnak írja le, tekintve, hogy úgy bukik rá a döghúsra, mintha az ellensége lenne, és a haldoklót is szemmel tartja. Úgy tudták, hogy nem születik hím ~, csak nőstény, aki a déli széllel szemben repül, s ha az nem fúj, akkor a keleti széllel szemben nyitja ki csőrét, ami megtermékenyíti. Nem költ, hanem élve szüli meg fiókáit, akik szinte azonnal rövid repülésre képesek.4 E legutóbbi megjegyzés a madár szimbolikájának alapvető eleme az újkorig, s különösen a középkor tartja az egyik legfontosabb ismérvének.5 • A dög~ tisztátalan madár (3Móz 11,18), és dögevő mivolta a Bibliában is megerősítést nyert. Az evangéliumokban az Emberfia eljövetelét megelőző végső, kegyetlen idők jövendölésénél olvasható: „Ahol a hulla van, oda gyűlnek a keselyűk” (Mt 24,28; Lk 17,37). • A Physiologus leírásában6 a ~ magas, égbe nyúló hegyeken tanyázik, és a szülést elősegítő kőért elrepül Indiába (a kő az ún. aetit, saskő, amelyet mágikus, gyógyító tulajdonságúnak tartottak). A különféle verziók végül ugyanazt mondják: szüléskor ráhelyezkedik a kőre, s így fájdalommentesen szül. A szimbolikus magyarázatot illetően az ember is, amikor gonosz, ördögi gondolatokkal terhes, ezektől a ~ szüléséhez hasonlóan kell megszabadulnia. Isidorus szerint úgy tartják, hogy a ~ (vultur) lassú röptéről (volatu tardo) kapta nevét. Korábbi leírásokat összefoglalva azt mondja, hogy párosodás nélkül termékenyül meg. A sashoz hasonlóan még a tengeren túlról is megérzi a dögszagot, és mivel nagy magasságban repül, onnan mindent észlel.7 Az a hiedelem, miszerint testi kapcsolat nélkül termékenyül meg, a szüzességet és a szeplőtelen fogantatást8 is jelképezheti. Hugo de Folieto Aviariuma részletes leírással és erkölcsi magyarázattal szolgál: krisztológiai szimbólummá teszi a ~t, aki a magasból egy döglött állat láttán lecsap, hogy megegye, s
így könnyű zsákmánnyá válik maga is, mert elfogják és megölik. A Megváltó is az égi magasságból leereszkedve nézett le halandóságunk tetemére. Értünk vált emberré és halt meg itt az, aki halhatatlan.9 Ugyanakkor a szimbolika változtathatóságára maga Hugo mutat rá, amikor azt is elmondja a ~ közismert cselekedetére asszociálva, hogy azért követi a seregeket, hogy dögökkel lakjon jól, s ehhez hasonlóan tesz a bűnös lélek is, amikor az elvetemült emberek ördögi seregéhez csatlakozik, hogy rossz szokásait kielégítse. A ~ döggel táplálkozik, ahogy a bűnös is a halált előidéző testi vágyakban leli örömét.10 Pierre de Beauvais példaként a szegényeket kifosztó gazdagokat hozva fel, nem a bűnös lélekkel, hanem magával az ördöggel azonosítja a madarat.11 Ahogy a ~ kiszagolja a dögszagot, úgy érzi meg az ördög is, mely lelket tudja hatalmába keríteni.12 Mindenesetre a bestiáriumok rossz előjelnek, haláljósnak13 tekintették a ~ feltűnését. Ikonográfiájában háromféleképpen jelenik meg: karmaival egy döglött állatot marcangol14 vagy halott embert,15 vagy jellegzetes figyelő pózban csőre, szeme és szárnya hangsúlyozásával.16 • Az újkorban a madárról kialakult kép módosulásához az antik források alaposabb ismerete mellett a reneszánsz kori természetfilozófiai gondolkodás és az egyiptomi hieroglifák iránti fokozott érdeklődés is hozzájárult. A ~ a természet szimbólumává vált az emblémáskönyvekben, tekintve, hogy a természet



Keselyű Keselyű
182
Keselyű. CC
mozgásában és a világ változásában minden esendő és elmúló, így a zsákmányra mindig éhes ~ semmisíti meg az anyagi világ halandó elemeit.17 Az egyiptomi bölcselet hatását mutatja, hogy az anya, a látás, a körülhatárolás, a megérzés, az irgalmasság jelképeként is értelmezték.18 Anyaszimbólum, mert az ókori hiedelem továbbéléseként úgy tartották, nincs hímje, így a szél termékenyíti meg; a látása minden más állaténál kiválóbb, s nagy távolságból észreveszi a zsákmányát; a körülhatárolást és a megérzést is jelképezi, mert behatárolja hét nappal a bekövetkező háború előtt a területet, ahol majd a harcok zajlanak (az ókori hadvezérek is megfigyelőket küldtek a csatatérre, vajon milyen irányba tekint a ~); irgalmas is, mert bár mindent megsemmisít, fiókáit százhúsz napnyi etetés közben nem hagyja magukra, s ha eledel híján maradnak, a madár sebet ejt a combján és vérével táplálja őket:19 a combjából a tollakat kitépő, majd hogy onnan vért nyerjen, sebet hasító ~ gyakori ikonográfiai eleme az irgalmasságnak is20. Mint ragadozó madár a sassal és a →hiúzzal együtt leggyakrabban a látás szimbóluma.21 • Miskolczi Vad-Kertjében „a’ deákok [által] vulturnak nevezett” madárnak az európai művelődésben megjelenő valamennyi jellemzőjét felsorolja: csak döghússal él, a természet azért teremtette,
hogy „légyen mint valami eleven koporsó”, s e madarak „ne engedjék, hogy az aer a’ sok dögökből ki-származó rút büdös és mérges gőzölgések által megvesztegedjék, hanem valaholott dögre találkoznak, nagy sebességgel arra siessenek, és minden szemek elől gyomrokba temessék el azt”.22 Kitűnő látásával és szaglásával messziről észlel minden dögöt, és a seregekben szolgáló katonák is rettegnek a ~ láttán. Ugyanakkor nem fogadja el azt hiedelmet, miszerint csak nőstény ~k lennének, és hogy még a záptojásaik is kikelnek. Ailianoszt idézve jelzi, hogy „a saskeselyűk felette igen gyűlölik a’ drága keneteket és kedves illatot, mivelhogy a’ büdös dögöknek illatjához szoktanak”.23 • A ~ dögevőként a →hiénához hasonlóan negatív megítélésű madár. Beöthy Zsolt Kálózdy Béla c. regényében egy színésztársulat összeférhetetlen tagja valósítja meg azt, amit a közvélekedés belelát a madárba. Arany János Keveháza c. versében a bekövetkezők előhírnöke: „Azér’ vijjog a keselyű, / Azér’ szállong turul s ölyű, // Mert holnap ilyenkor, halott, / Százezrivel fog veszni ott.” • Mesék és mítoszok állandó motívuma a madár és a →kígyó közötti harc, amelyben a ~ és más ragadozó madarak a gonoszt jelképező kígyó ellenségei, akit rendszerint legyőznek.24 A Pengő c. mesében az arasznyi ember nagyobbik fia egy hatalmas ~ két ezüsttollal.25 • A népi világban régen nagyobb madarak csontjából (→gólya, ~) is készítettek furulyát.26 A botfaragó pásztor, Nagy Pál Miklós munkáin az állatfigurák különféle díszítőmotívummal tarkítva csigavonalban lefelé haladnak. Köztük található ~motívum is.27
1 Arist. Hist. an. 563a 9. 2 Plin. NH 10. 19. 3 Uo., 11. 279. 4 Ail. NA 2. 46. 5 Basil. Hex. VIII, 6. 6 Phys. 19.
7 Etym. 12, 7, 12. 8 Ambr. Hex. V, 20, 64; Picin. 101.



Keselyű 183 Kígyó, áspis, vipera
Kígyó. Raff, Természet história
9 Hugo Folieto, XLIII. 10 Uo. 11 PdB vers. XII. 12 BM LVIII. 13 Ambr. Hex. V, 23, 81; Bodley 764, 128; BV XVII. 14 Oxford, Bodleian Library, Ms. Douce 308, f. 106r; Bodleian Library, Ms. Bodley 764, f. 61r; Bodleian Library, Ms. Bodley 602, f. 59r. 15 Párizs, BnF, lat. 3630, f. 86r; Epiphan. 26. 16 Párizs, BnF, lat. 6838B, f. 20v; Oxford, Bodleian Library, Ms. Ashmole 1511, f. 56r. 17 Ripa 1618, 362. 18 Horap. I, 11. 19 Uo.; Pier. Valer. 228–237. 20 Ripa 1618, 87; Picin. 101. 21 Ripa 1618, 469, 473. 22 Miskolczi 1702, 290. 23 Uo., 292. 24 Róheim 1911, 135. 25 Versényi 1890, 337. 26 Sárosi 1962, 590. 27 Györffy 1987, 116.
❧
KÍGYÓ, ÁSPIS, VIPERA
(ophisz, anguis, serpens – aszpisz, aspis – vipera)
Jelentései: alvilág, khthonikus istenek, újjászületés, orvoslás, orvostudomány, álnokság, gonoszság, okosság, ördög, ördögi kísértés, csábítás, keresztre feszítés előképe (Mózes réz~ja), bűnbánat, feltámadás (vedlő ~), rágalmazás, örökkévalóság, örök körforgás és megújulás (uroborosz), süketség, méreg (áspis), körkörös mozgás (amfiszbéna), bujaság (vipera), kegyetlenség (vipera), képmutatás (amfiszbéna), rágalmazás (áspis), hízelgés (áspis)
A több ezer ~faj mindegyikét ragadozó életmód jellemzi. Pikkelyes, végtagok nélküli hüllők, sajátos testalkatuk miatt hason csúszva-kúszva közlekednek. Tekintetük merev, soha nem pislognak. Kétágú nyelvük fontos érzékelőszerv. Mindenevők, jó pár fajuk mérgező. • Mind a görög ophisz, mind a latin anguis vagy serpens a ~ általános megnevezése, az egyes fajtákat külön névvel illették. A ~t egyaránt használták pusztításra (~mé
regbe mártott nyílhegy) és gyógyításra. Utóbbi esetben egyes részeit (bőrét, csontját, fogát, szívét) használták többnyire fog- fülés hasfájás ellen. A szólásokban és közmondásokban visszatérő motívum a ~ veszélyes és alattomos természete. Mivel a tekintetének mágikus erőt tulajdonítottak, a ~fejet használták apotropaikus (bajelhárító) jelképként is, pl. amuletteken. Kedvező1 és kedvezőtlen2 előjelként egyaránt fontos szerepet tulajdonítottak neki. Az áspis (aszpisz, aspis) veszedelmes mérges~, egyiptomi kobra, ismert egyiptomi pápaszemes ~ vagy ureusz~ néven is. „Kleopátra-kígyó” elnevezése onnan ered, hogy a királynő kobrával lett öngyilkos. Egy ókori hiedelem szerint a ~ csak a párjával együtt tud élni, és ha egyiküket megölik, a másik a gyilkos nyomába ered, és ösztöntől vezetve bárhol felismeri és megtámadja.3 Kevés lény van, akihez az antikvitásban annyi és annyiféle babonás és vallási hiedelem kapcsolódott, mint a ~hoz. A ~ szimbolikáját alapvetően életmódjának két jellegzetessége alapozta meg: a földön csúszó-mászó mozgása és a vedlése. Mint a földdel folyamatosan érintkező, a földhöz tartozó, khthonikus lény egyrészt állandó szimbóluma az alvilágnak és a khthonikus isteneknek – Hadésznak, Perszephonénak, Hekaténak és Tisziphonénak –, másrészt mint termékenységszimbólum, szent állata és attribútuma a föld termékenységét biztosító Démétér/Ceres istennőnek is. A ~ vedlése alapozta meg a csúszómászó szimbolikájának másik fontos jelentését: a folyamatos megújulást, az újjászületést. A vedléssel megújuló test mint az új élet szimbóluma magyarázza, hogy a ~ a gyógyítás istenének, Aszklépiosznak (Aesculapiusnak) is szent állata és egyben attri



Kígyó, áspis, vipera Kígyó, áspis, vipera
184
bútuma volt. A római házakban a Lararium (házi „szentély”) állandó szimbóluma: itt a ház lakóit oltalmazó erőt képviseli. A ~nak mint ókori kultikus szimbólumnak az alapvetően pozitív, a termékenységet és az élet megújulását jelképező szerepével markánsan ellentétes a görög mitológiában játszott negatív szerepe. Talán az a közvélekedésben mindmáig élő képzet, miszerint a ~ sötétbe húzódva vagy a földben megbújva élő, ijesztő és veszedelmes lény, vezethetett a görög mitológia olyan ~testű démonikus lényeinek a képzetéhez, mint az Ekhidna, Erikhthonios, Hüdra, Püthón, Tüphón. Ugyancsak ez a közvélekedés képezhette az alapját számtalan mitológiai történetnek, amelyekben a ~ az isteni bosszú eszközeként, pusztító erőként szerepel, pl. Héraklész, Orpheusz és Eurüdiké4 vagy Laokoón5 mítoszában. A ~ról elterjedt köznapi képet továbbítják a tanmesék. Egyik jellemző példája – a magyar nyelvben is közmondásos – a keblén ~t melengető emberről szóló aiszóposzi mese,6 amely a csúszómászó álnokságát példázza. Tucatnyi mesében többnyire a gonoszság, az álnokság, máskor az okosság szimbóluma. Az ember és a ~ örök ellenséges viszonyára jellemző a földműves és a ~ meséje; Zeusz és a ~ története szerint „a gonoszoknak még a kedvessége is félelmetes”.7 • A Bibliában mint tisztátalan állat (3Móz 11,41 skk.) jó és rossz értelemben egyaránt gyakran szerepel. A bűnbeesés története (Ter 3) révén a ~ a keresztény ikonográfia legnegatívabb állata, a bűn, az ördögi csábítás megtestesítője. Ádámot és Évát ez a csúszómászó vette rá az Isten elleni lázadásra (1Móz 3,1 skk.). Öszszefonódik a →sárkány, a →leviatán és a vipera szimbolikájával: pl. Izajás próféta könyvében: „a kígyó magvából vipera támad, annak meg szárnyas sárkány lesz az ivadéka” (Iz 14,29); „az Úr meglátogatja kemény, nagy és erős kardjával a leviatánt, a gyors kígyót, a leviatánt, a tekergő kígyót, és megöli a tengeri sárkányt” (Iz 27,1); valamint a Jelenések
könyvében: „Levetették a nagy sárkányt, az ősi kígyót, aki maga az ördög, a sátán” (Jel 12,9). Mózes rézkígyója viszont az üdvösség, tipológiai értelemben a keresztre feszítés előképe: „Mózes tehát csinált egy rézkígyót és egy póznára tette. Akit megmartak a kígyók, de föltekintett a rézkígyóra, az életben maradt” (Szám 21,9). A rézkígyót, mivel bálványként imádták, később Hiszkija király összetörette (2Kir 18,4). A Zsoltárok könyvében az álnokság, a gonosz emberek jellemzője: „Nyelvük élesítik, mint a kígyó, a vipera mérge van ajkukon”. Hasonlóképpen: „Mint a kígyó elől, menekülj a bűntől, mert megharap, hogyha közelébe kerülsz” (Zsolt 140,4; Sir 21,2). Dániel próféta a babiloni kígyóimádat ellen lép fel, elpusztítva az istenként tisztelt ~t (Dán 14,23–27). Jeremiás prófétánál a hűtlen nép megbüntetésének eszköze: „mérges kígyókat küldök rátok, amelyeket nem lehet megbűvölni, és megmarnak benneteket – mondja az Úr” (Jer 8,17). Krisztusnak a sátán fölött aratott győzelmét fejezi ki a ~val küzdő →sas motívuma, amelynek híres ábr.-a az I. Constantinus konstantinápolyi palotájában látható padlómozaik (4. sz.). A Mt 10,16 példabeszéde nyomán az okosság jelképe. A szentek legendáiban a legyőzött mérges~k a pogányokat, a keresztények ellenségeit jelképezik, pl. Szent János evangélista a kehelyben lévő mérget hatástalanította a kereszt jelével (ábr. l. pl. Jan és Hubert van Eyck: Szt. János evangélista [Genti oltár, 1432, St. Bavo]). • A ~hoz kapcsolódik az ókor óta fel-feltűnő többi hüllő (áspis, →gyík, vipera stb.) mellett számos más szörnyszerű, természetfeletti tulajdonságokkal rendelkező, többnyire fantáziakreálta csúszómászó: pl. (a ~val gyakran felcserélhető) →sárkány, ill. a →baziliszkusz, a farkába harapó uroborosz, vagy a fején és a farkán is fejjel rendelkező amfiszbéna alakja. A Physiologus pozitív színben tünteti fel a ~t, négy alaptulajdonsággal ellátva. Ezek a keresztény értelmezések jó részében köve



Kígyó, áspis, vipera Kígyó, áspis, vipera
185
Kígyó a mindentudás fáján. Körösfő, Református templom, 18. sz. Fotó: Tüskés Anna, 2014
tendő példaként szolgálnak: a szűk hasadékon magát átpréselve, a bőrét (értsd: vétkeit) levedli és megújul; a forráshoz vizet inni érkezik, s mérgét odújában hagyja a ~ (értsd: a keresztényi gyülekezetbe tisztán kell járnia a hívőnek); meztelen embertől visszahőköl, felöltözöttet megtámadja (értsd: a paradicsomi mezítelenségben lévő emberrel szemben a Gonosz tehetetlen); az őt támadó emberrel szemben csak a fejét védi (értsd: testünket ugyan átadhatjuk a kísértésnek, de fejünket, azaz Krisztust nem tagadhatjuk meg).8 E tulajdonságok ábrázolásának egyik képileg legszebb példája a Szt. Epiphaniusnak tulajdonított Physiologus-verzió 16. sz.-i kiadásaiban látható metszetsorozat (pl. 1587, Róma; 1588, Antwerpen).9 Isidorus a ~nak és különböző fajtáinak egy teljes fejezetet szentel enciklopédiájában,10 általánosságban megállapítva, hogy ahány fajtája van, annyiféle méreggel és módon öl; a hasukon csúsznak; amennyiféle színük van, annyiféle szenvedést képesek okozni. A Physiologus, a ver
ziói és Isidorus által leírt tulajdonságokat bővítették, szűkítették, színezték a bestiáriumok is.11 A három részből álló kora középkori Liber monstrorum (Szörnyek könyve) utolsó egysége teljes egészében a ~ról szól, idesorolva egyebek mellett a →hüdrát és a →szalamandrát; továbbá a szülésbe – a felszakadó hasából előbújó utódja megszületése után – belehaló viperát; az áspist, annak tudatában, hogy „a megemlített kígyók leírásában minden valóságot nélkülöző dolgok keverednek az igazsággal”.12 Az áspisról, a legmérgesebb ~ról azt állították a legrészletesebb leírásában13 és valamennyi bestiáriumban, hogy mérges~ és süket/bedugja a fülét, így – bölcsen – nem érzékeli a külvilág kísértéseit, másrészt bűneivel dugja be fülét, s így – bűnösként – nem hajlik a megbánásra.14 A farkán is fejjel bíró, így körkörös mozgásra képes, gyors, világító szemű amfiszbéna15 (akinek leírásakor ókori forrásokból16 is merítettek) mindig a többi ~ előtt jár.17 A Physiologus szerint a köldökig ember formájú vipera legfőbb tulajdonsága, hogy a bujaságába és az utódnemzésbe hal bele, ugyanis a hím szájon keresztül közösül a nősténnyel, aki az orgazmus után leharapja a hím heréit (Isidorusnál és egyes bestiáriumokban a fejét18). A nőstény viszont abba pusztul bele, hogy amikor az utód világrajön, születésekor feltépi anyja hasát.19 A kegyetlenség szimbóluma: Szt. Ambrus szerint a világ legkegyetlenebb és a leggonoszabb állata.20 A többféle erkölcsi magyarázat közül a leggyakoribb a bibliai intésre való utalás: „akik kardot fognak, kard által vesznek el” (Mt 26, 52). A hét szabad művészet allegorikus ábrázolásán az éleselméjűség szimbólumaként a logika/dialektika attribútuma. • A reneszánsz kori emblémáskönyvek számára bőséges szimbolika állt rendelkezésre, amelyet továbbra is alkalmaztak, de bizonyos esetekben értelemmódosulás is bekövetkezett. Az idő, az örökkévalóság,21 az álnokság jelképe maradt22; továbbra is az orvoslás áb



Kígyó, áspis, vipera Kígyó, áspis, vipera
186
Amfiszbéna. MS Bodley 764
rázolásának egyik attribútuma az egészséggel együtt23; az amfiszbéna két feje viszont a kettős életformát, a képmutatást jelzi.24 A vipera a férjével szemben ellenséges nő és az anya ellen szövetkező gyermek25 jelképe. Az áspis, aki megmérgezi a lelket, a rágalmazás és hízelgés szimbóluma26; a vedlő ~ a bűnbánaté és a feltámadásé, a farkába harapó az örökkévalóságé.27 A hím heréit/fejét leharapó vipera a női bujaság, a →skorpiót fogyasztó vipera pedig a kegyetlenség jelképét örökítette tovább.28A ~ mint az okosság szimbóluma szintén alapvető szimbólum maradt.29 • Miskolczi Gáspár állathistóriájában számos jelentésben szerepel. A ~bőr tavaszi levedlése („a testek feltámadásának is igen szép példázója”) a feltámadás mellett a bűnbánatot is jelképezi. A Jer 8,17 nyomán egy 1564-es magyarországi esetet is említ, amely egy nyári, búzaasztagokat ellepő ~áradatról szól: „mi nem jöttünk magunktól, hanem Istentől küldettünk a ti gabonátoknak megemésztésére.” Miskolczi a hagyományos keresztény jelképiséget, a „Kígyóba bújt ördögöt” is leírja: „Az ördögnek feje pedig bűn és halál, amellyek a Krisztus által rontattanak meg és így a sátánnak fullánkja elszakaszta
tott”; a rágalmazás jelképe: „a Rágalmazók hasonlíttatnak az Áspis kígyó mérgéhez”. A viperát a veszedelmes rágalmazás, a szarvasviperát (cerastes) pedig az álnokság megtestesítőjének nevezi Miskolczi.30 Bod Péter a hagyományos bibliai jelentéseket összegzi, a tüzes, szárnyas sárkányt és a baziliszkuszt a kígyótól eredezteti, valamint „Az Istentelen, hitetlen Emberek mondatnak Kígyóknak”.31 • A ~ általában a nemszeretem, megvetett, gyűlölt állatok közé tartozik. Ezt életmódja, mérge, testének alakja váltotta ki, ezért került a zsidó-keresztény teremtéstörténet exponált helyére, ami tovább rontotta hírnevét. Irodalmi előfordulásainak nagy része is biblikus vonatkozású. Petőfi Sándor viszont állat mivoltában örökíti meg: „Ott a fák alatt a kígyó / Csúszik-mászik és sziszeg” (A sivatag lakói), helyett. Arany János pedig Rózsa és Ibolya c. versében mint bosszúállót emlegeti: „Farka vágását a kígyó sem felejti.” Juhász Gyula Az örök szőnyeg c. versében az isteni természet része, amit teremt az Úr: „Tenger virágot és dudvát, mérgeset, / Tavaszmezőben kígyót s ifju lányt.” József Attila Flóra c. versében a bűnök jelképezői: „Ő a mezőn a harmatosság, / kétes létben a bizonyosság, / lábai kígyóim tapossák, / gondjaim mosolyai mossák.” Tulajdonképpen minden rosszat jelképez, pl. saját nemzetének ártó hazaárulókat (az Aiszóposz meséiből is ismert ~), Beöthy Zsolt Kálózdy Béla c. regényében: „– Kigyókat nevelt saját testén ez a megszámlálhatatlan sebekből vérző ország. Megromlott az igazi magyar vér; oda van! Mint a merő vakon szülöttek, úgy mennek neki a tátogató örvénynek. Kevesed magaddal maradtál hív az árulók barlangjában, öreg! Árulók, ki merem mondani, hogy hazaárulók.” De alkalmas az enyhe nemzeti gyűlölködés és/vagy frusztráció kifejezésére is, pl. Vadnay Károly A kis tündér c. regényében, ahol az angolnak „olyan hangjaik is vannak, melyek a kígyó sziszegésére emlékeztetnek”. És lehet az ős-gonosz jelképe is, pl.



Kígyó, áspis, vipera Kígyó, áspis, vipera
187
Komjáthy Jenő Deliriumban c. versében: „Őrült vagyok, s ez őrületben / Belátok véget, kezdetet, / Mi régen elmúlt s eljövendő, / Mitől az ősi Föld beteg. / Látom a kígyót szívetekben.” • A magyar néphitben természetfölötti erővel felruházott állat. Az ördög ~ alakban is megjelenhetett. Különösen veszélyesnek tartották a taréjos vagy tarajos ~t, aki az embereket is megtámadhatta. A magyarság körében általánosan elterjedt a ~követ fújó ~, a ~kő és a ~fej varázserejének, gyógyító hatásának motívuma. A ~k Szt. György-nap előtt vagy nyáron fújják a ~követ. Akinek ilyen kő jut a birtokába, az szerencsés lesz.32 Ismert a ~ mint a testtől függetlenedő szabad lélek alakja és mint élő személyek segítőszelleme. A garabonciás sárkánya gyakran ~ból keletkezik. A házi~ a magyar néphit egyetlen háziszellemszerű lénye, amely az egész nyelvterületen ismert állat. Ambivalens lény, bizonyos esetekben segítő, máskor kifejezetten ártalmas. Mozgása és vedlése miatt természetfeletti erőt tulajdonítottak neki. Mágikus szerepkörben elsősorban a vedlő, a Szt. György-nap előtt fogott ~ tűnik szerencsét hozónak számos hagyomány szerint: pl. ha a legény olyan pálcával érintett meg egy lányt, amellyel Szt. Györgynap előtt ~t ütött agyon, a lány nem maradhatott el tőle; aki ezen a napon fogott és megszárított ~ porát italba keverve megitta, az minden nyelven értett. Szerepet játszott a népi gyógyításban is és ezzel kapcsolatos hiedelmekben: pl. egész évben egészséges maradt, aki Szt. György-nap előtt eleven ~t látott; a beteg közelében mutatkozó ~ lassú felépülést jelentett; bőre és zsírja a köszvényes betegnek használt, hája jó látást biztosított; terhes asszonynak köpnie kellett, ha meglátta, különben későn és nehezen tanult meg járni a gyereke. Többféle elnevezése ismert: ~, fehér~, csúszó, fehércsúszó, szerencsecsúszó. A házi~ szerencsét hozott a házra, ha a falban, a küszöb alatt vagy valahol a telken lakott. Ha előbújt, akkor tejjel kellett táplálni.
A házi~ megölését követően a családfő is elhunyt.33 A ~ a magyar népművészetben széles körben alkalmazott motívum, az egyik leggyakrabban előforduló állatábrázolás: nyílt tűzhelyen használt edények felfüggesztésére, rögzítésére, tárolására vasból kovácsolt ~forma kart, akasztót használtak; kovácsoltvas kanócos mécseseken is feltűnik a tekeredő ~. Az egyik legrejtélyesebb és legvitatottabb motívum a miskakancsók hasán, olykor fülén tekergőző ~. Textildíszítményeken, hímzéseken is találkozunk „kígyós” mintákkal. A ~forma a szövésben is használatos mintaelnevezés volt. A ~ mint díszítmény a pásztorbotokon általánosan elterjedt, többféle változatban: ~ra emlékeztető ábrázolás és ~forma gyakori a juhászkampók kampórészén is. A ~motívum, bár nem gyakran, de megjelenik a festett bútorok döntően virágos díszítményei között is, főleg Erdélyben. A kaputetőn ~val díszített fedeles kiskapuk feltételezhetően a házi~t jelképezhették.34 Az állatmesékben is felbukkan: a →róka és a ~, a világ hálája.35 A kígyókirály kincse mesekezdő motívum, a Kígyóvőlegény pedig varázsmese.36 Közmondásokban és szólásokban is gyakori: „a kígyó, ha kígyót nem eszik, sárkány nem lehet” (csak mások legyőzésén keresztül vezet az út a sikerekhez); „akit a kígyó megmar, a gyíktól is fél” (akinek rossz tapasztalatai vannak, az túlzottan óvatos lesz); az aiszóposzi mesékből is ismert „kígyót melenget a keblén” (méltatlan embernek kedvez); „kígyó nyomát vizsgálja a kősziklán” (hiába való dolog); „kígyót, békát kiált” (minden rosszat ráfog). Hasonlatként: „elbújik, mint télen a kígyó”; „erőtlen, mint a bőréből kivetkőző kígyó”; „úgy sziszeg, mint a kígyó”, és számos egyéb mondás igazolja a népi megfigyelések gazdagságát.37 • A művészetekben is sokféle szimbolikus értelmet hordozhat: ördögi csábítás, Krisztus a kereszten, mint Megváltó (Mózes), gonosz, bűnösség, okosság, irigység, viszály, hamisság, álnokság (viperát nővel ábrázoló embléma), harag, buja



Kígyó, áspis, vipera Kígyó, áspis, vipera
188
Szájon keresztül párzó viperák. CC
ság, öröklét (vedlő ~, saját farkába harapó ~), termékenység.38 Ádám és Éva bűnbeesésének története nyomán a ~ a kísértés, a gonosz és a bűn megszemélyesítője, az irigység, a birtoklásvágy, valamint a bujaság vétkének ikonográfiai motívuma: ábr. pl. a pécsi székesegyház 11. sz.-i kentauros oszlopfejezetének bal oldalán.39 A bűnbeesés ábr.-a, pl. 4. sz.-i freskó a pécsi ókeresztény mauzóleumban, dombormű a pécsi székesegyház altemplomba levezető északi lejárat falán (11701180 k.); Basilides Barna egyik fő műve Ádám és Éva c. festménye (1931), amellyel számos díjat nyert.40 A pusztában böjtölő Krisztust megkísértő ördög karjára tekeredő ~: ábr. l. a pannonhalmi bencés apátság refektóriumának freskóján (18. sz. 2. negyede).41 Keresztrefeszítés-ábrázolásokon a kereszt tövében Ádám koponyája a bűnbeesés ~jával: ábr. pl. Paul Senser oltárképe a pécsi irgalmas rendi templomban (1750 k.).42 Református templomok 18. sz.-i festett kazettás mennyezetének, padelőlapjának gyakori eleme, pl. Szilágylompért (Lompirt, Románia, 1778); Bánffyhunyad (Huedin, Románia, szentély, 1780, Asztalos Umling Lőrinc); Kalotadámos (Domoșu, Románia, 1774 vagy 1781, Asztalos Umling Lőrinc); Magyarókereke (Alunișu, Románia, padelőlapok); Magyarvalkó (Văleni, Románia, 1778, Umling Lőrinc és fia), Magyarlóna (Luna de Sus, Románia, 1752, Umling Lőrinc).43 ~ra taposó Mária Immaculata-ábr.-okon a ~ a bűnt, a gonoszt jelképezi: l. pl. sajóládi Madonna-szobor (1731).44 A (Mária karján ülő) gyermek Jézus a kereszt hosszú szárával leszúrja a ~t.45 ~n taposó Fides allegorikus nőalak: ábr. pl. díszkancsó az Esterházy-kincstárból.46 A saját farkába harapó ~ (uroborosz) az örökkévalóságot, az örök körforgást és a folyamatos megújulást jelképezi. A ~t szoptató asszony jelentése: gyermektelen vagy magzatelhajtó anya, ábr. néha református templomok 18. sz.-i festett kazettás mennyezetén, pl. Nádalmás (Nădălbești, Románia), 18. sz. első fe
le, Kerekesfalva (Rotărești, Románia), 1737; dombormű a magyargyerőmonostori (Mănăstireni, Románia) templom tornyának déli falában.47 Az összetekeredő ~pár az ördögök hatalmát, a démoni vadságot testesíti meg, ezt jeleníti meg román kori templomok domborművein, pl. kaputimpanon-domborművön Újudvarból (1200–1250).48 Mózes érc~ja a megmenekülést szimbolizálja, és Krisztus keresztre feszítésének előképeként a megváltás jelképe.49 Mózes gyógyító érc~ja nyomán számos patikát neveztek el ~ról, pl. pesti Kígyó-patika, 19. sz. eleje.50 Mózes botját jelképezi a szerb ortodox és a görög katolikus püspökök ~s pásztorbotja.51 János evangélista, Fülöp apostol, Szt. Benedek, Aszklépiosz, Apollón, Ceres, Eurüdiké, Héraklész, Hügénia, Kleopátra, Laokóon és fiai ábr.-án szerepel gyakran attibútumként. A csecsemő Héraklész megfojtja a Héra által rábocsátott kígyókat: l. pl. freskó Bruckenthal Sámuel nagyszebeni (Sibiu, Románia) palotája Herkules-termében52; Kleopátra halála.53 Előfordul a mérgezett itallal teli kehely szent legendájában: ábr. a kehelyből kiemelkedő ~val pl. Szt. János apostolszobor a lőcsei (Levoča, Szlovákia) főoltár szekrényéből54; Szt. Benedek: ábr. pl. az Anjou Legendáriumban (1360 k.), a pannonhalmi bencés apátság refektóriumának freskóján (18. sz. 2. negyede) és a megújított pannonhalmi hiteleshelyi pecsétnyomón (1723).55 Az orvostudományt megszemélyesítő nőalak botra tekeredő kígyóval



Kígyó, áspis, vipera 189 Kos
jelenik meg Johann Lucas Krackernek a négy fakultás allegóriáját ábrázoló mennyezetfreskóján a jászói premontrei apátság könyvtárában (1776).56 A ruhátlan ifjú Hermész/Mercurius szárnyas kalapban, baljában ~s pálcával a kereskedelem allegóriája: ábr. pl. Huber József timpanon-domborműve 1824-ből a budapesti Apáczai Csere János u. 15. homlokzaton.57
1 Plin. NH 8. 153. 2 Ov. Fast. 2. 711; Plin. NH 29. 4, 22. 3 Plin. NH 8. 85. 4 Verg. G. 4. 453 skk.; Ov. Met. 10. 20. skk. 5 Verg. Aen. 2. 199–233. 6 Aisop, 38, 129. 7 Uo., 31, 177. 8 Phys. 11.
9 Epiphan. 50, 68, 64, 60. 10 Etym. 12, 4, 1–48. 11 Ashmole 1511, 999, 1003–1009, 1015–1017; Guill. Clerc. 1433; Brunetto, 137. 12 Lib. Monstr. III, 25.
13 Ashmole 1511, 1005–1007. 14 Etym. 12, 4, 12; Phys. lat. B. XXVI; Guill. Clerc. 1433; Gerv. 1603; PdB XXVII; BM LXIII; BV XLIV. 15 Etym. 12, 4, 20–21. 16 Luc. Phar. 9. 719. 17 Ashmole 1511, 1009; Brunetto, 138. 18 Etym. 12, 4, 11; Brunetto, 143; BT XXVII; Cecco, III, 33; BV XLIII. 19 Phys. 10. 20 Ambr. Hex. V, 7. 21 Horap. I, 1; Pier. Valer. 179; Ripa 1618, 521, 170. 22 Pier. Valer. 208; Ripa 1618, 257. Della Porta Fis. V, 3. 23 Pier. Valer. 204; Ripa 1618, 452, 454. 24 Picin. 237. 25 Pier. Valer. 183–184. 26 Picin. 238. 27 Uo., 243. 28 Camer. IV, 90; Picin. 249, 250. 29 Ripa 1618, 428. 30 Miskolczi 1702, 587; 599; 602. 31 Bod 1746, 139. 32 Diószegi–Nagy 1980, 194–195. 33 Pócs 2012, 92–97, 210. 34 Fügedi 1993, 121–134. 35 Kovács 1958, 79. 36 Kovács 1980, 194; Nagy 1980, 195. 37 Szemerkényi 2009, 784–787. 38 LCI 4 74–81; Seibert 1986, 81, 177–178; Dávid 2002, 134–135; MAMŰL I, 2003, 148; Dittrich
2004, 445–456; MAMŰL V, 2005, 391. 39 MÉ 1963/2–3, 113–120. 40 MÉ 1956/4, 293; Pannonia Regia 1994, 134–135; Rózsa 1998, 149. kép; Boros–Kalmár 2010, 27; Szilárdfy 2003, 104., 107., 110., 231–232. kép; Kieselbach 2004, 511. 41 Bánhegyi–Hapák 1993, 28–31; Mons Sacer 1996, II, 69–93. 42 AHA 44(2003), 59–70; MÉ 2008/2, 313–326. 43 MÉ 1982/2, 120–134. 44 MÉ 1973/3, 204; MÉ 1981/2, 122; Szilárdfy–Tüskés–Knapp 1987, 135. kép; Történelem – kép 2000, 358; Knapp 2000, 63, 66, 70, 81, 87; Szilárdfy 2003, 1–4., 6–7. kép; Szent Imre 2007, 219, 230; Legendás lények 2008, 49, 142.; Szilárdfy 2008, kat. 98; Luková–Vyskupová 2013, B55–B58. kép; Pigler 1974, Taf. 158. 45 MÉ 1970/4. 284–288; MÉ 1981/2. 126; Szilárdfy 2003, 119., 122–123., 125., 128. kép; Szilárdfy 2008, kat. 45, 261; Luková–Vyskupová 2013, B59. kép; Pigler 1974, Taf. 159. 46 Budapest, IMM, E 60.14.1–2; Műtárgyak 2014, 62–68. 47 Deáky–Krász 2005, 119–120. 48 Pannonia Regia 1994, 182–183; Tóth 2010, 147. 49 Mons Sacer 1996, III, 19–20; Pigler 1974, Taf. 39. 50 Vida 1994, 66–67. 51 Puskás 2008, 246–247. 52 Pigler 1974, Taf. 202; AH 1996/2, 177–187. 53 MÉ 1981/3, 214; Pigler 1974, Taf. 313. 54 MÉ 1961/2–4, 175–186; Szilárdfy 2008, kat. 4. 55 MÉ 1981/2, 137; Bánhegyi–Hapák 1993, 41–43; Mons Sacer 1996, I, 386; Mons Sacer 1996, II, 6993, 106; Mons Sacer 1996, III, 66–67; Szakács 2006, 25. kép. 56 Jávor 2004, kat. 57 MÉ 1964/1, 24–25.
❧
KOS (aries)
Jelentése: áldozati állat, vadság, harciasság, nemzőképesség, rivalizálás, férfi nemi erő és vágy, bujaság, tavasz, tavaszi napéjegyenlőség, évszakváltás, szangvinikus vérmérséklet
A juhfélék (→juh/birka, ~, →bárány) családjának hímnemű egyede: kérődző, gyapjas bundájú, az emberiség történetében egyik legrégebb óta háziasított állat. • A juhfélék



Kos Kos
190
Rivalizáló kosok. Ripa, Iconologia, 1618
nek a görög-római antikvitásban – gazdasági hasznuk mellett – áldozati állatként volt jelentős szerepük. A görögök elsősorban Aphroditénak, Zeusznak, Hermésznek, Pánnak és a nimfáknak áldoztak juhot, de más isteneknek is. Különösen fontos volt a szerepe Hermész kultuszában, mert az isten vigyázott a nyájakra és elősegítette a szaporodásukat.1 A halottkultuszban az alvilág isteneinek fekete szőrű →juhot vagy ~t áldoztak. A rómaiak a legtöbb istennek – elsősorban Marsnak és az erdei istenségeknek – ugyancsak juhot vagy ~t áldoztak. A juháldozat elmaradhatatlan része volt az egyik legfontosabb tisztító szertartásnak, a disznó–juh–bika alkotta áldozati szertartásnak, a suovetauriliának. Szólásokban és közmondásokban a „tolakodó kos” kifejezés a veszekedést provokáló emberre már Arisztotelésznél előfordul.2 A görög mitológiában Poszeidón és Theophané nászából született aranyszőrű ~hoz kapcsolódik az aranygyapjú legendája: az aranygyapjas ~t Kolkhiszban feláldozták, később az aranygyapjút Iaszón az argonauták segítségével szerezte meg. A ~ a férfiasság és nemzőképesség természeti szimbóluma, az égi istenekhez társítható áldozati állat. A ~ természeténél fogva kerüli a nőnemű báránykákat, és inkább az idősebb
birkákkal párosodik, sőt ő maga is többet ér, minél idősebb, és szarva nélkül hasznosabb. Nőstényeket nemz, ha jobb heréjét elkötik, hímeket, ha a balt.3 Harciasságát csökkenti, ha a szarvát a füle táján átfúrják.4 • A Bibliában az Izsákot feláldozni készülő Ábrahám számára (Ter 22,13) Áron és fiai papi felszentelésekor áldozati állat, akinek vére, húsa szentelő és megbékéltető: „beiktatásért feláldozott kos” (Kiv 27,15–35). Az izraeliták számára a vétkekért való engesztelési áldozati állat, akit a papnak kell feláldozni (Lev 5,18; 6,6). A papok hivatalba lépésekor a ~ „a népért való közösségi áldozat” (Lev 9,18). Hálaadó áldozatnak is tekintik (Szám 7,27; 7,35; Zsolt 66,15). Jerikó elesténél a papok által fújt ~szarv, a sófár fontos szerepet töltött be (Józs 7,4–16). Dániel próféta látomásában „a kétszarvú kos, amelyet láttál: a médek és a perzsák királya” (Dán 8,20). Az Utolsó ítéletkor „A juhokat jobbjára állítja, a kosokat pedig baljára” (Mt 25,33): a ~ok a kárhozottakat jelképezik (Mt 25,41). A Zsinagóga allegorikus ábrázolásán a zsidóságot megtestesítő nőalak gyakran →kecske- vagy ~fejet tart a kezében, amely a – keresztények számára Krisztus megváltó tettét követően szükségtelen – ószövetségi áldozat jele. • A középkorban Isidorus is külön tárgyalja a birka, a bárány és a ~ etimológiáját és jelentéseit. A ~t mint áldozati állatot és Mars attribútumát említi, mert – isidorusi etimologizálásban – az istenségről kapta nevét (Ares – aries).5 Ennél többet nem tesznek hozzá a középkori szövegek, s ezeket az ismereteket adják tovább.6 A Marssal való összefüggés a harciasság szimbolikáját vonta maga után. Ikonográfiáját tekintve a kódexek margináliáin, a bestiáriumokban is gyakori két egymásnak feszülő, szarvukkal erejüket összemérő ~ ábr.-a,7 továbbá az állat impozáns szarvát hangsúlyozzák8. • A ~ legfőbb tulajdonsága az újkori értelmezésekben sem változott: a harciasság és a vadság a legfőbb ismérve. Ellentétben a mindig szelíd



Kos Kos
191
Kos mint a szangvinikus vérmérséklet attribútuma. Ripa, Iconologia, 1997
báránnyal, a ~ jobbára bősz, harcias és rivalizálásra hajlamos.9 A zodiákus jegyekben szereplő ~ a homályból a fénybe, a hidegből a melegbe való évszakváltást szimbolizálja. Az emblémáskönyvekben is a tavasz, tavaszi napéjegyenlőség egyik szimbóluma.10 A ~ a férfiasság és a nemzőképesség összekapcsolásának eredményeképpen a bujaságot is jelképezheti.11 Ebből is következik, hogy a szangvinikus vérmérséklet zooszimbóluma is szőlőfürttel a szájában megjelenítve, ami a Venusnak és Bacchusnak áldozó természetét jelzi.12 • Miskolczi Gáspár Vad-Kertjében elsősorban a keresztény jelképiségét hangsúlyozza. Az Ábrahám által áldozott ~ „ábrázolója volt a’ Krisztusnak. mert miképenhogy az a’ Kos az Isák helyett, ’s ö érette öletett vala meg: azonképen a’ Krisztus-is mi érettünk választottakért áldoztatott vólt meg”. A ~, bár szarva van, „mindazáltal sem indulatjok, sem feneségek ártásra való semmi nintsen”.13 • Mivel a ~ tulajdonképpen a kifejlett, hímivarú juh másik neve – a nőstény meg a jerke, a herélt ~ pedig az ürü –, az irodalmi alkotások inkább az egyértelmű állatnéven említik. A ~ elnevezés ezért, hacsak kimondottan nem a hím állat agreszszivitásáról van szó, többnyire fegyverként – faltörő ~ – vagy az égöv egyik ábrájaként fordul elő. Kisfaludy Sándor azonban Himfy-ciklusa második részében, A boldog szerelem második énekében két ~ – nyilván szerelmi vetélytársakat szimbolizáló – viadalát örökíti meg: „Két nagyfejü s nagyszarvú kos / A gyöpös domboldalon / Kiválik a sereg közűl – / Mit akarnak itt, vajjon? // Hegyes füllel figyelmez s néz / Reájok az egész nyáj, / Hogy felkapott falatját is / Elfelejti némely száj: / Most a kosok öszveütnek, – / Hogy a föld is reng alattok, / S már bészakad az agyok; // Míg a pásztor, ki a dombról / Fújja-le bús nótáját, / Megharagszik, s ajakától / Félrekapván dudáját, / Olyant rikkant a kosoknak, / Hogy ezek megrettennek, / S félbe hagyván a viadalt, / Jobb
ra balra szélyt-mennek.” • A ~t Erdélyben berbécsnek nevezik. Értékes gyapja miatt, mint népmesei alak – aranygyapjas ~ – is feltűnik.14 Újév napi, nemekhez kötődő jóslatokban is megjelenik a ~: „ha először férfi jön bé új esztendő napján a házba, akkor a birkák mind kosokat bárányoznak, s ha nő lép bé, akkor mind nőstényeket”; „újév reggelin, amikor mennek kolindálni, akkor, ha lyány jő be búza-hinteni, akkor ünőcske lesz a borjú, vaj a bárány, ha pedig férfiú jön, akkor kos lesz, vaj bikaborjú lesz”.15 Ábrahám és Izsák ~áldozata az egyházi művészetben gyakori jelenet: ezek nyomán keletkeztek a 18–19. sz.-i népi változatok. Recemunkával lepedőszélre, ill. keresztöltéssel párnákra varrták. A népművészetben a ~ és a bárány ábrázolása elkülönül. A ~ dekoratív spirális szarvát plasztikus ábr.-okon láthatjuk, ekkor csupán a ~fej szerepel a díszítményben. Pásztorfaragásokként leggyakrabban a ~ a csanak (ivóedény) fülén, dudafejeken, juhászkampókon, pásztorbotokon jelenik meg, valamint sótartók fedelén, borotvatokok tetején, gyufatartókon és tükrösökön. Egyedi ábr.-ok maradtak fenn faragott szék háttámlabetétjén, ruhaakasztó fogason, jár



Kos 192 Krokodil
Krokodil. Raff, Természet-históriája
mokon, kapubálványon, ill. ~ alakú pálinkás butykosok.16 A fából ácsolt, fakapuk és falszakaszok betörésére használt harcászati eszköz szólásban él tovább: törtetően céltudatos személyre, ill. nehéz, veszélyes feladat előkészítésére felhasznált személy(ek) a „faltörő kosok”; „okos, mint a tavalyi/tordai kos” (nem túl eszes személy); „olyan sötét van, mint a kos szarvában” (vaksötét van).17 • A magyarországi művészetben megjelenő ábr.: Mózes az égő csipkebokornál ~t áldoz.18 A ~ a Krisztus áldozatával fölöslegessé vált ószövetségi áldozatra utal.19 L. továbbá pl. oszlopfő növényeket harapdáló ~okkal a pécsi székesegyházban (1100 k.); közös fejű kospár oszlopfejezetsarkon Somogyváron és Esztergomban.20 A ~ mint zodiákus jegy ábr. pl. gyámkő a kolozsvári WolphardKakas-ház zodiákus termében Wolphard István építkezéséből (Cluj-Napoca, Románia, 1586 előtt).21 A III. (Jó) Fülöp, Burgundia hercege által 1430-ban, a kereszténység védelmére, a lovagi erények ápolására alapított aranygyapjas rend lovagja címet az Esterházy család tizenkét tagja nyerte el: l. az aranygyapjas rend jelvényei az Esterházy-kincstárból: kék zománcos, lángokat szóró tűzkövön függő arany kosbőr (kosirha), amely felett Ausztriában arany szalagon egy sárkányölő férfi és a szalag kanyargó végein, kék zománcos alapon jelmondat áll. A rendjel szerepelt az 1568-ban emelt és 1858-ban lebontott győri Bécsi kapun, II. Miksa császár címerén, aki 1546-ban kapta a rendet.22
1 Hom. Il. 14, 490–491; Paus. 2, 3. 4; 9, 34. 3. 2 Arist. Gen. an. 769b 20. 3 Uo., IV 1, 765a 4; Plin. HN 8, 72. 4 Plin. HN 8. 72. 5 Etym. 12, 1, 9-12. 6 Ashmole 1511, 845.
7 London, British Library, Royal Ms. 12 F. xiii, f. 35v; British Library, Sloane Ms. 3544, f. 16r. 8 Párizs, BnF, lat. 3630, f. 83r; Koppenhága, Det Kongelige Bibliotek, Gl. kgl. S. 1633 4o, f. 22v; New York, Morgan Library, Ms. M.81, f. 39v. 9 Pier. Valer. 131; Ripa 1618, 449–451.
10 Ripa 1618, 501; 162–163. 11 Pier. Valer. 132; Ripa 1618, 91. 12 Ripa 1618, 90–91. 13 Miskolczi 1702, 203. 14 Vö. Benedek, 1987. 15 Bosnyák 1980. 16 Manga 1972; Fügedi 1993. 17 Bárdosi 2012. 18 Pigler 1974, Taf. 36. 19 LCI 1 314–316, LCI 4 526–528; Seibert 1986, 180; MAMŰL VI, 2006, 84. 20 Pannonia Regia 1994, 91–92; Tóth 2010, 61–62. 21 AH 1974/2, 334–336; AH 1991/2, 157–164; Vanyó 2000, 226–231; Kovács 2003, 36. 22 Mátyás király 2008, 208, 344; Körner 2009, 28; Műtárgyak 2014, 243–246; Szent István 2014, 18.
KROKODIL
(krokodeilosz, crocodilus)
Jelentései: Egyiptom, Afrika, Nílus, ördög, pokol, halál, képmutatás, paráznaság, fényűző életvitel attribútuma
❧
A ~nak több fajtája van, de alapvetően édesvízi ragadozó, méretes hüllő. Falánk, mindenféle állati eredetű zsákmányt felfal. A valóban létező krokodilkönnyek a szemet védik, és a könny- és nyálmirigyekhez futó idegpályák kapcsolatán alapul. A ~ a Nílus legjellegzetesebb és rettegett élőlénye.1 • Egyiptomban szent állatnak tartották, és mint ilyet gyakran mumifikálták. A testrészeiből gyógyszereket készítettek. Rómában a Kr. e. 1. sz. közepétől szerepeltettek ~okat circusi látványosságként. Mind a görög, mind a római képzőművészetben gyakran ábrázolták az egzotikus és csodás lények



Krokodil Krokodil
193
ben bővelkedő nílusi táj elmaradhatatlan részeként (a leghíresebb a praenestei Fortuna-szentély ún. Nílus-mozaikja), ill. magát a mesés Egyiptomot szimbolizáló állatként. • Az Ószövetségben Egyiptom és a fáraó jelképe: „Egyiptom királya! Te nagy krokodil, aki a Nílus ágai közt fekszel” (Ez 29,3). „Emberfia, mondj siratóéneket a fáraóról, Egyiptom királyáról, és mondd meg neki: Te népeknek oroszlánja, elpusztultál! Olyan voltál, mint a krokodil a tengerben. Orrlyukaidon át lövellted, s lábaddal zavarossá tetted a vizet, és felkavartad hullámait” (Ez 32,2). • A középkorban a ~lal kapcsolatos ismeretek Hérodotosz részletes és pontos leírásán, valamint Pliniustól és az őket forrásként felhasználó Ailianosztól vett leírásokon alapultak. A Physiologus és változatai, valamint a bestiáriumok jó része a régi Egyiptomban szentként tisztelt mongúz (ichneumon)2 kapcsán említi, akiről úgy tartották, hogy az alvó ~ (vagy a →sárkány) száján keresztül bemászik a gyomrába és felszakítva testét, megöli a hüllőt. (Ugyanez a történet egyfajta legendás vízikígyó [hydrus] kapcsán is elterjedt.3) Az ichneumonon és a hydruson kívül a nílusi →delfint4 tartották még a ~ fő ellenségének, aki a ~ megölésével az ördöggel száll szembe. A ~ról kialakult középkori elképzelés jó részének e forrásain kívül Isidorustól származtak részletes információk. Eszerint sáfránysárga (croceo) színéről kapta nevét, a Nílusban születik, éjszaka a vízben és nappal a szárazföldön él, mintegy húsz könyök (kb. 10 m) hosszú, hatalmas fogakkal és karmokkal. Bőre nagyon kemény és ütéseknek, kőnek ellenálló.5 A bestiáriumok további részletekkel bővülnek. Ha embert lát, lenyeli, utána megsiratja. Trágyájából kenőcsöt készítenek, amellyel a vén és ráncos kéjnők kenegetik arcukat, és amíg le nem izzadják a kenőcsréteget, szépek is maradnak.6 (A kenőcs e hasznosítására egyébként Horatius is utalt.7) A leírására alapozott szimbolikáját illetően a ~ maga a pokol, az ördög, a
halál,8 viselkedése pedig a képmutatás és a paráznaság bűnének jelképe. A trágyájából készített kenőcsnek is csak addig van hatása, míg az igaz ítélet haragja meg nem bünteti az elkövetett bűnökért az embert.9 Egyetlen bestiáriumban (és egy változatában) van utalás arra, hogy a ~könny a bűnbánat és az elkövetett bűnök miatti fájdalom jele, mivel a ~, ha egyszer embert evett, többé nem teszi, még ha alkalma is nyílna rá.10 A keresztény ikonográfiában a →kígyóhoz hasonlóan az ördög megtestesítője. Emberrel a szájában,11 szájába bújó és/vagy gyomrát felhasító hydrusszal, mangusztával,12 ritkábban önmagában, félelmetes szörnyként13 jelenítették meg. A földrészek allegorikus ábrázolásain Afrika attribútuma és az marad az újkorban is. • Az újkori emblémáskönyvekben nemcsak Afrika, hanem Egyiptom14 és a Nílus15 egyik jelképe is a jobbára e folyóban vagy a partján élő állat. Egyiptomot és a Nílust szimbolizálja Nicolas Caussin De symbolica Aegyptiorum sapientia több korabeli kiadásának (1623, 1631) díszcímlapján.16 Arról is hírt kapunk, miszerint „az egyiptomiak azt mondják, hogy krokodil rendkívüli termékenysége okán és mert rengeteget fial, a paráznaságot jelképezte”.17 Ripa a →fogollyal együtt ábrázolta ennek jelképeként.18 Leonardo da Vinci a képmutatás bűnével kapcsolatban foglalta össze mindazt, amit a ~ról tudni lehetett a 15. sz. végén: „Ez az állat elkapja az embert és rögtön megöli. Miután meghalt, panaszos hangon és sok könny kíséretében megsiratja, amikor pedig befejezte a panaszkodást, kegyetlenül felfalja. Ilyen az álszent ember is, aki minden apróság miatt könnyekkel áztatja arcát tigrisszívet mutatva, miközben szívében mások baján örvend szánakozó arccal.”19 A képmutatás jelképeként álszent könnyei okán jelenítik meg.20 Közép-európai ismeretek kapcsán, Comenius leírásában a ~ a Nílus vizében élő szörnyű és ragadozó fenevad.21 • A vízben és a szárazföldön is élő ~t Miskolczi Gáspár – a korabeli vallási-felekeze



Krokodil Krokodil
194
ti állapotok hű tükreként is – a hízelkedés, képmutatás, kétarcú ember jelképének nevezi, amely „kiábrázoló képei azoknak a’ Titularis Püspököknek, kik rész szerint világi, rész szerint pedig Egyházi rendek: Sőt még azoknak az embereknek-is, a’kik mindenféle vallásúak; a’ Pápisták között Pápisták, Vittébergában Lutheristák, Helvétiában Reformátusok, (: vagy Calvinisták :) a’ szentek között szentek, a’ pajkosok között pajkosok”. Ördögjelképként is értelmezi, álnok és csalárd módon minden helyszínen fenyegeti az embert.22 • Mint a legnagyobb hüllő, ragadozó életmódja következtében egyszerre csodálat és irtózat tárgya az irodalomban. Vörösmarty Mihály az utóbbit ábrázolja Az éj palástjában: „S vizét elhagyván a homok fölé / Üvöltve mász a hosszu krokodil.” Petőfi Sándor A sivatag lakói között sorolja fel – ami csak hozzávetőlegesen helyes, hiszen a ~ egy faj kivételével édesvízi ragadozó, kimondottan a sivatagban nem él: „Ott a krokodil a sásban / Sírja sátán-könnyeit”. Kosztolányi Dezső számára a veszélyes hírű ragadozó már-már bútordarabbá szelídül: „...mint krokodil lapul a díván” (Otthon – Éjjel). • A magyarországi művészetben a bűnösséget szimbolizálja vagy utalhat a luxusra, gazdagságra.23 A szilágylompérti (Lompirt, Románia) templom festett kazettás mennyezetén feltehetően a bűnt jelképezi, „krokodilus” felirattal megnevezve, másképp aligha lenne azonosítható a kígyószerű lény. A különleges fajtájú, egzotikus állat a fényűző életvitelt
és környezetet jeleníti meg: a főúri Kunstund Wunderkammerek fontos eleme volt a kitömött ~: l. pl. a fraknói (Forchtenstein, Ausztria) Esterházy-várban a felső bástya és főkastély közötti átjáróban 1706-ban felfüggesztett állatot.24 Díszítőelemként is látható, pl. szecessziós házhomlokzaton: Eszék (Osijek, Szerbia), Trg Ljudevita Gaja.
1 Hdt. 2. 68–70; Arist. Hist. an. 1. 11. 492b 24; 5. 33. 558a ; 17–24; Plin. NH 8. 89–94; Ail. NA 10. 21, 24.
2 Phys. 26; Phys. lat. Y. XXXVIII. 3 Phys. lat. B. és Phys. lat. B-Is. XIX; Etym.12, 2, 36; Dicta Iohannis Chrysost. 4. 4 Etym. 12, 6, 11. 5 Uo., 19–20.
6 Phys. lat. B-Is. XIX; Ashmole 1511, 829; PhdTh. 703–718; Guill. Clerc. 1387–1389; Bodley 764, 61–62. 7 Hor. Epod. 12. 9–11. 8 Ashmole 1511, 1009; PhdTh. 679–683; Gerv. 293294; PdB XIX.
9 Ashmole 1511, 829–830. 10 BV XLIV. 11 Hága, Museum Meermanno, MMW, 10 B 25, f. 12v; Párizs, BnF, lat. 3630, f. 80r; BnF, lat. 6838B, f. 9v; Oxford, Bodleian Library, Ms. Bodley 764, f. 24r; Bodleian Library, Ms. Douce 308, f. 99r. 12 Párizs, BnF, fr. 1444b, f. 248r; BnF, lat. 14429, f. 110v; Oxford, Bodleian Library, Ms. Laud Misc. 247, f. 152v; London, British Library, Royal Ms. 12 C. xix, f. 12v; Koppenhága, Det Kongelige Bibliotek, Gl. kgl. S. 1633 4o, f. 61v; New York, Morgan Library, Ms. M.81, f. 15v; Hága, Museum Meermanno, MMW, 10 B 25, f. 42r. 13 Hága, Koninklijke Bibliotheek, KB, 72 A 23, f.; London, British Library, Sloane Ms. 3544, f. 43r 48r; British Library, Royal Ms. 2 B. vii, f. 102v. 14 Pier. Valer. 369. 15 Ripa 1618, 188. 16 Knapp–Tüskés 2003, fig. 6; Knapp 2003, 4. kép. 17 Pier. Valer. 368. 18 Ripa 1618, 316. 19 Leo. Best. 55. 20 Picin. 211. 21 Comenius XXXII. 22 Miskolczi 1702, 247–251. 23 LCI 2 659; Seibert 1986, 198; Dittrich 2004, 276–279; MAMŰL VI, 2006, 321. 24 Körner 2009, 8–9.
Emberevő krokodil. Royal MS 12 F. XIII
❧



Kutya Kutya
195
KUTYA
(küon, canis)
Jelentései: Artemisz/Diana attribútuma, hűség, kánikula, szaglás, okosság, házőrzés, bátorság, gyorsaság, irigység, engedelmesség, állhatatosság, hízelgés, emlékezet, ellenszenv (kutya→← macska), igaz barát
A →farkas egy alfajából háziasított ~, „az ember legjobb barátja”, az első háziállatok közé tartozik, vadásztársból munka- vagy terápiás baráttá, házikedvenccé vált, miközben eredeti, háziasított szerepét is megtartotta. • A domesztikált ~1 minden ókori kultúrnép körében elterjedt és az emberrel szoros közelségben élő állat volt. Az antik költők (Homérosz mintegy 90 szöveghelyen említi) nem ~fajokat különböztettek meg, hanem az állat használata alapján tettek különbséget: vadász-,2 pásztor-, ill. házőrző ~ról3 írnak. ~fajokat a források csak a Kr. e. 5. sz.-tól említenek, s a molosszoszit, a spártait, krétait és szicíliait stb. emelik ki. A görög mitológiában a vadászistennő, Artemisz kíséretében jelenik meg, és kedvelt állata a hadistennek, Arésznak is. Áldozati állatként mind a görögök, mind a rómaiak igen ritkán, csak tisztító szertartások alkalmával használták. A Nagy Kutya (Canis Maior) csillagkép leghíresebb csillagát, a Szíriuszt, Canicula (Kutyácska) néven is ismerték, és nyári feltűnését az év legmelegebb napjához (l. kánikula) kapcsolták. A ~ eszessége, ügyessége és hűsége gazdájához az ókorban is legendás volt,4 amit elbeszélések sokasága örökített meg. A legkorábbi Homérosznál olvasható Argoszról, Odüsszeusz ~járól, aki húsz éven át várta a gazdáját, majd miután a hazatérő királyt elsőként felismerte, kimúlt. • A Biblia is tanúskodik arról, hogy a ~ egyike a legrégebb óta az ember környezetében élő, megszelídített állatnak: „De hiszen a kutyák is esznek a morzsákból, amelyek uruk asztaláról hullanak” (Mt 15,27). A bibliai ~ ellent
mondásosan jelenik meg: a nyáj és a ház őrzője, de tisztátalan állat, aki ugyan domesztikált, de döghúson élő, maradékot felhajtó, kóbor állatokról is szó esik. A sok kóbor ~ az Úr haragjának egyik eszköze lehet: „Aki Jerobeám házából a városban hal meg, felfalják a kutyák” (1Kir 14,11). Az ember ellen támadó ~ az Úr büntetését testesíti meg: a hűtlen nép és Hiszkija júdai király fiának bűnét bosszulja meg „kutyákkal, hogy szét
tépjék őket” (Jer 15,3). A fenyegető gonoszság állata: „Kutyák falkája ólálkodik körülöttem, s gonosztevőknek serege zár körül” (Zsolt 22,16). A gonosz emberek a habzó szájú kóbor kutyákhoz hasonlatosak (Zsolt 59,7 és 15). Mivel az ember a legsötétebb, bestiális tulajdonságait a ~ra is vonatkoztatta, a Bibliában is, az emberre vonatkozó megszólításban a megvetés, hitványság kifejezője (pl. 2Sám 16,9; 2Kir 8,13). Az Apokalipszis fenyegető felszólításában „kinn maradnak az ebek és a bűbájosok, és a paráznák és a gyilkosok, és a bálványimádók és mind a ki szereti és szólja a hazugságot” (Jel 22, 15). • A keresztény ikonográfiában általában pozitív értelemben szerepel, a hűség megtestesítője (Tób 6,2). Jézus példabeszédében a mindenkitől elhagyott koldus Lázár (Lk 16,19) sebeit ~k nyalogatják; a pestissebektől szenvedő Szt. Rókust ~ táplálja kenyérrel. Az 1215-ben, Toulouse-ban alapított dominikánus rend jelképe, a rendalapító attribútu
Kutyák. Természet história



Kutya Kutya
196
ma egy fáklyát tartó fekete-fehér foltos ~, aki Szt. Domonkos születési legendájára és a rend nevére (lat. Domini canes ’az Úr kutyái’), valamint fő feladatukra, az eretneküldözésre utal. A →bárányokat a →farkasoktól védelmező ~k egyik híres, 1366–1367 körül készült ábr.-a Simone Martini Szt. Domonkos-freskója.5 A középkori szimbolikában a ~ a hűség jelképeként női portrék és sírok gyakori motívuma. Isidorus gyakorlatilag pár sorban összefoglalta mindazt, amit a ~ szimbolikája kapcsán ő előtte és utána mondtak: különösen a szaglását, okosságát dicséri, amely minden más állatét felülmúlja, de a gazdája iránti hűség és szeretet is jellemzi, szívesen vadászik vele, és halált megvető bátorsággal őrzi a házat. Különösen a bátorság és a gyorsaság a jellemzője.6 A bestiáriumok ezt az isidorusi képet öröklik és néha bővítik történelmi példákkal. Különösen gazdag e tekintetben a 12–13. sz. fordulójára datálható Oxfordi Bestiárium: a ~ szimatának dicsőítése mellett szimbolikus magyarázatokban is bővelkedik. Ahogy a ~ nyelve gyógyítja a megnyalt sebeket, a jó gyóntató is megtisztítja a lélek sebeit; ahogy a ~ visszatér a hányásához, a meggyóntak is visszaesnek bűneikbe; a közismert történet a ~ irigységéről (miszerint a folyóban úszva, hússal a szájában inkább odahagyja azt, hogy rávethesse magát a tükörképére) azokat az ostobákat példázza, akik a jogosan birtokolt dolgaikat elhagyják a vágyakért.7 Sokfajta tulajdonságainak felsorolása8 mellett az ilyen jellegű, többször visszatérő keresztényi intések a ~ mindmáig ható szimbolikáját örökítették tovább.9 A középkori fantázia – a számtalan szörnyszerű, keveréklény között – a ~fejű emberekről (lat. cinocephalis) is képet alkotott, akik Indiában élnek, beszéd közben is ugatnak, nyers húst esznek.10 A 12. sz.-i „János pap országa” legendában a távoli, szokatlan, ijesztő külsejű népek között ~fejű emberek is szerepelnek. Igen gyakran ábrázolták kódexek margináliáin, különösen a
vadászatról szóló könyvekben és a bestiáriumokban →szarvasra, →nyúlra, egyéb állatra való vadászat közben,11 a bestiáriumokban pedig a keresztény erkölcsökre való intés példázatait reprezentálja.12 Ikonográfiája sok fajtáját jeleníti meg.13 • A ~val való mindennapi kapcsolat, tulajdonságainak ismertsége, s néhány jellegzetes megnyilvánulásának szimbolikus üzenete az újkorban sem változott. Kiváló szimata az öt érzék esetében a szaglás14 jelképévé teszi; gazdájához való hűsége,15 hízelgése,16 engedelmessége,17 a vadászat során tanúsított állhatatossága mellett irigysége18 továbbra is a legjellemzőbb ismérve. Emlékezete19 kapcsán ókori történeteket elevenítenek fel, és szót kap a ~ és a →macska sajátos kapcsolata is, mint az ellentét, az ellenszenv20 jelképe. E két állat az ideiglenes béke, a fegyverszünet21 szimbóluma is. A ~ mint az ember igaz barátja22 szintén régi közhely. A ~meleg, a kánikula kapcsán az augusztus hónapot is a ~ jelképezi. • Miskolczi Gáspár állathistóriája a ~t pozitív tulajdonságai alapján a hűséges szolgálat, az állhatatosság, az engedelmesség, az urához való feltétlen hűség immár közhelyszerű megtestesítőjének nevezi. Ugyanakkor „ocsmány, tisztátalan” vonásai révén a bujaság jelképe, ami a kánaáni asszony története (Mt 15,22–28) nyomán a pogányokra értendő. Irigységét sem hallgatja el, és a többi rossz(nak tartott) tulajdonsága és szokása is a pogányokkal való összevetésben releváns.23 Bod Péter bibliai lexikonjának szócikkében a ~ negatív jelentéseit hangsúlyozza: „ábrázolja a tisztátalan, feslett életű, szemtelen embert”, a pogányokat és „Az Elöljárókat, Tanítókat, a’kik a’ magok hivataljokban el-nemjárnak.”24 • A magyar és a világirodalom számtalan alkotásának fő- vagy mellékszereplője a sokszor emberi vonásokkal is felruházott ~: Petőfi Kutyák dala c. verse A farkasok dalával szemben az engedelmesség és a szabadság ellentétét hangsúlyozza. Babits Mihály önazonosítóként említi a Versenyt az eszten



Kutya Kutya
197
Kutyák. MS Bodley 764
dőkkel c. kötetének programversében: „Mint a kutya silány házában, / legeslegutolsó a családban, / kiverten és sárral dobáltan, / és mégis híven és bátran / kiált egyedül a határban / fázva és szeleknek kitártan: / amit kiáltok, úgy kiáltom / vénen, magamban és ziláltan, / sárosan, rúgdalva, ruhátlan, / híven, remegve és bátran.” Ádáz kutyám c. versében mint legintimebb társát szólítja meg, a gazdák és szolgák hierarchiájában nyugtalanul is megnyugodva: „Óh, bár ahogy te pihensz lábamnál, / bizalommal tudnék én is Annál / megpihenni, aki velem játszik, / hol apámnak, hol kínzómnak látszik, / égi gazda, bosszú, megbocsátás, / s úgy nem értem, mint te engem, Ádáz!” Kosztolányi is a jó barátot örökítette meg A bús férfi panaszaiban: „Hattyú kutyám. / Ülj itt s vigyázz a házra, / te farkasok szelíd, fehér fia, / ős embergyűlölő, kinek a léptünk / álmatlan, éber neuraszténia.” Áprily Lajos, aki fiatalkorában vadászott ~jával, idősödve védelmező, életelrendező szerepben örökítette meg az Intés kutyámnak c. versében: „De ha a jó Halál megállna / s behívó intésemre várna / kapunk előtt, / nehogy reá mordulj, ha látod, / illőn fogadd, mint jó barátot / s bocsásd be őt.” • A magyar néprajzban a ~hoz elsősorban az emberi élet egyes fordulóira vonatkozó előjelek és jóslások kapcsolódnak, de az egyes emberi betegségek gyógyításá
ban is szerepet kaphatott. Emellett ismeretesek hiedelmek a ~ egészségére, betegségére, szoktatására, támadása elleni védekezésre vonatkozóan is. Keresztelőkor egyes helyeken a ~val való találkozás jó előjel, másutt rövid életet jósol. Házasságjóslásra országszerte ismert. Éjféli misére harangozáskor ki kell vinni a szemetet, és amerről ~ugatás hallatszik, onnan érkezik a jövendőbeli. Az agyonvert veszett ~t gyakran elégették, és a megmart állatokat a füstön hajtották át, ami a hiedelem szerint megakadályozta a kór további terjedését. Elterjedtnek számított a ~ szőrével történő gyógyítás, de hasonló módon használták a teljesen porrá égetett állat hamuját is. A ~val kapcsolatos legismertebb haláljelek: a ~ a házfal tövét, az asztal alatt a konyha földjét, az ajtót kaparja; fejét lefelé tartva vonít; gödröt kapar az ajtó előtt. A ~k támadása ellen fekete eb fogát vitték magukkal, vagy bagolyfejet, ebszívet szorongattak hónuk alatt. Ismeretes a fügemutatás is a ~k elleni védekezésre. Magát a ~t úgy óvták veszettség ellen, hogy folyónevet (pl. Körös, Maros, Tisza stb.) adtak neki. A ~ házhoz szoktatásával kapcsolatos leggyakoribb eljárás az, hogy a gazda szájában megforgatott ételt adnak neki. Ürülékével gyógyítják a sárgaságot, porrá tört csontjával, szőrével a sárgaságot, az orbáncot, a mellbetegséget, a fogzási fájdalmakat, a szemverést, a csonttörést, a vitustáncot. Ismert olyan hiedelem, amely szerint a boszorkány fekete ~ képében is megjelenhet.25 A ~emberre (prikulics, prikolics Erdélyben) vonatkozó hiedelmek jó része hasonlít a farkasember-képzetekhez.26 A ~ alakjával az állatmesék típusai között is találkozunk: Az öreg kutya; A kutya mint csizmadia; A kutyák és a farkasok beszélgetése; Az öreg kutya meg a kis kutya; Miért haragszik a kutya a nyúlra? stb.27 A ~ a közmondásokban és a szólásokban is gyakran szerepel: „a kutya el nem hagyja az ugatást” (az embernek nem változik meg a természete); „a kutyának csak eb a kölke” (a fia sem lesz



Kutya Kutya
198
A kutya az ember barátja. CC
más, mint az apja); „a kutya nem ugat hiába” (amiről sokat beszélnek, abban lehet valami); „a kutya ugat, a karaván halad” (nem kell törődni, mások mit mondanak); „akár kutyát a fához, akár fát a kutyához” (egyformán rossz); „aki délig kutya, délután is az” (nem változnak az emberek); „az is a mi kutyánk kölke” (közénk való); „az se kutya!” (az is valami); „bánja, mint a kutya, amelyik kilen
ló pannonhalmi apát síremléke (1372 k.).31 Az erősen fejlett szaglóérzékű ~ a Szaglás allegorikus nőalakjának attribútuma, ábr. pl. fedeles díszserleg az Esterházy-kincstárból.32 A különleges, gyakran egzotikus fajtájú ~ a főúri luxust, a fényűző életvitelt és környezetet jeleníti meg. Nagy termetű ~ a férfi, az öleb a női portrék egyik kedvelt motívuma a 17–18. sz.-ban: pl. Esterházy Ferencné, herceg Esterházy Pál és gróf Esterházy Miklósné Nyáry Krisztina, gróf Kálnoky Sámuel képmása.33 Az alvó vagy megkötött ~ megjelenik a Melancholia-ábr.-okon.34 A ~ ábr.-a gyakori, mint attribútum, legenda és mitológiai szereplő. A szentek esetében: Clairvaux-i Szt. Bernát (fehér ~), Római Szt. Cecília, Szt. Domonkos (~ fáklyával a szájában), Montpellier-i Szt. Rókus (kenyeret hozó ~, pestissebet nyaló ~), Gábriel arkangyal mint vadász (két ~: remény és hit, három ~: hit, remény, szeretet, négy ~: béke, igazság-iustitia, könyörületesség, igazság-veritas). Mitológiai alakok (Diana, Mercurius, Aktaión) mellett is szerepel. Szt. Rókus attribútumaként (mivel a pestis gyógyítása közben megfertőződött Rókust a legenda szerint angyal ápolta és egy ~ etette Piacenza melletti búvóhelyén, különösen gyakori az ábr.). Számos festmény- és szoborábr. van Magyarországon, főként a 18. sz.-ból: pl. Anton Witz oltárképe Eszéken, az alsóvárosi Mária Szent Neve-kápolnában (1744, Osijek, Szerbia).35 Az erdei állatok istennőjének, Dianának kísérője a vadász~: ábr. pl. fedeles pohár az Esterházy-kincstárból36; Diana szobra a kolozsvári Bánffy-palota homlokzatán (Cluj-Napoca, Románia).37 Szt. Domonkos attribútuma a ~, mert a legenda szerint Domonkos anyja azt az álmot látta, hogy egy ~t hordoz a méhében, aki égő fáklyát fog a szájában. A szombathelyi Szt. Márton-templom napkorong alakú sugaras ereklyetartóját földgömbön álló ~ tartja (1777).38 Ízisz lelkét ~ alakjában ábrázolták: pl. Sothis-~ hátán lovagló Íziszt ábrázoló fríz a szombathelyi
cet kölykezett” (nagyon megbán valamit); „bizonytalan, mint a kutya vacsorája” (kétes kimenetelű dolog); „se kutyája, se macskája” (senkije sincs, egyedülálló).28 • A magyarországi művészetben sokféle szimbolikus értelmet hordozhat: gonosz, bűnösség, balgaság, állhatatosság, éberség, törvényhez való hűség, házastársi hűség, hűséges szeretet, bujaság, uralkodói erények, az ifjúság erényre nevelése, melankólia, prófétaság, emlékezés, irigység, szaglás, összetartás (két ~ azonos botot tart a szájában).29 Hűség szimbóluma, pl. női síremlékeken. A ~ az odaadó alattvalói hűség megtestesítője, ábr. pl. fedeles díszserlegen az Esterházy-kincstárból.30 Egyházi személyek, főméltóságok középkori és reneszánsz síremlékén az elhunyt gyakran ~(ko)n nyugtatja a lábát, pl. Czudar Lász



Kutya Kutya
199
(Savaria) templomkerület Ízisz-szentélyének homlokzatán (2–3. sz. fordulója). Címerállat, pl. Wilhelm von Reichenburg német Landsknecht-kapitány (✝1538) halotti címerén a lőcsei (Levoča, Szlovákia) Szt. Jakab-templomban.39 Díszítőelemként enteriőrökben játszódó jelenetek gyakori szereplője a ~, leggyakrabban nincs szimbolikus jelentése, csak a jelenet intimitását, bensőségességét fokozza, a családias környezetre utal, máskor jelképezheti a hűséget és az okosságot: pl. Rippl-Rónai József Flox és Filox c. képén (1903).40
1 Aristot. Hist. an. 6. 574a 17–575a 13; Xen. Cyn. 3–4, 7; Plin. NH 8. 142–154. 2 Hom. Il. 8. 338 skk., Od. 19. 428 skk. 3 Hom. Il. 5. 476, 10. 183. 4 Plin. NH 8. 145–146. 5 Firenze, Santa Maria Novella, Spanyol kápolna. 6 Etym. 12. 2. 25–26.
7 Ashmole 1511, 839–843. 8 Brunetto, 184. 9 PdB XXXVIII; BT IX; BM XXVII; BV XL. 10 Lib. Monstr. I, 16.
11 Párizs, BnF, lat. 14429, f. 112v; Oxford, Bodleian Library, Ms. Douce 88, f. 94v; London, British Library, Additional Ms. 24686, f. 17v. 12 Párizs, BnF, fr. 1951, f. 20v; BnF, lat. 6838B, f. 12v; Oxford, Bodleian Library, Ms. Douce 151, f. 22r; Bodleian Library, Ms. Douce 308, f. 89r; Bodleian Library, Ms. Douce 366, f. 131r; Hága, Museum Meermanno, MMW, 10 B 25, f. 16v. 13 Párizs, BnF, lat. 3630, f. 81r; BnF, lat. 3630, f. 81v; Oxford, Bodleian Library, Ms. Ashmole 1462, f. 53r; Bodleian Library, Ms. Ashmole 1511, f. 25r.
14 Pier. Valer. 70; Ripa 1618, 469. 15 Ripa 1618, 181. 16 Uo., 18; Picin. 157. 17 Ripa 1618, 372. 18 Uo., 269; Picin. 158. 19 Ripa 1618, 326; Picin. 154. 20 Ripa 1618, 108, 261. 21 Uo., 529, 532. 22 Picin. 153. 23 Miskolczi 1702, 190–201. 24 Bod 1746, 48–49. 25 Tátrai 1980, 365. 26 Pócs 2012, 258. 27 Kovács 1958, 38, 41, 44. 28 Szemerkényi 2009, 857–873. 29 LCI 2 334–336; Seibert 1986, 199; Dávid 2002, 146–147; Dittrich 2004, 226–245, 583–584; MAMŰL VI, 2006, 336. 30 Bp., IMM, E 63.11; Műtárgyak 2014, 74–83.
31 Mons Sacer 1996, I, 313–314; Sigismundus rex 2006, 109–110. 32 Bp., IMM, E 61.11; Műtárgyak 2014, 275–277. 33 MÉ 1955/1, 95; Főúri ősgalériák 1988, 77, 90, 9798; Rózsa 1998, 126. kép; Buzási 2003, 65, 125, 153, 173, 179; Esterházy-kincsek 2006, 112–114; Mátyás király 2008, 274; Körner 2009, 92; Az Esterházy család 2013, 10, 50, 86. 34 Pigler 1974, Taf. 343.
35 Keresztény Múzeum 1993, 78; Barokk művészet 1993, 430–431; Vida 1994, 39–40; GalavicsMarosi–Mikó–Wehli 2001, 406; Knapp 2001b, 307; Szilárdfy 2003, 65, 335–336, 358. kép; Mátyás király 2008, 140; MÉ 2008/2, 313–326. 36 MM, E 66.2. 37 O. Nagy 1970, 195. kép; Műtárgyak 2014 270–272. 38 Magyar Anjou 1975, 144; Dávid 1981, 95. kép. 39 MÉ 2006/2, 327–410. 40 Rippl-Rónai 1998, 296–297; Kieselbach 2003, 112.



Legyek. Aldrovandi, Natura picta
L
LÉGY, BÖGÖLY (musca)
Jelentései: jelentéktelenség, pimaszság, kellemetlenkedés, ördög, csökönyösség, pimaszság, engedettlenség, torkosság, tisztátalanság, szemtelenség, irigység, hízelgés, képmutatás
rászálló viselkedése révén kap helyet Aiszóposznál.1 Phaedrus meséjében sokak vágya fogalmazódik meg: „...rusnya és gyalázatos rovar, / ki embervért szürcsölgetsz kéjesen, bizony / agyoncsapnálak bárhol, bármi áron is.”2 • A ~et a Biblia ritkán említi. Az egyiptomiak elleni 4. csapás, „csodajel” a bögölyök megjelenése: „A bögölyök nagy tömegben ellepték a fáraó házát, szolgáinak a lakását és egész Egyiptomot. Az ország nagyon szenvedett a bögölyök miatt” (Kiv 8,20–28). A Zsolt 78,45 és a 105,31 versében az egyiptomiak ellen „előtörő légyrajok” támadását idézik fel. A Prédikátor könyvében a ~et a súlyos következményekkel járó rossz döntés képes kifejezésében említi: „A döglődő legyek a kenetkészítőnek egész csésze olaját tönkreteszik; csöppnyi balgaság súlyosabban esik a latba, mint a bölcsesség” (Préd 10,1). A keresztény ikonográfiában ördögjelkép, a közel-keleti Baál héber gúnyneve, a Belzebub (Baál fejedelem) a „legyek istenét” jelenti. Erre utal Máté evangéliuma is: „a farizeusok így nyilatkoztak: „Beelzebulnak, az ördögök fejedelmének nevében űzi ki az ördögöket” (Mt 12,24). • Mivel a ~ nem tartozott az állatok klasszikusnak mondható repertoárjához, a középkori állatszimbolika általános erkölcsi intelmek kapcsán említi meg: kerüld a gonoszt és kísértéseit, bánd meg bűneidet stb. Isidorus sem túl bőbeszédű a ~ esetében. Annyit tudunk meg, hogy elnevezése görög eredetű, valamint, ha vízbe fullad, egy óra elteltével akár életre is kelhet, akár a →méh.3 A bestiáriumok a →pók kapcsán említik,4 lévén annak kedvenc eledele, van, aki a méhhez hasonlítja, csak éppen nem készít mézet.5
A ~ bármely fajtája emberre és állatra egyaránt zavaró, sőt káros és veszélyes, lévén számos betegség terjesztője. A ~ről és nagyobb fajtájáról, a csípésével fájdalmat is okozó bögölyről negatív véleményünk van, mivel állandóan kellemetlenkedő és undorító rovarnak tekintjük őket. • Valószínűleg így volt ez az ókorban is, még ha parodisztikus-szatirikus éllel megfogalmazott megértés is felfedezhető, mint Lukianosznak a ~ dicséretéről szóló retorikai elbeszélésében. Az Aquila non captat muscas (Sas nem legyekre vadászik) közmondásban a jelentéktelenség, avagy a „nagyok” figyelmére nem érdemes ember metaforája. Valójában a pimaszság, a kellemetlenkedés az, ami a ~gyel kapcsolatban eszünkbe jut. Olyan kitartóan bosszantja az embert, hogy időnként kénytelen írni róla. A tanmese-irodalomban állandó jellemvonás nélkül, pusztán zavaró, mindenre



Légy, bögöly Légy, bögöly
201
Légy. Raff, Természet história
Kivétel számba megy, ha külön fejezetben említik, sőt teljesen egyedi értelmezésben: megvetésre méltó állat a ~, egész nap csak röpköd, s arra száll, ami kedvére van; elzavarni nem tudod, mert annál gyorsabban visszatér. A rovar gyűlöletes tulajdonsága, kitartó kellemetlenkedése, csökönyössége viszont a hívő előtt pozitív példa: a hívőnek, Isten teremtményének is gyakori bűnbánatot, töredelmes megbánást kell tanúsítania, állhatatosan és kitartóan, mert a szenvedéssel az ember csatát nyer.6 A ~ ábrázolása a középkori kódexek lapjain jobbára dekorációs elem, az illusztrátor tehetségét mutatja, szimbolikus jelentés nélkül. • A ~ modern kori értelmezése sok újdonsággal nem szolgál: pimaszsága, cinikus engedetlensége gyűlöletessé teszi.7 Ikonográfiáját tekintve a barokk csendéletek gyakori szereplője, akár a többi rovar. A szépség, a kellem törékeny mivoltára és mulandóságára utal pl. Christian Berentz több csendéletén. Légy c. képén8 a babapiskótára szálló, minden részletében élethűen ábrázolt ~ a tisztátalanságot is felidézi. A ~, különösen a →pillangóval együtt ábrázolva a jó és a gonosz ellentétét fejezi ki, mint pl. Maria von Oosterwijck Csendélet mint vanitas c. képén.9 • Miskolczi Gáspár leírásában a torkosság, az „undok” tisztátalanság megtestesítője, állandóan alkalmatlankodó, szemtelen, bosszantó „bogaratska”. Minden rosszat el lehet róla mondani: semmire nem hasznosítható, semmire nem tanítható, de „a szemtelenség derekas nagy mértékben megvagyon benne”. Egyetlen jó tulajdonsága, hogy sötétben „veszteg nyugszik”. Szól a ~ nagyobb fajtájáról, a bögölyről is, aki „keservesen tsípő bogár”. A ~ szimbolikáját illetően igen gazdag a Vad-Kert: „a szemtelen kóborló Tolvajokhoz méltán hasonlíttathatik”; irigység jellemzi őket; egyben hízelgés is, mivel a főrendek asztalai körül kerengő ~ek „az udvari szemtelen hízelkedők”-höz hasonlatosak; a képmutatás is természetük része.10 Bod Péter biblialexikonjában „a
gyors, serény, szemtelen ellenség” ábrázolója. Belzebub kapcsán az alábbiakat írja: „Legyek’ Ura annyit tészen. Ugy tartják, hogy légy formában tisztelték volna ezt a bálványt az Ekronbeliek. Ezen nével nevezték vólt a’ ’Sidók az ördögöt, lehet ha tsúfságból, mintha így értették vólna: tsak a’ dongó-legyek’ Ura ő: vagy talám mert mint a’ legyek mindenütt szemtelenkednek, úgy az ördög is.”11 • A zümmögő kétszárnyú nagy egyedszáma és a betegségek terjesztése miatt a legkevésbé kedvelt állatok közé tartozik. Irodalmi szövegek nem gyakran említik; két állatmesében fordul elő: Fáy András A légy és a pók, Virág Benedek Légy és hangya. Vajda János Alfréd regénye c. versében a földfelszín mozgását a →ló és a bögöly kapcsolatával érzékelteti, amelyben a ~ ismételten a kellemetlenkedés szimbóluma: „Mint a vadult mén oldalbordabőre, / Ha nyári délben marja a bögöly.” • A folklórban is a pimasz, le nem rázható embert hasonlítják hozzá. Széles körben elterjedt volt eredettörténete, amelyet a Noéról szóló mondák12 őriztek meg: Isten megteremtette a méhet, az ördög is utánozni akarta, de az életre keltés nem sikerült. Isten ekkor azt mondta az új teremtménynek: Légy! Azóta nevezik ~nek az



Légy, bögöly 202 Leviatán
ördög teremtette állatot. Egy másik változat szerint13 az emberi lustaságot büntette Isten a →szúnyoggal, bolhával és a ~gyel.14 A 20. sz, elején a Bánságban feljegyezték azt az általánosan elterjedt hiedelmet, miszerint az állatokat zavaró ~eket az a →sárkány fújja ki tajtékzó dühvel magából, akit Szt. György hajdan megölt és egy barlangba temetett.15 Egy másik változat szerint, egy Héraklész által megölt →kígyó barlangba temetett teteméből származnak a ~ek. A gazdálkodás, az állattartás tematikájához kapcsolódóan többször olvashatunk róluk, hiszen a szabadon legeltetett állatok tartásában okozott leginkább gondot. Megtámadta az állatok orrát, szabad nyílásait. A Délvidéken úgy tartották, hogy ha a lovat sok ~ bántja, eső lesz. Általában füsttel védekeztek ellene.16 Szeged környékén a virágvasárnapi szentelt barka füstjét és hamuját különösen hatásos ~űzőnek tartották.17 Számos hiedelem kapcsolódott még a karácsonykor fogott ~hez. Az egyik adat szerint a kotlófészekbe téve biztos keltetést hozott, egy másik forrás arról ír, hogy az a méhes gazda, aki karácsony böjtjén este élő ~et tudott fogni az asztalon, szerencsés, jó méhész lett, méheket talált az erdőben. A kenyérbélben lenyelt ~ hideglelést gyógyított.18 Közmondásainkban és szólásainkban nagyon sok ~gyel kapcsolatos adatot ismerünk: „szemtelen, mint a piaci légy”; „szédeleg, mint ősszel a légy”; „szép, mint a légy az aludttejben”; „szomorú, mint az őszi légy”; „szúnyogot megszűri s a legyet lenyeli”.19 • A magyarországi művészetben is a koponyára szállt ~ a vanitatum vanitas- és memento mori-csendéletek gyakori motívuma, ahol az elmúlást, a mulandóságot, a képmutatást, megtévesztést jelképezi: pl. festmény az egri Érseki Palota gyűjteményében (18. sz. 2. fele).
1 Aisop. 49 és 124. 2 Phaedr. 5. 3. 3 Etym. 12, 8, 11. 4 BT III.
5 Brunetto, 154. 6 BM LI. 7 Pier. Valer. 339; Picin. 269. 8 Róma, Galleria Nazionale d’Arte Antica (Palazzo Corsini). 9 Bécs, Kunsthistorisches Museum. 10 Miskolczi 1702, 653–699. 11 Bod 1742, 37. 12 Aarne–Thompson 1961, 825. 13 Uo., 822. 14 Nagy 1969, 215–224. 15 Györffy 1936, 322–323. 16 Uo., 322. 17 Kálmány 1881, 104. 18 Diószegi 1980, 434–435. 19 Bárdosi–Kiss 2011, 127–128.
❧
LEVIATÁN
Jelentése: tengeri szörny, tenger ereje, gonosz erő, irigység, káosz, halál, állam
Óriási méretű bibliai eredetű tengeri szörny, a gonosz erő, akinek a Jób könyvéből származó leírásához az idők során fantáziadús részletek adódtak hozzá. A különféle korok és kultúrák →kígyó, →sárkány, →bálna/cethal vagy →víziló, →krokodil formájában is elképzeltek. A másik szörnyeteg, a szárazföldi →Behemót párjaként emlegeti a zsidó-keresztény hagyomány. Hátát pikkelyek barázdálják, torkából tüzet okád, orrlyukaiból füst árad. • A Bibliában több helyen feltűnik ez a lény: „Átkozzák el ezt az éjt a napok átkozói, akik a Leviatánt ingerelni tudják!” (Jób 3,8). Óvakodni kell a felébresztésétől, mert „hogyha fölébresztik, dühroham fogja el” (Jób 41,2). Lehetetlen vadászni rá, leigázni, vagy megszelídíteni („Lehet-e horoggal leviatánt fogni, le tudod-e nyelvét kötéllel kötözni?” [Jób 40,25]), puszta tekintetével legyőzi az embert, fegyver, kard, lándzsa, kopja és nyíl sem fog rajta, „csak egy szalmaszálnak nézi a buzogányt, nevet a dárdán is, amely felé süvít” (Jób 41,21). A teremtést dicsőítő zsoltárban az Úr tengeri teremtményei között említi a ~t is (Zsolt 104,26). Erejénél fogva



Leviatán 203 Ló
az állatok királya: „nincs hozzá fogható a földkerekségen, [...] a büszke állatoknak ő a királyuk” (Jób 41,25–26). A tenger pusztító, fenyegető erejét jelképezi, amellyel csak Isten ereje tud szembe szállni a végítéletkor: „Azon a napon az Úr meglátogatja kemény, nagy és erős kardjával a leviatánt, a gyors kígyót, a leviatánt, a tekergő kígyót, és megöli a tengeri sárkányt” (Iz 27,1); „A leviatánnak szétverted a fejét, s prédául adtad a tenger szörnyeinek” (Zsolt 74,14). A keresztény ikonográfiában a Jób 40,25 nyomán Krisztust ábrázolják a leviatán legyőzőjeként, amint a kereszttel mint horoggal kifogja a tengeri lényt. A ~ra olyan hatalmas tengeri szörnyként is történik utalás, akit Jahve játszani, kergetőzni teremtett (Zsolt 104,6), így vannak, akik a játékos →delfinnel hozzák kapcsolatba. • Isidorus a ~t vízikígyóval azonosítja, „mert csélcsap ravaszsággal tekerődzik a világ tengerében”, aki az ember mellé szegődött, s egykor nem ő „vette-e rá a paradicsomban, hogy a gőg vétkével szennyezze be magát, amelyet nap mint nap meggyőző ereje folytán nagyobb erővel tovább terjeszt ?”1 Aquinói Szent Tamás az irigység egyik jelképének nevezi.2 • Thomas Hobbes Leviatánja (1651) elsősorban az ószövetségi idézet („Nincs hozzá fogható a földkerekségen, arra termett, hogy sohase féljen” [Jób 41,26]) nyomán az államot jelképezi, amely fölött nincs más hatalom. Hobbes megfogalmazásában az „egyetlen személlyé egyesült sokaságot ÁLLAMNAK, latinul CIVITASNAK nevezzük. És így születik meg a nagy LEVIATÁN vagy, hogy tiszteletteljesebben fejezzem ki magamat, az a halandó isten, amelynek – a halhatatlan Isten fennhatósága alatt – békénket és oltalmunkat köszönhetjük”.3 Milton Elveszett paradicsomában (1667) a Sátán méreteinek és hatalmának érzékeltetéséül idézi fel a ~t, Isten keze által alkotott valaha is létező legnagyobb tengeri szörnyként. A tengeri óriás cettel, a bestiáriumokban oly gyakran felidézett bálnával azonosítja, aki a tenger
felszínén szigetnek látszik a hajós számára, ahol kiköthet. William Blake a Jób könyvéhez készített illusztrációjában (1805) a ~t krokodilként, az →orrszarvú/víziló formájú Behemóttal együtt ábrázolja. • A magyarországi művészetben a ~ félelmetes tengeri lény a pokol négy démonának egyike. Megjelenhet pl. Krisztus alászállása a pokolra vagy az Utolsó ítélet ábr.-án.4 Gelethfy Petronellának a berzevicei katolikus templomban lévő epitáfiumán (Brezovica, Szlovákia, 1600) a feltámadt Krisztus triumphusán látjuk a diadalkocsi mögött.5 Utolsó ítélet-jeleneten, ábr. pl. a marosszentannai (Sântana de Mureş, Románia) református templom nyugati falán.6
1 Etym. 8, 11, 27–28. 2 Aquinói Szent Tamás, A teológiai foglalata, II.2.36. 3 Hobbes 1999, 209. 4 Vö. LCI 3 93–95; Seibert 1986, 206. 5 Mátyás király 2008, 172. 6 Középkori falképek 2008, 239.
❧
LÓ
(hipposz, equus, caballus)
Jelentése: hűség, intelligencia, Nap és Hold, bátorság, önfeláldozás, okosság, paráznaság, bujaság, önteltség, gőg, hatalmi szimbólum, háború, fenség és méltóság attribútuma, démoni erők, Európa, önuralom/ önfegyelem, diadal
A több száz fajtát számláló és változatos színekben megjelenő, régen a hadászatban, általában pedig közlekedésre és vontatásra használt és kitenyésztett ~ a vallásban és a mindennapokban is főszerepet játszik évezredek óta. • Az ókorban az egyik legfontosabb és legértékesebb, elsősorban harci állat. A rómaiak kedvelt szórakozása volt a fogathajtó verseny. Az ókori szerzők a ~vak hűségét, tanulékonyságukat és rendkívüli intelligenciájukat1 emelik ki. A történelem leghíresebb lova Bukephalosz, Nagy Sándor



Ló Ló
204
lova, aki senki mást nem engedett a nyergébe ülni, csak a királyt. A görög mitológiában híres a Pégaszosz (→Pegasus) nevű szárnyas ló, Poszeidón és Medusza gyermeke, Bellerophón legendás lova, aki ugyancsak nem engedett mást a hátára ülni. Poszeidón nemcsak a tengernek, hanem a ~vaknak is az istene volt, ebben a szerepében Hippiosz néven tisztelték. Kíséretéhez tartoztak a →hippokamposzok, a tenger ló és nagy halfarokban végződő, hibrid testű lényei. A széltől megtermékenyülő ~ legendáját Homérosztól kezdve folyamatosan említik az antik auktorok.2 • A középkorban a ~ jelentősége még hangsúlyozottabb jelleget ölt, bár sajátos módon a Biblia nem feltétlenül örökíti tovább az ókori dicséreteket: a bujaság, a gőg szimbóluma is lehet. Az Ószövetségben többek között az önálló értelmet nélkülöző ember jelképe: „Ne legyetek olyanok, mint a ~ és öszvér, értelem híján, úgyhogy kedvük ellenére fékkel és kantárral kell őket kényszeríteni” (Zsolt 32,9). Jeremiásnál érzéki vágyra, bűnös szenvedélyre is utalhat a nyerítő ~ (Jer 5,8). A Zakariás látomásában szereplő lovak az Úr parancsára minden égtájat bejárnak: „Az angyal így válaszolt: »Ezek itt a négy égtáj felé tartanak; előbb az egész föld Urának színe előtt álltak. A vörös lovak Kelet földje felé tartanak, a fekete lovak Észak földje felé, a fehér lovak Nyugat földje felé, a deres lovak pedig Dél földje felé tartanak.« Az igen erősek pedig mentek, nyugtalanok voltak, türelmetlenek, hogy bejárhassák a földet” (Zak 6,1–7). Illés prófétát tüzes lovak ragadják az égbe a tüzes szekéren (2Kir 2,11). A Jelenések könyvében az első négy pecsét feltörésekor egy-egy ~ jelenik meg a pusztítás fokozataként: elsőként egy fehér ~ íjásszal, a második pecsét feltörésekor vörös ~ hordozza a háború megtestesítőjét, a harmadik feltörésekor a fekete ~ lovasa az ítélet mérlegével lép fel, a negyedik lovas a halál, hátasa egy fakó ~ (Jel 6,2–8). A fehér lovak viszont az isteni ítélő hatalom állatai: „...egy fehér
ló jelent meg. Aki rajta ült, azt Hűségesnek és Igaznak hívták. [...] Az égi seregek fehér lovon kísérik, tiszta fehér patyolatba öltözve” (Jel 19,11–14). A középkorban a pápa és a püspökök hatalmi szimbóluma szintén fehér ~. ~ attribútummal, lovasként ábrázolják a →sárkányt legyőző Szt. Györgyöt, a mórok ellen harcoló id. Szt. Jakab apostolt, a koldusnak köpenye felét adó Szt. Mártont. A háború jelképeként a ~ mint harci mén szép leírását olvashatjuk Jób könyvében: „Te adsz-e erőt a ~nak, te ruházod-e fel a nyakát sörénnyel? Te ugráltatod-e, mint egy szöcskét? Büszke horkantása félelmetes. Kapálja a csatateret, örvend erejének, és nekirohan a fegyvernek. Neveti a rettegést, nem remeg, nem fordul vissza a kard elől. Csörög rajta a tegez, csillog a lándzsa és a kopja. Dübörögve, reszketve dobog a földön, nem marad veszteg, ha zeng a kürt szava. Nyerít, valahányszor megszólal a kürt, már messziről megérzi a harcot, a vezérek dörgő hangját és a harci zajt” (Jób 39,19–25). • A keresztény ikonográfiában gyakran ábrázolják a sötét lelkek felett győzedelmeskedő Krisztust fehér ~von. A hagiográfia leghíresebb ~va Szt. Pál megtérésének résztvevője és ikonográfiai elemként a leggyakrabban szerepel. Mindazonáltal a bibliamagyarázatokban jobbára démoni erőket szimbolizál, s csak a ~ szőrének színe módosítja az interpretációt. A csatákban való szerepe miatt lett a háború egyik jelképe, amire intelligenciája révén kinevelték, s amiről számos ókori leírás született. Prózában és versben olvashatunk Homérosztól Vergiliusig, Xenophóntól Columelláig, Hérodosztól Pliniusig a ~nak a háború és béke idején mutatott bátorságát, önfeláldozását, hűségét és intelligenciáját méltató sorokat. Isidorus elnevezésének etimologizálása után művének legrészletesebb fejezeteit szenteli a ~nak. Harci készségét, bátorságát emeli ki. Az egyetlen állat, aki érzelmeit kifejezendő – sírni képes. Megítélést alkata, szépsége, jelleme és színe alapján



Ló Ló
205
Ló. Raff, Természet história
alkotnak róla. A színét és annak értelmezését Isidorus különösen részletesen írja le.3 Az enciklopédiák az ókori ismereteket és Isidorus leírását ötvözik hangsúlyozva harcra való adottságait. A bestiáriumok is a gazdájukat háborúba követő, a harci kürtök hangjára vehemenciát mutató, hűséges állatról szólnak, aki gazdája halálát megsiratja.4 Okossága is közmondásos.5 A lovagi eposzokban – antik mintára – saját névvel és tulajdonságokkal ellátott ~ szerepeltetése is jelzi az állat jelentőségét. A ~ békeidőben is a lovag, a nemesember, a társadalom felsőbb rétegeihez tartozók státusszimbóluma a közép- és újkorban. Az állat felszerszámozása, „felöltöztetése”, a vértezet anyagának és formájának kivitelezése kész művészetté nőtte ki magát. Nem igen volt olyan uralkodó, akit ne ábrázoltak volna ~von, lévén az állat a fenség, a méltóság állati attribútuma. Ikonográfiája rendkívül realisztikusan és különféle színekben ábrázolt állatot mutat: a bestiáriumok általában önmagában ábrázolják, szépségét hangsúlyozzák,6 más jellegű kódexek, vadászatról szóló vagy hóráskönyvek pedig katonákkal, vadászokkal a hátukon,7 az ember munkájának segítőjeként8 jelenítik meg. • A ~ újkori értelmezésében az ókori és keresztény elemek keveredése új jelképeket is eredményezett. Ripánál a méltóság egyik attribútuma,9 továbbá a kontinensek közül Európa állatalakja.10 Számos ábr.-a közül l. pl. a Giovanni Mazzoleni által készített Négy kontinens kútját (1751, Trieszt, Piazza dell’Unità d’Italia); Bernini híres Négy folyó kútját (Róma, Piazza Navona), amelyen a Duna (mint Európa fő folyója) mellett egy ~ áll vágtára készen; a Szt. Péter-bazilika keresztelő kápolnájának kupoláját tartó oszlopok egyik csegelyében (az 1720-as évekből) Európát szintén a ~ (és a →bagoly) szimbolizálja, egyébként Ripa emblémájának Európa ábrázolására javasolt ikonográfiája másolataként. Az önuralom/önfegyelem szimbóluma is: a „legfőbb hatalommal ren
delkező személyt, aki nemes önmérsékletet tanúsít, bár törvénysértő lehetne, ám nem szeg törvényt, bővérű, mozgékony lovon ábrázolnak, aki a lovarda körén belül van, de nem akar kitörni”.11 Ikonográfiáját tekintve leggyakrabban a diadal egyik jelképe, amikor császárok, hadvezérek, diadalmenetek nélkülözhetetlen attribútumaként a harci kedv, a bátorság, a büszkeség, a győzelem kifejezője. • Miskolczi Gáspár hangsúlyozza a ~vak európai kultúrában betöltött szerepét: „Minékünk Europai népeknek ez felette igen nagy hasznunkra és könnyebbségünkre való állat. Első haszna vagyon a’ Hadakozás közben. Második az úton-járásban. Harmadik a’ teher hordozásában, és vonásában”. Ezzel összefüggésben arra is utal, hogy Amerika meghódításában a spanyol lovaskatonáknak meghatározó szerepe volt, hiszen az amerikai népek nem ismerték a ~vakat és ezt a harcmodort. A háborúzás egyik fő jelképeként említi – „Igazán Mars szólgálatjára és hartzhoz termett fene, de magát daliáson-is reá tartó állat a’ Ló” –, amit bibliai és antik hagyománnyal támaszt alá. Emellett kifejezheti a bujaságot, „mert az ember után semmi nints olly buja mint a’ Ló”. A szép, szelídített, felszerszámozott ~ a művelt embert jelképezi, aki „bizonyos törvény és ta



Ló Ló
206
nítás által meg szelédíttetik”. A teherhordó szamárral szemben a paripa a nemes embert példázza. Az egyházi tanítók jelképének tekinti: „Miképenhogy a’ Lovak önként vagy magoktól soha nem mennek valamelly földre a’ hova ök vannak, hanem a’ hova az ö Urok vezérli öket: Azonképen az igaz Tanítók-is magától a’ Krisztustól egyenként és személlyek szerint osztatnak-ki a’ városokra, falukra; hogy ez egyik, másik más helyben hirdesse az Evangyéliomot.” Ugyancsak a tanítókra, egyházi emberekre vonatkoztatja a lovasától irányított ~ képét: „...az istenes Tanítók is igen jól magokra vigyázzanak, hogy a ’Krisztus helyett a’ sátán az ő hátokra ne üljön.” A lovak szelídítése, idomítása és az emberek (az iskolában tanuló gyermekek, a nép) nevelése, gondozása között párhuzamot von, s mint hangsúlyozza, az erőszak egyik esetben sem vezethet eredményre.12 Janus Pannonius a Siratóének Racacinusról, kisinasáról c. költeményében (1454) a halált okozó ~vakat említi: „S tölti a mély Ereboszt újra meg újra a ló”. Bod Péter bibliai lexikonjában az istenfélő, kegyes embert és a gyülekezetet is jelképezheti „mellyen a’ Krisztus hordoztatik e’ világban”. A Jelenések könyvében szereplő lovak jelentését is magyarázza.13 • A ~ talán a legtöbbet emlegetett, irodalmi szövegekben legtöbbször előforduló, az élet számtalan területén jelen lévő háziállata az embernek. Kedveltsége, jelentősége a →kutyáéhoz és a →macskáéhoz mérhető. Petőfi Sándor Három fiú c. versében a háborúba ment ~ és lovasa közös sorsát írta meg: „S fölugrott a lóra, kengyelben két lába, / Sebes vágtatva ment háború zajába. // Hazajött a ló, de bezzeg üres nyerge, / Ott áll a kapunál kapálva, nyerítve.” Ugyanezen a népies hangon szól Tompa Mihály versciklusában az ember és a ló viszonyáról: „Én koplalok, – a lovamnak / Kell a széna meg az abrak, / Reggel, este három véka, / Tűzbe, vízbe viszen még a!” Ezt a szemléletet és nyelvet viszi tovább Vajda János is: „Úgy futós a
ló is, ha jól abrakolják.” Ady Endre A Halál lovai c. versében a véget ért élet hírnökei: „Nesztelen, gyilkos paripák / S árnyék-lovagok hátukon, / Bús, néma árnyék-lovagok. / A Hold is fél és elbuvik, / Ha jönnek a fehér uton.” • A folklórban ~ábrázolásokkal és szimbólumokkal már az őskortól találkozhatunk. A ~alakoknak a magyar ősvallásban is jelentősége van. A sámánizmusban „hószín hátaslónak” nevezik a dobot, amely a sámánutazás legfontosabb eszköze, a lélekvezető.14 Gyakran a táltosok kísérő állata a ~, vagy a táltos~. A mondavilágban külön jelentőséget kap a táltos~, akinek általános ismertető jegyei vannak a mondákban, mesékben: először mindig csont és bőr gebe alakjában jelenik meg, akiből később újjászülető szépséges ~ lesz, a hős segítője. A táltos érti az emberek nyelvét, tudja gazdája gondolatait, látja a jövőt.15 A táltos már a Szt. László-legendákban is felbukkan, a szent ~vát sok helyen táltoslóként emlegetik, különleges tulajdonságokkal ruházzák fel. A neve is ismert, Szeg vagy Szög. Több fennmaradt legendában is csodás dolgokat visz véghez, legnépszerűbb a vízfakasztás csodája. Ábrázolásokon általában fehér ~ként szerepel (l. pl. székelyderzsi [Dârjiu, Románia] templom falképe).16 Az egyik legnépszerűbb magyar népmesénk a Fehérlófia.17 Ez a népmesetípus Európa-szerte megtalálható, de a magyar népmesevilágban különösen népszerű.18 A ~ álomban való megjelenéséhez jósló tulajdonságokat is társítanak. ~val álmodni örömet, férjhezmenetelt, boldogságot jelent, vagy vendég érkezhet a házhoz. Az álomban látott szaladó ~ jelentheti a várható szeles időt is. Az idegen fehér ~ megjelenése azonban közeledő halált jelenthet, a házigazda halálát. Ha pedig nemrégiben halt meg egy rokon, akkor úgy tartották, hogy ő küldte vissza a fehér ~vat, hogy egy családtagot hamarosan magával vigyen.19 A ~ negatív szereplőként is megjelent a magyar néphitben. Több régióban is fennmaradt a



Ló Ló
207
Harci mén. Ripa, Iconologia, 1997
hiedelem, hogy a boszorkányok ~vá tudnak változni, esetenként álatlan ~ képében járkálnak éjjelente. A boszorkány ~ elfogása és megpatkolása visszatérő motívum, ami alapján később fel lehet ismerni a boszorkányt, mivel a patkó emberi alakjában is rajta marad.20 A ~ megjelenése népdalainkban igen gyakori, különösen a csikósnótákban. ~vaik sokszor segítőik, együtt élnek fájdalmukkal, emberi tulajdonságokkal is rendelkezhetnek. Gyakori a fekete ~, de nem kap negatív jelentést. A rang és rátartiság kifejezője in
többször csak a ~fej körvonalaira, esetleg a szem, a száj jelzésére szorítkozik. A stilizált, páros ~fejes oromdíszek inkább a bútorokat díszítenek, pl. tékát, ágytámlát. Textileken ritkán fordul elő ~alak. Kedvelt volt még a citerák végének ~fej alakkal való díszítése, kiváltképp az Alföldön, a Hortobágyon „lófejes tamburának” is nevezték a hangszert.23 A ~val kapcsolatban számtalan szólást, közmondást találhatunk, amelyek változatos tulajdonságokat, helyzeteket jelölnek. Pl, teher, munkabírás ábrázolása („dolgozik, mint egy ló; ez még egy lónak is sok volna”). A vélt vagy valós fölény ábrázolására valakivel szemben, nagyképűség ábrázolására („felül a magas lóra”; „szállj le a magas lóról”; „felvág, mint a fiákeres ló”). Az előnyös helyzet bemutatására is sűrűn használják („lóról nem ülök szamárra”; „ló mellett jó gyalogolni”). Külső tulajdonságokban a görbe lábú egyénekre vonatkozóak a leggyakoribbak („kilőtték a lovat valaki alól”; „lovon száradt”), valamint a nyerítésszerű nevetésre („röhög, mint ló az abrakban”). Gyakoriak még a szerencsevárással kapcsolatos mondások („több lóra tesz”; „két lóra tesz”).24 • A magyarországi művészetben sokféle szimbolikus értelmet hordozhat: egyház, a hitért való harc, uralkodói hatalom, erény, önteltség (~ és ~koponya egyaránt), szenvedély, indulat, az ifjúság erényre nevelése.25 A pogány magyarok fehérló-áldozatának ábrázolását l. pl. Vágó Pál Lovat áldozó magyarok jelenete a Feszty-körképen.26 Lovasát levető ~ a gőgösséget jelképezi: pl. rajz az 1220 k. Magyarországon járt pikárd Villard de Honnecourt vázlatkönyvében.27 Elszabadult ~vat ábrázoló embléma Incassum repertes data fraena (Hiába kapkodsz az eleresztett gyeplő után) mottóval: ábr. a pannonhalmi bencés apátság refektóriumának freskóján (18. sz. 2. negyede), amelynek forrása Jacobus de Boschius Symbolographia sive de Arte Symbolica (1702) c. művének 494. emblémája.28 A négy vagy több ~ húzta szekér a diadal
kább.21 A magyar néphitben a dramatikus játékok, állatmaszkos játékok kedvelt szereplője volt a ~ az egész magyar nyelvterületen. Két megjelenítési formája jellemző.22 Két nagyobb szokáskörben, a farsang és a lakodalom alkalmával kerültek elő a lovas alakok. A farsang alatti lovasjátékok nem korlátozódtak a kalendáriumi időszakra, mivel helyszínük általában a fonó volt, ami egész télen alkalmat adott az előadásra. A tárgyi művészetben inkább az újabb keletkezésű ~alakok a jellemzők. A magyar népművészetben a motívum általában erősen stilizált, szinte csak jelzésszerű, az állat megjelenítése leg



Ló Ló
208
jelképe: ábr. pl. Erdődy György Alajos Gloria virtutis Hungaricae (1633) c. könyve címlapján, amely diadalkaput ábrázol Habsburg Ferdinánd tiszteletére. Ugyanebben a műben látható a Szent István király diadalszekéren c. illusztráció, Peeter Rucholle rézmetszete: István király baljában a lovag gyeplőjét, jobbjában villámokat tart, kocsijával pogány istenek szobrain és azok imádóin hajt át.29 Tornyai János Bús magyar sors (1910) c. képén30 a magányos ~ a pusztai tájban a művészi, az emberi magányosságot és elhagyatottságot szimbolizálja. Ámos Imre háborús képein a ~ az értelmetlenül üldözött emberek jelképe.31 Bálint Endre művészetében a ~ a honvágy és az otthon szinonimája,32 a ~ a festő művészetének egyik fő témája.33 A szabadságot jelképezik a ~vak pl. Klie Zoltán Holdtölte (1930 k.), Márffy Ödön Lovak a vízparton c. festményén (1930-as évek), vagy Borsos Miklós Játszó lovak (1942), Kantár nélkül (1943) és Játszó lovak (1983) vörösréz domborművein.34 Nagy Ágnes hátsó lábán ülő, samott ~szobra (2014) az önmagunkba nézést, a magunkba fordulást, az önvizsgálatot, a belső világunk megélését jelképezi. A vágtató ~ az erőt és a dinamikát ábrázolja Szőke Gábor Miklós somorjai acélszobra a Hippo Aréna bejáratánál.35 Attribútumként is gyakori: fehér ~pár húzza a Nap kék ruhás megszemélyesítőjének szekerét (Sol allegóriája) az ún. Mátyás-kálvária talapzatán36; quadriga villámokat szóró Zeusszal, pl. az intercisai gemmaleletben37; Apollón diadala-freskó a fertődi Esterházy-kastély dísztermének mennyezetén (1766–1767)38; Apollón szekerén, pl. Lotz Károly, Apollón és Éósz (Aurora), 1864-ből. Díszítőelemként a ~ megjelenik a honfoglaláskori díszítőművészetben, pl. függődíszen, korongon, vereten, szíjvégen.39
1 Plin. NH 8. 154–166. 2 Hom. Il. 20. 222 skk.; Varro, Rust. 2. 1. 19; Verg. G. 3. 272 skk.; Plin. NH 8. 166.
3 Etym. 12, 1, 41–56. 4 Ashmole 1511, 101–104; Hugo Folieto, III, 23; Bart. Angl. XVIII, 38; Brunetto,186. 5 Brunetto,186. 6 Oxford, Bodleian Library, Ms. Ashmole 1511, f. 32v; Bodleian Library, Ms. Bodley 764, f. 46r; Bodleian Library, Ms. Ashmole 1462, f. 54r; Párizs, BnF, lat. 3630, f. 84r; London, British Library, Harley Ms. 4751, f 27r. 7 Párizs, BnF, Ms. fr. 1.297, f. 112; BnF, Ms. fr. 301, f. 134v és 147. 8 Besançon, Bibliothèque municipale, Ms. 127, f4; BnF, Ms. lat. 7.239, f.50; 9 Ripa 1618, 230. 10 Uo., 295. 11 Picin. 162. 12 Miskolczi 1702, 102–118. 13 Bod 1742, 164. 14 Pál–Újvári 2001, 310. 15 Berze Nagy 1957, 208–209. 16 Magyar 1997, 116. 17 Aarne–Thompson 1961, 301B. 18 Berze Nagy 1957, 208–209. 19 Bosnyák 1977, 208; Wlislockiné 1892, 49. 20 Bosnyák 1977, 85; Bosnyák 1973, 21; Szendrey 1938, 49; Gulyás 1976, 154; Fügedi 1982, 215; Zentai 1983, 112. 21 Erdélyi 1961, 594. 22 Dömötör 1940, 237–238. 23 Fügedi 1993, 173–180. 24 Bárdosi 2012, 426–427; Szemerkényi 2009, 923–939. 25 LCI 3 411–415; Seibert 1986, 207; Dittrich 2004, 360–372; MAMŰL VII, 2007, 71. 26 AH 1996/1, 87–102, 31. kép. 27 Villard de Honnecourt vázlatkönyve, Párizs, Bibliothèque Nationale, MS fr. 19.093, fol. 3v. 28 Bánhegyi–Hapák 1993, 59; Mons Sacer 1996, II, 69–93. 29 Barokk művészet 1993, 84, 296–297; Knapp 2001a, kat. 53.; MÉ 2005/1–2, 93–108. 30 Hódmezővásárhely, Tornyai János Múzeum. 31 AH 1975/1, 81, 88.
32 Kiss János 1955; Kiscelli Múzeum 1960. 33 Kolozsvári 2014, 12, 14. 34 L. Kovásznai 1989, kat. 103, 143, 1189; Kieselbach 2004, 383, 408. 35 Šamorín 2015: www.kozterkep.hu. 36 Kovács 1983, 51. 37 Gesztelyi 2013, kat. 2. 38 Galavics–Marosi–Mikó–Wehli 2001, 387. 39 Bollók 2015, 346–347.
❧



Lúd/liba Lúd/liba
209
Liba. Sárváry Eöry, Madárvilág
LÚD/LIBA (anser)
Jelentése: Juno madara, ragaszkodás, időjós, éberség, őrködés, erkölcsös ember (vad~), bűnbánat (vad~), körültekintő szerzetes, bölcs hallgatás (kaviccsal a csőrében), alkalmatlankodó gágogás, kár, ostobaság, pletykálkodás, butaság
A vándormadár vad~ alfaja az egyik legrégebben háziasított, vízi életmódhoz szokott házi~. Több fajtája van, s tolluk színe is változatos. Hangos gágogásának házőrző jelleget is tulajdonítanak. • A ~, avagy szinonimája, a liba minden ókori kultúrában ismert volt.1 Sokáig csak „női madár” volt: az arisztokrata nők mint kedvencüket tartották maguk mellett és gyengéden bántak vele.2 Gazdasági céllal csak a Kr. e. 6. sz.-tól bizonyítható a tartása. Áldozati állatként elsősorban Ízisz kultuszában szerepel,3 a görögök nem tartották szent állatnak. Itáliában Juno szent madara volt: az istennő madarai gágogásukkal felverték a Capitolium őreit, és ezzel megmentették Rómát az éjjel támadó galloktól.4 A Capitolium ~jaival kapcsolatos eseményről több ó- és középkori szerző is megemlékezett,5 még akkor is, ha meglehetősen hétköznapi szárnyasnak számítottak a középkorban. A gazdájához ragaszkodó ~ mára már tudományosan igazolt viselkedés, mindenesetre az Ailianosz által elmesélt történet a filozófus Laküdészről és ~jának ragaszkodásáról6 közismert volt, és szinte szimbólum erejével hatott. • A ~ időjós szerepét Arisztotelész is említette,7 és a középkorban is tettek hasonló megfigyeléseket. Isidorus szerint a ~ elnevezése (anser) a →kacsáéból (ans) ered, vagy a két madár hasonlósága okán, vagy mert mindkét állat sok időt tölt a vízben és kiválóan úszik. A ~ éjszaka gyakori kiáltásaival adja tanújelét éberségének. Az ember szagát egyetlen állat sem érzékeli olyan jól, mint a ~.8 A bestiáriumok is együtt
említik a két madarat, tulajdonságaikat jórészt egybemosva. Isidorus nyomán a középkori bestiáriumokban is hangsúlyt kap a ~ éjszakai ébersége, hogy bizonyos időközönként rikoltozva verdes a szárnyával,9 szinte jelezve az órák múlását.10 Az úszás nélkülözhetetlen számára, sőt víz (és fű) nélkül képtelen élni, viszont kárt tesz a termőföldön a vetőmagra szórt ganéja.11 Hugo de Folieto írta le részletesen és adott mindenre kiterjedő szimbolikus értelmezést ~ról. Eszerint a magasan és rendezetten szálló vad~ak azokat az erkölcsös embereket jelképezik, akik távol a földi javaktól alávetik magukat a szentírás szabályainak; a falvakban élő házi ~k viszont állandó rikoltozásukkal és szárnycsapdosással csőrükkel még saját magukat is megsebzik: a fecsegést és pletykálkodást kedvelő emberek jelképei. A vad~ hamuszürke színe a bűnbánat szerény ruházatára emlékeztet, míg a házi ~ színesebb. Az ember szagát megérző madár a másokat kiismerő körültekintő szerzetes szimbóluma, aki a szerzetesközösségben szót emel (ahogy a ~ rikoltozik éjjel) a hanyag tudatlanság ellen.12 Ikonográfiáját tekintve a középkori kódexekben a mindennapi élet illusztrálása végett dekorációs elem. A kódexek iniciáléiban, bestiáriumokban könnyen felimerhető, jellegzetes vonásait (hangsúlyos sárga csőr, úszóhártyák), különféle színekben, vízparton, a szabadban jelenítik meg.13 Olykor narrációs elemként is láthatók a ~k, csibékkel



Lúd/liba Lúd/liba
210
és egy →róka, szájában egy csibével.14 A ~ más baromfik, madarak között a rókaként vagy →farkasként ábrázolt, magát püspöknek kiadó ördög által befolyásolt, tévútra vezetett lelkekre is utalhat a középkori művészetben. A vad~ vadászattal kapcsolatos könyvekben is feltűnt. • Az újkori értelmezések továbbra is különösen éberségét és őrködését hangsúlyozták (a capitoliumi történetre való visszaemlékezés okán is), mivel a legkisebb zajra is felébred és azonnal hangot is ad.15 A vad~ körültekintő magatartását is felemlegetik („csönd”, a „bölcs hallgatás” mottóval) az emblémáskönyvek, miszerint kaviccsal a csőrében röpül a →sasok lakhelye fölött, s a kő miatt nem nyitja ki csőrét, mert természettől fogva gyakori gágogása felébresztené a számára veszélyes ragadozó madarakat.16 Bár ez a történet a →darura is érvényes, ám a ~ az elővigyázatosság képes szimbóluma. Ugyanakkor az alkalmatlankodó, felesleges gágogás is jellemző rá.17 Továbbél az a megfigyelés is, miszerint a ganéja nagyon káros a termőföldnek, ezért a gabonaföldön legelésző ~ az →egérrel együtt a kár szimbóluma.18 A külvilág nem hat a ~ra, ostobasága közmondásos.19 • Miskolczi Gáspár Vad-Kertjében a szemérmetesség és tisztaság jelképének nevezi. Emellett a másokat utánzó ostobaság, valamint a pletykálkodás, elsősorban az asszonyok megtestesítői, akik „tsátsogásokkal mind magoknak, mind pedig másoknak sokat ártanak”.20 • Ahogy a capitoliumi ludak az itáliai kultúra jelképes állatai, úgy lettek a magyar irodalom fontos madarai Ludas Matyi ludai. Az alaptörténet persze vándormotívum, népmesei elemekkel – az egyszerű libapásztor túljár a kapzsi és zsarnok földesúron, és evvel olvasói számára is igazságot hoz, legalább e történet szintjén. Fazekas Mihály a lusta, tehát mindennapi főhőst a hazai múltba helyezte, de a köré rajzolt magyar viszonyok következtében saját korához is szólt. Emellett avval, hogy magára vette madarai nevét, érzékelteti az
olvasókkal, ahogy a mérges ludak szembeszállnak, megcsipkedik a rájuk támadót, Matyi is úgy csipkedi meg Döbrögit a háromszoros vesszőzéssel. Arany János egyik kevéssé ismert, Még egy c. őszikéjében – búcsúzva az élettől – a dal elhallgatását állítja szembe a gágogó libával: „Mit is akarsz?... nézz az időre: / Ősz van, s neked bús télre jár, / Szemedben köd lett a sugár, / Dér, hó leszállott a tetőre. // Nyílhatnak a fán csalvirágok: / Nem lesz érett gyümölcse már; – / Hallgat minden dalos madár: / Csak – a beszédes liba gágog.” Reviczky Gyula A két lúd c. versében parafrazeálja Petőfi Sándor A farkasok dala és A kutyák dala c. verseit: „Egy vadlúd s egy szelíd liba / Közt folyt az itt leirt vita. / Nagy gágogással, / Szárnycsapkodással / Azt magyarázgaták idestova, / Kinek van kettejök közt jobb sora?” • A ~, ill. a liba a butaság, a bőbeszédűség, a mohóság szimbóluma. „Akármeddig neveled a libát, csak lúd lesz belőle”, figyelmeztet a mondás arra, hogy a nevelésnek is vannak korlátai. A ~ egyes szólásokban a szelídség szimbóluma is lehet, akit nehéz kihozni a sodrából: „a libából is kitör a lúdméreg”. A ~ butaságát, hozzá nem értését több szólás, közmondás kifejezi, pl.: „annyit tud valamihez, mint a lúd a zsoltárhoz”; „gágog, mint a lúd”, mondták arra, aki feleslegesen sokat beszélt. „Ha már lúd, legyen kövér!”, vagyis, ha már csinál valamit az ember, nem áll meg félúton. Régen, ha valaki rosszabb, butább, tudatlanabb volt, mint a körülötte lévők, azt mondták, hogy ő „olyan, mint a lúd a hattyúk között”. „Olyan, mint a szárnyaszegett lúd”, mondták régen az elgyötört, elcsigázott emberre; „kár a lúdra szénát vesztegetni”, vagyis elpocsékolni valamit; „lúddá tesz valakit”, vagyis a bolondját járatja vele. A bűnös asszonyt, embert „ludasnak” is nevezték. „Sok lúd disznót győz”, vagyis a gyengébbek is legyőzhetik az erősebbet, ha összefognak.21 Ha a lánnyal bizalmaskodtak, tegezték, szóvá tette: „Nem őriztünk együtt libát” (a fiúk hasonló eset



Lúd/liba Lúd/liba
211
ben inkább disznót mondtak). Fazekas Mihály művéből vált ismertté Ludas Matyi. Szólásként is ismerték: „Majd visszaveri azt Ludas Matyi!”22 A ~ többször megjelenik gúnyszóként is, nemcsak a szólásokban, hanem a kinézet esetében. Lúdbőrűnek mondták pl. a bibircsókos bőrűeket.23 A →kacsához hasonlóan a liba is kedvelt témája volt a körjátékoknak. A szabály nagyon hasonló: a gyerekek körben állnak, egy a kör közepén áll. A középen álló ellentétes irányba megy, mint a többiek. A dal végén elengedik a kezüket és mindenki igyekszik magának másik párt találni, a középen állóval együtt. Akinek nem jut pár, az áll középre.24 A játékok másik fajtája ugyancsak hasonló a kacsánál leírthoz: választanak egy „farkast”, a többiek a „libák”. A „farkas” célja, hogy minél több „libát” elfogjon, miközben azok egy párbeszédet követően a „gazdasszonyhoz” futnak. Ennek a játéknak is több változata létezik.25 A ~ a mesékben is megjelenik. Heltai Gáspár Aiszóposz-átiratából is elterjedt a naponta egy arany tojást tojó ~ története. A ~ időjós is lehet: ha sokat gágog, eső lesz. Erős szél várható, ha a ~ felrebben vagy szárnyával verdes.26 A Márton-napi ~ csontjából következtettek a téli időre. Pl. ha Márton ~jának a mellcsontja fehér, havas, hideg télre van kilátás, ha vörhenyesbarna, enyhe, nedves tél várható. Ha elülső része fehér, a tél második fele lesz hideg. Ugyanakkor, ha Katalin-napon áll jégen, karácsonykor is fagyni fog.27 Ha tél végén észak felé szállnak, hamar jön a tavasz.28 Tours-i Szt. Márton ünnepnapjához tartozó népszokás, hogy „aki, Márton napján libát nem eszik, egész éven át éhezik”.29 Az álomban megjelenő ~ jót és rosszat is jelenthet: betegség, halál előjele, de szerencséé is.30 A boszorkányok, lidércek a néphitben gyakran rendelkeznek ~lábbal, innen ismerik fel sokszor őket. Máskor megjelenhetett az állat képében is. • A magyarországi művészetben a következő szimbolikus értelmet hordozhatja: Krisztus követése, okosság,
szeretet, bujaság, balgaság.31 A tudatlanok gúnyolása a jelentése amelyen egy két lábon álló →róka négy libából álló énekkart vezényel: ábr. l. a zólyomi gótikus paplak falképe (Zvolen, Szlovákia, 15. sz. 2. fele).32 A ~toll portrékellékként az írói tehetségre, tudósi mivoltra utal, mint pl. Ádler Mór Báró Eötvös József arcképén.33 Szent állat, attribútum, legendák szereplője is: Tours-i Szt. Márton-, Philemon és Baucis-, Husz János-ábr.-okon; Szt. Márton ~ja ábr. ferences templomok oltárain (pl. Torda [Turda, Románia], minorita templom, főoltár).
1 Arist. Hist. an. 499a 28, 509a 3 skk.; Plin. NH 10. 51–54. 2 Hom. Od. 15. 164; 19. 536. 3 Paus. 10. 32. 16. 4 Liv. 5. 47. 4. 5 Etym. 12, 7, 52; Ashmole 1511, 961, 981; Hugo Folieto, LI; Brunetto, 153; Pier. Valer. 309; Ripa 1618, 232. 6 Ail. NA 7. 41. 7 Arist. Hist. an. 488b. 8 Etym. 12, 7, 52.
9 Ashmole 1511, 981. 10 Brunetto, 153. 11 Uo. 12 Hugo Folieto, LI; vö. továbbá: Ashmole 1511, 961. 13 Hága, Koninklijke Bibliotheek, KB, KA 16, f. 76r; Oxford, Bodleian Library, Ms. Bodley 602, f. 65v; Párizs, BnF, lat. 14429, f. 106v. 14 Oxford, Bodleian Library, Ms. Bodley 764, f. 83v. 15 Pier. Valer. 308; Ripa 1618, 232. 16 Pier. Valer. 309; Ripa 1618, 477; Picin. 127. 17 Pier. Valer. 309. 18 Uo.; Ripa 1618, 119. 19 Picin. 127. 20 Miskolczi 1702, 345–354. 21 O. Nagy 2010, 436, 446–447. 22 Szemerkényi 2009, 920–921; 942–944. 23 Kriza 1911, 62. 24 Lázár 2005, 124–125. 25 Uo., 139–141. 26 Balassa 1997, 569. 27 Uo., 585. 28 Vorák 1974, 221. 29 Bálint 2004, 541. 30 Vorák 1974, 221. 31 Seibert 1986, 206; Dittrich 2004, 177–180; MAMŰL VII, 2007, 21. 32 MÉ 1975/2, 112. 33 Aranyérmek 1995, 129, 226.



M
MACSKA (catus)
Jelentése: ügyesség, bujaság (hím), anyai ösztön (nőstény), ragadozó természet, függetlenség, ördög, démon, eszesség, eretnek, szabadság(vágy), rejtezkedés, ellentét (kutya →←macska), fegyverszünet (kutyával), öntörvényű jellem, tisztaság, hízelkedés, boszorkány
A mintegy tízezer éve az ember közelében élő, valójában sosem háziasított ~ paradox módon az egyik legkedveltebb háziállatunk. Ábrázolása is ambivalens: szelíd, kedves, doromboló háziállat és agresszív, prédára leső, gonosz vadállat alakjában egyaránt megjelenik. • Az ókori Egyiptomban nagy tiszteletben tartották a ~t, mert megölte a rágcsálókat, és ezzel megakadályozta, hogy a gabonatárolókban nagy pusztítást végezzenek. A ~t gazdáik kényeztették, és ha elpusztult, meggyászolták és mumifikálták. Az egyiptomi macskaistennőt, Básztetet nagy tiszteletben tartották, és a bebalzsamozott ~kat az ő templomában temették el. A görögök az egyiptomi ~istennőt a maguk panteonjában Artemisz istennővel azonosították. Az ókori tanmese-irodalomban a ~ ragadozó természete dominál, mivel az ókorban a ~ még kevésbé volt „szelíd”, mint a későbbi századokban, és helyette egérfogásra más állatot is alkalmaztak, pl. a →menyétet. Aiszóposz és Phaedrus meséiben így – fordításaitól függően – hol a menyét, hol a ~ szerepel egy-egy azonos történetben. Ailianosz a hím ~ bujaságát és a nőstény gondos anyai ösztönét
hangsúlyozza. S ha nem is áll sok írott forrás a rendelkezésünkre, ikonográfiája már gazdagabb: az ókori ~ábr.-ok egyik legszebb alkotása egy madarat megragadó cirmost ábrázoló mozaikrészlet a Kr. e. 2. sz.-ból, amely a pompeji ún. Faun-házból származik.1 • A Bibliában egyetlen helyen szerepel (ismételten vitatott fordításként) a vad~, démoni alakot öltve a →hiéna társaságában. Izajás könyvében az Edomra mért büntetés utáni pusztaságban „vadmacskák találkoznak ott hiénákkal, szőrös lények kiabálnak egymásnak” (Iz 34,14). • A Biblia azt tudatosítja a hívőkben, hogy az állatokat Isten az ember szolgálatára teremtette. A ~t azonban lehetetlen betörni, nyakörvet rárakni, dolgoztatni, az ember akaratának alárendelni: függetlensége, bármiféle intő szó (az emberre vonatkoztatva értsd: Isten törvényeinek) semmibevevése is olyan ismertetőjegye, amely alapján megint csak ördögi lénnyé vált bizonyos, főleg az eretnekek ellen megfogalmazott keresztény értelmezésekben. Villámló ragyogású tekintete, szinte kihívó, elegáns, érzéki mozgása, kiszámíthatatlan el- és feltűnése, az ember részéről történő bármiféle megszelídítési kísérletnek való ellenállása mind olyan tulajdonsága, amely a szimbólumokban gondolkodó középkori világképben könnyen volt társítható a démonnal, a gonosszal. Isidorus szerint egyesek egérfogónak, „musiónak nevezik, mert megfogja az egeret (mus), az emberek általában cattusnak hívják, mert gyorsan elkapja (captura) a zsákmányát, megint más elgondolások szerint cattat a neve, mert olyan élesen (acute) lát, hogy szemének ragyogása az éji



Macska Macska
213
Macska. Pólya, Állatország képterme
sötéten is áthatol”.2 Mivel a Biblia és a Physiologus nem szól a ~ról, Isidorus tömör ismertetője gyakorlatilag minden középkori enciklopédia és bestiárium fő forrásává vált.3 Mivel a ~ az éj sötétségében is kiválóan lát, éles látásához eszesség is társul.4 Ehhez kapcsolták még a ~ ügyességére, madarásztermészetére, valamint ürülékét elkaparó, rejtezkedő habitusára vonatkozó leírást. A középkori forrásokban a ~t jobbára az →egérrel együtt említik. A ~ maga az ördög: úgy játszik a maga perverz és kiszámíthatatlan módján az egérrel, ahogy az ördög teszi az ember lelkével, mielőtt a pokolra juttatja. A meglehetősen szerény ikonográfiáját tekintve, a ~t madarat vagy egeret lesve,5 az ostyát dézsmáló egeret karma között tartva6 vagy (ördögi lényként is értelmezhetően) a tűz közelében szunyókálva (vagy egyszerre megjelenítve e fő „tevékenységét”7) ábrázolják a bestiáriumok és kódexek margináliai. A 14. sz.-tól jelenik meg a festészetben, és ettől kezdve számtalan Utolsó vacsora-ábr.-on látható a kibékíthetetlen ellentétet jelző →kutya és ~ ábr.-a. Gyakran Júdás mögé/mellé/alá festik a ~t. • A késő középkortól azonban a ~val szembeni ellenérzés megváltozott. Az emblémáskönyvek tanúbizonysága szerint is a szabadság és a szabadságvágy megtestesítője,8 aki szolgaságra nem fogható.9 A legnagyobb barokk kori erény, a rejtezkedés szimbóluma, mert ürülékét elkaparja, és így védekezik a külvilág ellen.10 A 16–17. sz.-ban tucatnyi könyvkiadó használta, többféle változatban a ~t szájában az egérrel ábrázoló logót, amelynek a jelentése jelzésértékű (azaz egy állatszimbolikába rejtett „fenyegetés”) a lehetséges konkurensek számára: Dissimilium infida societas (Az egyenlőtlenek társasága kiszámíthatatlan). A ~ ekkor már a tulajdon, a professzionális tudás jogos, megbízható védelmezőjének szerepében tetszelgett. Az egérrel játszó nőstény~ a férfival a maga kénye-kedve szerint játszadozó kéjnő, a bujaság szimbóluma.11
A kutya és a ~ sajátos kapcsolata az ellentétet és az ellenszenvet12 szimbolizálja, a két állat közötti ideiglenes béke pedig a fegyverszünet13 jelképe is. Ehhez kapcsolható a nevelés erejének hangsúlyozására a békésen egymással játszadozó ~ és kutya ábr.-a.14 Ikonográfiája is tükrözte a 15. sz.-tól megnyilvánuló szemléletváltást: Pinturicchio Ulisses hazatérését ábrázoló képétől (1509 k.)15 amelyen Pénelopé lábánál egy gombolyaggal játszó ~t látunk – a szentimentalista festészet korszakáig a ~ a ház békéjét és nyugalmát megtestesítő alakká, kedves háziállattá vált. Ami persze nem akadályozta meg ragadozó ösztöneinek kiélésében: l. pl. Jean-Baptiste-Siméon Chardin Csendéletét,16 vagy William Hogarth 1742-es Graham gyerekek c. képét.17 • Miskolczi Gáspár Vad-Kertjében a „Macskamenyasszony” mesére („példabeszédre”) utalva a közismert A macska és Aphrodité c. aiszóposzi mesét idézi és hangsúlyozza, hogy a ~ a saját természetét követő, öntörvényű jellem megtestesítője: „akármelly úri menyasszonnyá tétessék is, akárminémű selyem köntösbe öltöztessék és Fejedelmi asztalhoz sok szép étkek mellé ültessék is, de ha egeret lát, mindazokat oda hagyja és Macska vótát kimutatja”. A hím ~ a bujaságot, a nőstény a mértékletességet példázza. Pozitív jelentése a tisztaság, viszont tulajdonságai révén alkalmat adott arra, hogy az egész udvari társadalom elleni támadást a ~ nyakába lehessen varrni, lévén



Macska Macska
214
a „csalárd udvari Hízelkedők és Rágalmazók” megtestesítője.18 • Se vége, se hossza a ~val kapcsolatos állat- és gyerekmeséknek, példázatoknak, legendáknak, verseknek, rövidebb és hosszabb prózai műveknek, színpadi alkotásoknak. Ezekből időről időre különböző válogatások is készülnek, magyarul
is több gyűjtemény áll az olvasók rendelkezésére. Somlyó György egész versgyűjteményt szentelt nekik A macska tízezer létezésmódja címmel. A klasszikus magyar ~irodalom ikonikus műve Arany János A tudós macskája c. verse. A ~tartó tudós megfelezi reggelijét kedvencével, de szolgájáról mindig elfeledkezik. Ezért ő rendszeresen megeszi a ~ eledelét, aki táplálék híján annak rendje és módja szerint éhen is hal. Amikor ezen a tudós elcsodálkozik, szolgája így szól: „»Mi tagadás« – mond a szolga, / »A cicus nem vétett: / Én evém meg ő helyette / Reggel az ebédet. / Mondtam, menjen egérfogni, / – S hajna! / Nem tanyáz ám ott egér, hol / Üres minden kamra.«” Petőfi Sándor 1847-ben írt, Meddig alszol még, hazám? c. versében a pákosztos ~ a társadalmi-politikai változások képletes inspirálója: „Meddig alszol még, hazám? / A macska is fenn jár, / S tejesköcsögöd körűl / Kotnyeleskedik már.” Ady Endre egy közismert, enyhe szitkozódásban említi a Megjöttek a színészek c. versében: „Itt vannak a komédiások, / A többit macska
rúgja meg.” József Attila A Szigeten c. versében a vadászó ~val azonosult: „Mint egeret a macska, a melegben / csak lestem, egy levélke hátha lebben.” A 20. sz.-i költők közül Babits Mihály és Nemes Nagy Ágnes foglalta bensőséges empátiával, érzékletes nyelven verseibe. Babits Belovéd, ó belovéd c. szonettjében a beteljesült szerelem átélését közvetíti: „Szerelmem, ó szerelmem! [...] / Mint drága macska holdhajlásu nyakkal / selyem karmokkal és ivor fogakkal / tép és cirógat, és cirógat és tép, / zenére téped szívem vérverését.” Haza a Telepre c. versében viszont a szerelem másik arcát is megmutatja: „hol az éjben, kéjben, szenvedőn / nyögi párzó macska a háztetőn, // jaj, gyermekhangon, az Állati Lét / kitettje, iszonyu kényszerét.” Gyerekkori emlék támadt fel benne Miként szélcsöndben a hajó c. versében: „ajtó előtt a macska ül, / hátát gubbasztva gömbölyül.” Nemes Nagy Ágnes számára is egyszerre valóságos, ugyanakkor azon túl is mutató jelentéssel bír Dal c. versében, amelyben a félelmet, a kiábrándultságot járja körül: „szeretnék nem szeretni, / mint macska, heverészni, / magam sétálni menni, / s hogy merre, meg se nézni.” Nem akarok c. versében az okra vissza nem vezethető, egzisztenciális szorongás egyik megközelítése egy nagyon pontosan megfigyelt etológiai jelenség: „mint egy patak, mely visszahőköl, / és lúdbőrösön hátrafoly, / mint macska, mely ugrása közben / a levegőben megbotol: / megint magamba zuhanok, / s nem akarok. Nem akarok.” Macska c. versében viszont egy közvetlenül megtapasztalt, örömet és szépséget sugárzó kedvencet örökít meg, a mondókaszerű versformával erősítve az intimitást: „Macska, macska, állatocska, / gyermekecske, csillagocska, / lágy pihéjű őszi pitypang, / bőruhájú mályva csokra, [...] / macska-isten, macska-álom / könnyű keccsel, pöttyös hassal, / bombafojtó homokdombra / csak egy percre vígy magaddal!” • A magyar folklórban viselkedéséből jósoltak az emberi élet
Macskák és fő „tevékenységeik”. MS Bodley 764



Macska Macska
215
eseményeire, valamint az időjárásra. Halált jósolt a ~, ha karácsony vagy újév éjjelén nyávogott. ~val találkozni szerencsét vagy szerencsétlenséget is jelentett. Van, ahol a tarka ~ szerencsétlenséget jelent, máshol a fekete szerencsét. Vendég érkezésére utalt, ha a ~ farkára léptek, ha felállt a szőre, vagy ha mosdott. A ~ra vonatkozó mágikus eljárás ok elsősorban az állat szoktatására vonatkoztak. Az új ~t a kéménybe nézették, a fenekét a kemencéhez dörzsölték, sós vízben mosták a talpát, hogy a házhoz szokjék. Az új lakásban tükörbe nézették, hogy vissza ne szökjön a régi helyére. A ~ foga, szíve, szőre, ürüléke lehetett mágikus tárgy vagy gyógyszer. Az időjárást is megjósolta viselkedésével. A boszorkány okat gyakran képzelték el nagy fekete ~ képében. Zagyvarékason a boszorkány, a táltos és az ördög ölthetett ~ alakot. A ~ a magyar néphagyományban gyakori építési áldozati állat, aki főképpen a beköltözési szokásokhoz kötődik: az embert helyettesíti az első belépőként. Mivel a lakatlan ház tisztátalan, ezért a ~ kiválasztása nem véletlen, ugyanis tisztító funkciót tulajdonítanak neki. Rábagyarmaton az ajándékozott kis~t hozzásározták a tűzhelyhez, hogy jó egerésző válhasson belőle. Nem jó, ha idegen adott a ~nak enni, mert rossz egerésző lett belőle. Vak ~kölykökhöz veszedelmes nyúlni, mert akkor az ember körme „megvakul”, vagyis megfeketedik. Az olyan lesoványodott ~nak, akiről úgy vélték, hogy boszorkányok nyergelték meg, a háta szőrére ollóval keresztet vágtak, és olykor fokhagymát, sót kötöttek a nyakára. Ha a lámpaüveg váratlanul elcsattant, ha az edény magától pattogni kezdett, Algyőn ciroksöprűvel azonnal ráütöttek a ~ra, hogy a baj elkerülje a házat. Ahol nem nevelték föl a ~nak minden kölykét, ott nem tudtak jó kenyeret sütni.19 A magyar néphitben a kettős lények (állatemberek) között tűnik fel a ~ember.20 A magyar állatmesék típusai között is szerepel: Kutya, macska, kakas, tyúk,
tojás, gombostű stb. vándorúton; Kacor király; A macska egyetlen tudománya; Csengő a macska nyakán; A sas és a macska; A róka és a macska egymást tőrbe csalja.21 Gazdag a ~hoz kapcsolódó szólások és közmondások köre: „addig játszik a macska az egérrel, míg meg nem eszi” (ha rossz előjelek van
nak, legyünk óvatosak); „alamuszi macska nagyot ugrik” (a csendes, nem sokat beszélő ember váratlan cselekvésre képes); „a macska is el tudja lopni a kutyától a csontot, ha akarja” (gyengébb is győzhet, ha kitartó); „a macskának még a kölke is örömest egerészik” (a szülők tulajdonságai a gyerekekben is megmutatkoznak); „a macskát egerészni tanítja” (arra tanítja, amit ő tud a legjobban); „behúzta magát, mint macska a tűzhelyen” (összekuporodik); „belejött, mint macska a fingásba” (hozzászokott valamilyen munkához); „csillog a szeme, mint a kan macskáé” (valami rosszban sántikál); „érzi, mint macska az esőt” (megsejt, megérez valamit); „kerülgeti, mint macska a forró kását” (nem mer belefogni); „szemes, mint a macska” (éles eszű); „talpra esik, mint a macska” (minden helyzetben feltalálja magát); „úgy vannak, mint a kutya meg a macska” (folyton civakodnak).22 • A magyarországi művészetben sokféle szimbolikus értelmet hordozhat: Krisztus felismerése, ördög, gonosz, bűnösség, balgaság, szeretet,
Macska. Aldrovandi, Natura picta



Macska 216 Majom
bujaság, látás, hallás, tapintás, szabadság.23 A nőiesség, ledérség, szabadság, szabadosság szimbóluma számos 20. sz.-i művön: pl. Rippl-Rónai József: Lila ruhás nő macskával (1900-as évek eleje); Faragó Géza: Karcsú nő macskával lámpafényben (1913); Batthyány Gyula: Rokokó dámák (1914); Futásfalvi Márton Piroska: Két akt macskával (1931 k.); Czimra Gyula: Ülő akt (1964).24 A kényelem, lustaság, restség szimbóluma is, pl. Rippl-Rónai József Enteriőr vörös komóddal (1909), Berény Róbert Csendélet macskával (1930 k.) c. képén.25 A perzsa ~ bujaságjelkép Batthyány Gyula Törökösen c. festményén (1914).26 Derkovits Gyula Végzés c. képén (1930) a verébre vadászó ~ az elkerülhetetlen végzet megjelenítése.27 Tóth Menyhért Anyaság (1955 k.) c. képén a ~k az oltalmazást szimbolizálják.28 Kondor Béla Szentek bevonulása a városba (19711972)29 c. képén az előtérben lévő piros szemű ~ jelentése többféle lehet: szerencsétlenség, Sátán, vagy akár utalás az egyiptomi szent állatra.
1 Nápoly, Museo Archeologico Nazionale. 2 Etym. 12, 2, 38. 3 Abdn. f. 23v; Bodley 764, 109; Thom. Cantimp. IV, 76.
4 Ashmole 1511, 859.
5 Párizs, BnF, lat. 6838B, f. 18r; Oxford, Bodleian Library, Ms. Ashmole 1511, f. 35v; Bodleian Library, Ms. Douce 366, f. 131r; London, British Library, Additional Ms. 11283, f 15r; British Library, Additional Ms. 42130, f. 190r. 6 Oxford, Bodleian Library, Ms. Douce 151, f. 29v; Bodleian Library, Ms. Douce 88, f. 95r; London, British Library, Harley Ms. 4751, f 30v. 7 Oxford, Bodleian Library, Ms. Bodley 764, f. 51r. 8 Pier. Valer. 798. 9 Ripa 1618, 311–312. 10 Picin. 178. 11 Uo. 12 Ripa 1618, 108, 261 13 Uo., 529, 532. 14 Picin. 177–178. 15 London, National Gallery. 16 Madrid, Museo Thyssen-Bornemisza. 17 London, National Gallery.
18 Miskolczi 1702, 164–170. 19 Bálint 1976, 314–315. 20 Pócs 2012, 257–258. 21 Kovács 1958. 22 Szemerkényi 2009. 23 Dittrich 2004, 253–267. 24 Kieselbach 2003, 122, 281, 289; Kieselbach 2004, 387, 451, 715. 25 Kieselbach 2003, 161; Kieselbach 2004, 299. 26 MÉ 1991/3–4, 147–148.
27 Derkovits. A művész és kora, szerk. Bakos Katalin – Zwickl András, Szépművészeti Múzeum – Magyar Nemzeti Galéria, Bp., 2015. 28 Supka 2004, 27, XII. 29 Budapest, BTM.
❧
MAJOM
(pithékosz, simia)
Jelentései: csúfság, gonoszság, majomszeretet, ördög, ostobaság, kegyetlenség, hazudozás, utánzás, elvetemültség, szemérmetlenség, tapintás, ízlelés, önimádat
A közel kétszáz fajt számláló ~ mint főemlős – különösen az emberszabásúak – anatómiai felépítése és viselkedése folytán az emberre legjobban hasonlító állat. • A ~ az ókorban kedvelt és gyakran ábrázolt állat volt, akit nemcsak cirkuszi szereplésekre idomítottak, hanem a ház körüli különféle munkákra is. A csúfság és a gonoszság szimbóluma volt, nevét szitokszóként is használták,1 megjelenése szerencsétlen előjelnek számított.2 A ~ túlzó szeretete a kölyke iránt, vagyis a ~szeretet már az ókorban ismert volt.3 Amikor az ókori szerzők megemlítik a ~t, jobbára e negatív tulajdonságok példájaként teszik. Az aiszóposzi tanmesékben sem jár jobban, amelyekben az ostobaság, a gonoszság és a hazudozás bűnében vétkes, és az utánzás szimbóluma. A kölykei iránti megkülönböztetett szeretet ábrázolása is tanulságos az aiszóposzi mesében.4 • A Bibliában Salamon udvarának gazdagságát jelképezik a messze földről hozott arany, ezüst, elefántcsont mellett a ~k (1Kir 10,22;



Majom Majom
217
2Krón 9,21). • A ~ról a középkori szimbolikus gondolkodásban kialakult képek és képzetek az ókori szerzők által közvetített ismeretanyagra épülnek. A Physiologusban a vadszamárral együtt említik az ördögöt jelképezve, mivel van kezdete (feje, vagyis angyal volt az égben), de nincs vége (farka), és ez elcsúfítja: azaz (nincs jó vége) végtelen, mint az ördög. Ehhez képest szinte mellékes, hogy napéjegyenlőség idején hétszer vizel (ami miatt később az asztrológiában jártasnak tekintik).5 A többi Physiologus-változat újabb és újabb információit rendre felhasználják és variálják a bestiáriumok: a ~ ismeri az égitesteket, ezért újholdkor örül, szomorú a fogyó hold idején; ikreket szül, az egyiket, akit szeret, elöl hordja, a másikat, akit gyűlöl, a hátán; öt fajtája van.6 Isisodorus is öt fajtáját különbözteti meg e lapított orrú, csúf kinézetű, ráncos képű állatnak. Az ember és a ~ (simia) közötti hasonlóságon (similitudo) alapuló elnevezését hamisnak véli.7 Ugyanakkor az emberi értelemmel való bizonyos hasonlóság tagadhatatlan. A Physiologust és Isidorust követő bestiáriumok szerzői egy dologban egyetértenek: a ~ az ördögöt jelképezi. Ikreivel való kapcsolatát is jobbára hasonlóan értelmezik a bestiáriumok keresztényi üzenetei, lévén az egyik az erényt, a másik a bűnt szimbolizálja.8 A ~ mint ördög és démoni figura, elöl viszi, akit a pokolba szán, és hátul hagyja a jót, akit gyűlöl, s ez Istennel marad.9 Ám ha vadásznak rá, mielőtt befognák, leteszi szeretett kölykét, és azt viszi magával, akit gyűlöl.10 A két gyermeken azonban legtöbbször a test és a lélek értendő, s ebből következik az erkölcsi magyarázat: a bűnös embernek a halál közeledtével le kell vetnie magáról (az oly nagyon szeretett testi) bűneit és csak a (a kevéssé kedvelt lelki) jót szabad magával vinnie, mert ha Istenről megfeledkezik, a túlvilág „sötét ösvényein semmi segítségre sem számíthat”.11 Egy Ailianosznál olvasható12 történetet is felhasználtak a bestiáriu
mok a ~ utánzását hangsúlyozva. A vadászok e tulajdonságára alapozva le- s fölvették csizmáikat, majd a levetett csizmákat otthagyva, elrejtőztek, és várták a befogandó a ~t, aki a lábbeli felvételét utánozva, csizmában nem tudott elmenekülni.13 Ikonográfiáját tekintve a legtöbb illusztráció a bestiáriumokban az anya~t két kölykével14 (olykor a háttérben a vadászokkal) mutatja,15 az egyik kölykét elöl öleli magához, a másik pedig a hátán van. Néha megjelenítik a csizmát próbáló ~ történetét is.16 A ~mal gyakran díszítik a kéziratok széleit, ahol az emberi viselkedést imitálja. Egzotikus környezetre utal a háromkirályok ábr.-ain. A keresztény ikonográfiában negatív jelentésben, az ember torzképeként, állati ösztöneinek kivetüléseiként, a kísértés, az ördögi erő megtestesítőjeként jelenítik meg, gyakran láncra verve, ami hol a bűnök rabságában vergődő bűnös lélek, ritkábban a leláncolt, legyőzött bűnöket jelképezi. • Az újkorban továbbra is meggyőződés, hogy „az összes állat közül a ~ áll a legközelebb az ember gondolkodásához”.17 Ezzel együtt (vagy éppen ezért) az elvetemültség jelképe,18 mert semmibe veszi a többi embert. Az öt érzék
Majom. Pólya, Állatország képterme



Majom Majom
218
közül hagyományosan a ~ jelképezi a tapintást (ismételten az ember és a keze közötti nagy hasonlóság miatt) és az ízlelést.19 Leggyakoribb jelképe mégis az utánzáshoz, a színleléshez kapcsolódik,20 mert minden mozdulatával az embert imitálja. A csizmát próbáló ~ alakja továbbra is kedvelt ábr. maradt, az utánzás (gyakran káros) következményeit bemutatandó.21 Ahogy a ~szeretet is gyakran végzetes lehet (erős öleléssel megfojtja kölykét),22 ami a túlzott kéjes gyönyörre is vonatkoztatható.23 Az önimádat szintén végzetes vétkét is a ~nak tulajdonították.24 Újkori ikonográfiája a szentképeken középkori értelmezéseit szimbolizálja; a háromkirályok imádását ábrázoló képeken mint egzotikus, távoli ország attribútumát jeleníti meg. Utánzó képessége a művészetet, költészetet is jelképezheti, amennyiben a művészet imitatio. • Miskolczi Gáspár VadKertjében a nőstény ~ kicsinye iránti ragaszkodása, ~szeretete alapján így ír róla: „a Majom ábrázolója ollyan szüléknek, akik magzatjok közzül némellyiket mód nélkül szeretik”. Bár „hasonlatossága vagyon az ember testéhez”, „teste nevetséges, lelke pedig csúfos”, a gonoszságot és kevélységet, a semmirekellő embert példázza, valamint „gonosz indulatúak, hízelkedők, álnok hitetők, udvari bolondok, sőt, még az ördögök is, mellyek mindenben Isten Majmai”. A másokat oktalanul követőket „majomkodó”-nak nevezi, amelyet a magyarokra is vonatkoztat: „Édes Magyar Nemzetem! Vagy nem illik-é ma tereád is? Kinek minden mostani köntösöd, erkölcsöd, szokásod másidegen nemzetektől vött. [...] Étkeidnek nemei, rended felett való való cifraságod, bosszus voltod rész szerint Lengyelektől, rész szerint Németektől vett majomkodásod.” Ördögjelképként is megnevezi, „Istennek majma”, aki „sokképen szokott a’ pogányokkal és istentelenekkel majmoskodni”.25 • A ~ gyermekmesék gyakori alakja. A felnőtteknek írt szépirodalmi művekben sok
szor mint az ember gúnyképe, az utánzás szimbóluma szerepel. Állatként kevesebbet, az embert utánzó, ész nélküli élőlényként átvitt vagy konkrét értelemben gyakrabban előfordul. Tinódi Sebestyén Sokféle részögösről c. versében az alkoholista egyik fajtáját vele mutatja be: „Az majomnak természeti igen játékos, / Mit mástúl lát, aszt műveli, oly igen okos, / Ő vérében aki részes, olyan játékos.” Babits Mihály Levél c. verse a külvilág által kialakított képpel szembeni viszonyt modellálja: „Jaj, szegény lélek, hát világ rabja légy? / Vagy saját szobrodnak hitvány majma légy?”. Vajda János a tudatlanság, az ostobaság példájaként említi Gyermeknevelés c. versében: „Sok majom szülő a kisdedeknek bort ad.” Arany János és József Attila egyaránt állat mivoltában szerepelteti: „Melyben már alig van egy jó magyar bajnok, / Csak holmi lyányképű, ugrándozó majmok?” (Toldi estéje, 4. ének); József Attila Leülepszik... c. versében „a szerencsétlen ember ugrabugrál, / mint ketrecében az ijedt majom.” • A magyar folklór a ~t a magyar szólásokban és közmondásokban is főleg csúfsága miatt említi és a csúnya, nevetséges emberrel azonosítja: „a majom, ha legszebb is, mégis rút”, „majmot csinál belőle”, „örül, mint majom a farkának”, „tudja a maj
Majom kölykeivel és vadásszal. CC



Majom Majom
219
mot vezetni”, „olvasva megy a majmok között”, 26 továbbá „szőrös, mint a majom”, „magas neki, mint majomnak a zongora”, „ugrál, mint majom a ketrecben”, „(úgy) ül, mint majom a köszörűkövön”.27 Ma is használják a „majomszeretet” kifejezést, főként az olyan szülőkre, akik a gyermeküket rajongva szeretik, és túlságosan elfogultak vele. „A majom is szereti a fiát”, ill. „a majomnak is szép a maga fia”, mondták általában elnézően, ha a külső szemlélő szerint nem sok oka volt arra a szülőnek, hogy büszke legyen a gyermekére.28 „Most ugrik a majom a vízbe”, vagyis most következik még a java valaminek. Ugyanakkor ugyanezt a mondást kis változtatással a megesett lányra is alkalmazták: „Akkor ugrott a majom a vízbe” vagyis akkor esett meg a leány.29 Egy Margalits Ede által gyűjtött mondásban az ember állatokkal való kapcsolata a következőképpen foglalható össze: „Az embert hordozza a ló, eteti az ökör, ruházza a juh, védelmezi a kutya, követi a majom, megeszi a pondró.”30 A népi biblikus történeteket tartalmazó Parasztbibliában több helyen említik a ~t. Az egyik történet szerint a ~ nevetés közben ledörzsölte a fenekéről a szőrt, amely Ádámra és Évára potyogott, akik azóta szőrösek.31 Az emberek ~tól való származásáról szóló történet szerint: Káin, miután nem volt senki, akivel „közösködhetett” volna, a ~kkal tette ezt. Ez az oka annak is, hogy a férfiaknak azóta borotválkozniuk kell.32 Egy másik történet szerint az ember (valószínűleg Ádám) Istentől csak harminc évet kért, de rájött, hogy ez kevés, nem akar ilyen korán meghalni. Ezért kiegyezett az állatokkal, akiktől kapott még éveket. A ~tól tíz évet kapott, ezért az élete utolsó időszakában „gyerökségbe van, mán akkó játszanak vele, mint a majommal szokás”.33 Az egyik, Zalabérben gyűjtött játéknak „majmozás” a neve. Általában tíz-tizenöt gyermek, főleg fiúk játszák/játszották. 34 A szigetvári néphit szerint, ha valaki egy fekete jérce tojását három
hétig a bal hóna alatt hordozza, ujjnyi nagyságú, ~fejű emberke kel ki belőle, aki minden kívánságát teljesíti.35 Hasonló hiedelemlényt az ország más területein is ismertek, „lidérccsirke” (mit-mitke), ill. ördög vagy →kígyó formájában. • A magyarországi művészetben sokféle szimbolikus értelmet hordozhat: ördög, gonosz, bűnösség, legyőzött bűn (leláncolt ~), királyi gazdagság, bőség, fejedelmi pompa igényei, balgaság, bujaság, ízlés, tapintás, a természet utánzása a művészetben.36 A (láncra vert) ~ a bűnt, az „állati” ösztönök rabságában élő embert, a földi javakban való tobzódást jelképezi. Ábr. Venus tükörrel c. olajfestmény (17. sz.)37; Batthyány Gyula: Rokokó dámák (1914); Aba-Novák Vilmos: Laura (1930).38 A veleméri templom Háromkirályok imádása freskójelenetén (1378) a lóról leszállt harmadik király lovának kantárát egy, a lovagi nyergen ülő ~ tartja, a távoli, egzotikus világra utal
Játszadozó majmok.
Raff, Természet-históriája



Majom 220 Mantikór
va. A rendkívül differenciált ízlelő érzékű ~, az Ízlelés allegorikus nőalakjának attribútuma: ábr. pl. fedeles díszserleg az Esterházykincstárból.39 Egzotikus állatok, ~k gyakori témái a 19–20. sz. fordulója művészetének, pl. Simay Imre Családi öröm c. bronzszobra (1904–1905)40 egy kölykét szoptató ~t és párját ábrázolja; az állatok bensőséges emberi érzelmeket és helyzetet testesítenek meg.41
1 Hor. Sat. 1, 10. 18. 2 Cic. Div. 1, 34. 3 Plin. NH 8. 216. 4 Aisop. 172. 5 Phys. 45.
6 Phys. lat. B-Is. XXI. 7 Etym. 12, 2, 31–33. 8 Ashmole 1511, 820–821; Guill. Clerc. 1403–1404. 9 PhdTh. 1889–1914. 10 Bodley 764, 48-49; Brunetto, 195. 11 BM XXIII; BV XXIV. 12 Ail. NA 17. 25. 13 RdF. 378. 14 Párizs, BnF, lat. 14429, f. 111v; Oxford, Bodleian Library, Ms. Laud Misc. 247, f. 153v; Koppenhága, Det Kongelige Bibliotek, Gl. kgl. S. 1633 4o, f. 10v; Kongelige Bibliotek, Gl. kgl. S. 3466 8o, f. 50v; Hága, Museum Meermanno, MMW, 10 B 25, f. 8v. 15 London, British Library, Harley Ms. 4751, f. 11r; Párizs, BnF, fr. 1951, f. 25r; BnF, lat. 3630, f. 78r; BnF, lat. 6838B, f. 7r; Oxford, Bodleian Library, Ms. Bodley 533, f. 5r; Bodleian Library, Ms. Bodley 764, f. 16v; London, British Library, Royal Ms. 12 F. xiii, f. 17r. 16 Párizs, BnF, fr. 1951, f. 8v; Oxford, Bodleian Library, Ms. Douce 308, f. 89v; London, British Library, Royal Ms. 2 B. vii, f. 106v. 17 Ripa 1618, 409. 18 Uo., 464. 19 Uo., 472–473. 20 Uo., 86, 478–479, 248. 21 Picin. 201. 22 Camer. II, 77. 23 Picin. 201. 24 Uo. 25 Miskolczi 1702, 225–231. 26 Szemerkényi 2009, 968–969. 27 O. Nagy 2010, 460. 28 Szemerkényi 2009, 968. 29 O. Nagy 2010, 460. 30 Margalits 1897, 173. 31 Lammel-Nagy 1985, 63.
32 Uo., 96. 33 Uo., 123–124. 34 Hajdu 1971, 82. 35 Kandra 1897, 179. 36 LCI 1 76–79; Seibert 1986, 212–213; Dittrich 2004, 22–37; MAMŰL VII, 2007, 252. 37 Fraknó (Forchtenstein), Esterházy Privatstiftung, Ausztria. 38 Barokk művészet 1993, 180–183; Kieselbach 2003, 289; Kieselbach 2004, 461; „Ez világ” 2010, 238. 39 IMM, E 61.11; Műtárgyak 2014, 275–277. 40 Budapest, MNG. 41 Aranyérmek, 1995, 295.
❧
MANTIKÓR
(mantikhórasz, mantichoras)
Jelentése: démon, megtévesztés, kárhozat, zsarnok uralkodó, rágalmazás, halál, megszelídíthetetlenség
A ~ fantáziaszülte szörny, vérengző emberevő, akinek leírása az ókortól napjainkig nem változott. Mindig negatív szimbolikája azonban időnként, a korszakok szerint módosulhatott. • Legrészletesebb leírása görög forrásra hivatkozva – az idősebb Pliniusnál olvasható,1 aki az ókori Aithiopia vidékére helyezi, miként sok más hasonlóan
Mantikór. Royal MS 12 F. XIII



Mantikór Mantikór
221
meseszerű lényt. A három fogsorú, oroszlántestű, zöld szemű, szélsebes, emberhúson élő állat leírásának alapjául talán egy tigris megfigyelése szolgált, amelyet azután a mesebeli attribútumok igencsak átalakítottak. • A Pliniustól pontosan átvett olvasatban a ~ a középkori szörnyek, ill. ember-állat keveréklények (pl. →kentaur, →szirén, →szatürosz) közé került. Érdemes hangsúlyozni, hogy nem mitológiai szülemény, hanem a távoli vidékek, az ismeretlen világ kiismerhetetlen veszélyei érzékeltetéséül kap hangsúlyt a bestiáriumok lapjain. A keveréklények köldök feletti része az emberre, az az alatti pedig valamilyen állatra jellemző rész, és az emberi természet dualista és ambivalens, félig emberi, félig állati tulajdonságait idézi föl, az értelemnek és az ösztönöknek az emberben együttesen meglévő mivoltát jelképezi. A ~ esetében azonban egyértelműen csak az ösztönök működnek emberi arca ellenére. Az Oxfordi Bestiárium, ahogy Hugo de Folieto De bestiise és a többi bestiárium is, szóról szóra Pliniust idézi; csak annyit tesznek hozzá, hogy erős lábával olyan nagy ugrásokra képes, hogy sem kiterjedt területek, sem széles akadályok nem állják útját.2 Thomas Cantimpratensis a lény gyorsaságát a madarak röptéhez hasonlítja.3 Van, aki közösülési szokásának leírásával egészíti ki a summás információkat: eszerint hol az egyik lény van alul, hol a másik (nemük pontosítása nélkül).4 Aithiopiából Indiába helyezték át székhelyét, és erkölcsi magyarázatot is kapott, de ehhez a Pliniusnál nem túl harmóniadús, a pásztorsíp és a kürt kevert szólamával érzékeltetett hangját kellett „szép és harmonikus hang”-gá változtatni. Ilyen a démon, a megtévesztés hangja, amely mindenkit elbűvöl és becsap, angyali hangon szólal meg, és aki hisz neki, kárhozat lesz osztályrésze.5 • Az újkori hiedelmek továbbra is szörnyszerű külsejét írták le, emberevő, gyilkos lénynek tartva, akit a mindenkori társadalmi-politikai körülményeknek
megfelelően aktualizálni lehet. Így lett a 17. sz.-ban a zsarnok uralkodó szimbóluma,6 valamint ereje, gyorsasága folytán és skorpiófarkával való csapásaival és csípésével a halál jelképe. Enyhébb bűne a rágalmazás,7 mivel, ahogy Edward Topsell fogalmaz a 17. sz. elején, az egyetlen emberevő, megszelídíthetetlen, és „a szája mindkét oldalon a füléig ér”.8 A megszelídíthetetlenséggel Aresio is egyetért, amikor könyvének a Nemo domare potest (Senki sem tudja megszelídíteni) mottóval indított fejezetében – bár megkockáztatta, hogy a fantáziadús költők szeszélye vagy a többiek megtréfálására beöltözött emberek „szülték” e teremtményt – a ~ legrészletesebb politológiai értelmezését nyújtja, amikor az abszolutizmus korában a zsarnok uralkodóval, a tirannussal azonosítja.9 A koronként változó szempontból, de azonos külsővel és tulajdonságokkal leírt ~ a félelem és a rettegés keveréklénye maradt: Rabelais ~ja is illeszkedik a pantagruelizmus reneszánsz szemléletmódjába; Flaubert a Szent Antal megkísértésében a legszebb irodalmi leírását adja. • Ikonográfiája, ahogy leírása, mit sem változott a századok során. A bestiáriumok ábrázolásait kétségtelenül segítette a szövegek által színeit tekint
Az emberevő mantikór. MS Bodley 764



Mantikór 222 Marha, ökör, tehén, borjú
ve is pontosan leírt külseje: vérvörös színű, →oroszlánszerű a teste, farka vége →skorpióéhoz hasonlatos, a feje viszont akár egy ember feje, háromsoros fogazattal, szeme zöld vagy kék.10 A festészetben pl. Piero di Cosimo Tűz az erdőben c. 1505 körül készült képén11 a fantázia birodalmába utalta.
1 Plin. NH 8. 75. 2 Ashmole 1511, 831; Hugo Folieto, III, 8; Bodley 764, 63–64. 3 Thom. Cantimp. IV, LXXII. 4 Brunetto, 192. 5 BM XXIV. 6 Aresi 201; Picin. 190 7 Picin. 190. 8 Topsell, 343. 9 Aresio, 202–226. 10 Párizs, BnF, lat. 3630, f. 80r; Oxford, Bodleian Library, Ms. Bodley 533, f. 7r; Bodleian Library, Ms. Ashmole 1511, f. 22v; Bodleian Library, Ms. Bodley 764, f. 25r; Hága, Koninklijke Bibliotheek, KB, KA 16, f. 64r; New York, Morgan Library, Ms. M.81, f. 38v; Hága, Museum Meermanno, MMW, 10 B 25, f. 13r. 11 Oxford, Ashmolean Museum.
❧
MARHA, ÖKÖR, TEHÉN, BORJÚ (bos taurus)
Jelentése: gazdagság, hatalom, vagyon, érték, ostobaság, prédikátor, kölcsönös odaadás, időjós, erő, lassúság, kitartás, termékenység, dolgosság, munkabírás, éhínség (sovány ökör), szelídség, szorgalom, Lukács evangélista, bőség
A legrégibb idők óta domesztikált, növényevő, kérődző háziállat, az őstuloktól származik. Termékenysége, teje, húsa felhasználása, igavonása miatt nélkülözhetetlen. Több fajtája van. Nagy testű, erős, kitartó, jól alkalmazkodik a külső körülményekhez. • A szarvasmarha az ókorban központi szerepet játszott a mezőgazdaságban és a vallási életben is. Az ókori egyiptomi termékenységistennek, az Ápisz-bikának Hérodotosz szerint feketé
nek kellett lennie, hátán sas formájú, homlokán háromszög alakú fehér folttal, Plinius viszont jobb oldalán félholdra emlékeztető fehéres foltról ír.1 A tehén a görög vallásban a női termékenységet és az anyaságot képviselő Héra attribútuma: a termékenység szimbóluma. Az állat és az istennő archaikus
kapcsolatát rögzíti, hogy Homérosz költeményében Héra állandó jelzője a „tehénszemű”. Héra férjének, Zeusznak egyik halandó szerelmét, Iót tehénné változtatta, és egy bögöly állandó csípésével üldözte. Egy másik verzió szerint Zeusz változtatta át Iót, és maga is →bika alakjában szerelmeskedett a lánnyal. Héraklész tizedik munkája volt, hogy elvigye a mükénei udvarba a szörny Gérüón marhacsordáját Erütheia szigetéről. Az állatmesékben az ökör másodlagos szereplő, aki igásállatként, mezei munkát végezve vagy szekeret húzva jelenik meg.2 A görög kultúrában az ökör gyakran az ostobaság jelképe. A rómaiaknál inkább erejét hangsúlyozzák, és a gazdagság és a hatalom szimbóluma. A borjút rendszerint a tehénnel vagy az ökörrel együtt említik: tapasztalatlansága, naivitása életkorából eredő tulajdonsága.3 Isidorus szerint elnevezése (vitulus/vitula) is fiatal korát jelző kifejezésből (viriditate) ered.4 • A marha a Bibliában többnyire gyűjtőnévként szerepel, mint a szarvasmarha rövidített alakja (5Móz 14,4; Ézs 11,6). Különböző
Ökör és tehén a borjával. Raff, Természet história



Marha, ökör, tehén, borjú Marha, ökör, tehén, borjú
223
jószágok gyűjtőneve is lehet (5Móz 11,6; rev. Károli). A marhának különböző nevei vannak neme és kora szerint. Így, ha valamely sajátosság nincs hangsúlyozva, jobbára marhaként szerepel a Bibliában, egyébként pedig a szövegek különbséget tesznek nemük szerint tehén, bika, ökör (herélt bika), borjú között. Életkoruk és felhasználásuk tovább bonyolítja az elnevezésüket, és szimbolikájuk is ennek megfelelően képlékeny és változatos. A marha gyakran a gazdagságot jelképezte (1Móz 12,16; 13,5; 32,8; vö. Jób 1,14; 42,12). Szimbolikája legfontosabb eleme, hogy általános értelemben jelenthet vagyont, értéket (rev. Károli: Péld 1,13; 3,9; 5,10; 13,22; 19,14; 22,16; ApCsel 4,32). Haszna nyilvánvaló, hiszen „Ahol nincsen marha, üres a jászol, ahol sok a termés, ott nyilvánvaló az ökör ereje” (Péld 14,4). A szarvasmarhának fontos szerepe volt a kultuszban is: jobbára csak bikát lehetett áldozni (3Móz 3,1; 4Móz 19,2 skk; 5Móz 21,1). A tehén a legértékesebb háziállat. Jákób engesztelő ajándékul negyven tehenet küldött Ézsaunak (1Móz 32,15). A fáraó álmában az éhínség és a bőség jelképeként a hét sovány tehén elnyelte a hét kövéret (1Móz 41,1skk.). Míg az Ótestamentum általában (igás)állatként, az Újtestumentum keresztény szimbólumként (dolgosság, odaadás, prédikátor stb.) jeleníti meg. Az apokrif hagyomány része Pszeudo-Máté evangéliuma nyomán a kis Jézus születésénél jelen lévő, urát felismerő ökör (és →szamár). Az evangélista szimbólumok közül a →sassal és az →oroszlánnal együtt az ökör is szerepel és Szt. Lukács evangélistát jelképezi. • Az ökör a középkori felfogásban dolgos, békés, rendkívül erős háziállat, s értelmezése a bibliai hagyományhoz kötődik. Ezen kívül Solinus nyomán5 a keresztény szerzőknél6 és a bestiáriumokban is olvasható leírása rögzült a köztudatban. Az ökör nem szereti, ha elválasztják (munka)társától, s ezt hangos bőgéssel jelzi; gyengédséget mutatnak egymás iránt, így a kölcsönös odaadást szimbolizálják.7 Az
ökör megjósolja az időjárást,8 és ha esőre áll, nem hajlandó elhagyni az istállót. Az értelmezések polivalenciájával néhány középkori bestiárum is tisztában volt: „az ökrök a Szentírásban sok mindent jelképezhetnek: a paráználkodók őrültségét, a hatékony és dolgos prédikátorokat, az izraeliták alázatosságát.”9 Ikonográfiája is az erős, dolgos, áldozatra kész, fáradhatatlan állatot ábrázolja.10 • A dolgos háziállatok összetartozásának hangsúlyozása az újkori emblémáskönyvekben is nyomon követhető, amit a Sic vos non vobis (Akárcsak ti) mottó is mutat az egymással összhangban ábrázolt, dolgos ökrök esetében.11 Hórapollón hieroglifája szerint a munka, a munkabírás jelképeként ökörszarv ábrázolandó.12 A sovány tehén a bibliai fáraó álmát felidéző éhínség képe.13 A melankolikus Saturnus és a Halál szekerének ikonográfiájához fekete ökrök tartoznak.14 Az ökör a lassúsága és türelme ellenére is célba érő embert jelképezi az impresák „lépésről lépésre” mottója szerint.15 • Miskolczi Gáspár a Vad-Kertjében olvasható közismert leírásokon túl (pl. „szüntelen való bőgésével jelenti az ő párjával együtt-lételre való kívánságát”) olyan új információt is közvetít, miszerint „igen szereti a musika szót, kivált a’ pásztorok furullyájának szavát”.16 Az ökör Bod Péternél is a hitet szorgalommal terjesztő prédikátor szimbóluma: „Jelent hát ollyan Embert, a’ ki a’ Keresztyén Hitért sok munkát válal magára, söt meg-is áldoztatik a’ Jésus’
Tehén és borja. MS Bodley 764



Marha, ökör, tehén, borjú Marha, ökör, tehén, borjú
224
Nevéért, a’ minémü a’ hüséges Tanító.”17 • Kemény Zsigmond Gyulai Pál c. regényében a marha a fizikai romlásig sanyargatható népet, Mikszáth Kálmán A beszélő köntös, ill. Jókai Mór Fráter György c. regényében a (városi, ill, a magán-) gazdagságot, Mikszáth Akli Miklósában pedig, mint tanügyi állat, a butaságot jelképezi. Jókai Tégy jót c. regényében, valamint Arany János Családi kör c. versében a tehén a családi béke szimbóluma. • Az ökör az erő, a lassúság és kitartás, a tehén a szelídség, a termékenység, a bőség megjelenítője. A szarvasmarha a kalotaszegi néphitben jó tartalmak hordozója. Ki reggelre kelve, marhabőgést hall, aznap új hírt kap. Marhával találkozni sikeres utat jelent. Ha keresztelésre viszik a gyermeket és a komák szoptató tehenet látnak, gazdag lesz a gyermek. Hasonló jelentőségű a tehén, ha nászmenet találkozik vele. Temetésnél a bőgő szarvasmarha a halott egy közeli rokonának halálát jelzi. Marhával álmodni nagy szerencsét, örömet jelent. Ha a szarvasmarha fölemelt fővel a levegőben szimatol, vagy gyakran nyalja a bőrét, zivatarra van kilátás, de akkor is, ha az ólban első lábával kaparja a földet. Lefekvése előtt a marha mindig kereszt alakban megkaparja a földet, mondja a legendamese. • A művészetekben a szürkemarha „ősmagyar” állat: ezt ábrázol
ja Csontváry Kosztka Tivadar Vihar a Nagy Hortobágyon c. képén. A magyar Alföld, a magyar táj jellegzetes állata a marha. Az ökröt Lukács evangélista jelképeként ábrázolja sok freskó: pl. a hidegségi körtemplomban (13. sz.), a nagytótlaki temetőkápolna kupoláján (Selo, Szlovénia, 14. sz.), az almakeréki (Mălâncrav, Románia), a karaszkói (Kraskovo, Szlovákia) és a rimabrézói templom szentélyében (Rimavské Brezovo, Szlovákia, 14. sz. vége), a hizsnyói (Chyžné, Szlovákia) és a gecelfalvi szentélyboltozaton (Koceľovce, Szlovákia, 15. sz. eleje); l. továbbá az esztergomi székesegyház Bakócz-kápolna márványoltára (1519); a detrefalvi (Olcnava, Szlovákia) Szűz Mária-templom szószéke (1659), ma: Ágostháza (Bystrany, Szlovákia) r. k. plébániahivatal; a sátoraljaújhelyi Istenszülő elhunyta-templom ikonosztázion királykapuja (1759–1769); a székelyudvarhelyi főoltár (Odorheiu Secuiesc, Románia, 1793 előtt); az egri Líceum-kápolna menynyezetfreskója (F. A. Maulbertsch, 1793).18 A Kálvária-ábrázolásokon a Krisztus egyházát jelképező Ecclesia nőalak tetramorfon, a négy evangelista szimbólumából összeállított lényen lovagol: ábr. pl. a zsigrai (Žehra, Szlovákia) templom freskóján (14. sz.); továbbá a pécsi székesegyház főoltára fölötti baldachin csegelyeiben (1880-as évek); az ökör Szt. Vendel, a pásztorok védőszentje attribútuma, számos magyarországi településen a 18. sz.-tól a 20. sz. közepéig szobrot állítottak tiszteletére.19
1 Hdt. 3. 28; Plin. NH 8, 184. 2 Aisop. 70. 3 Phaedr. 5. 9. 4 Etym. 12, 1, 32. 5 Solin. 20. 6. 6 Hugo Follieto, III, XIX. 7 Etym. 12, 1, 30. 8 Ambr. Hex. VI, 4, 20.
9 Bodley 764, 89–90. Továbbá vö. Ashmole 1511, 847–849. 10 London, British Library, Cotton Tiberius B. v, f. 3r; Párizs, BnF, lat. 6838B, f. 15v.
Ökör. CC



Marha, ökör, tehén, borjú 225 Medusza
11 Simeoni, 29. 12 Horap. II, 17. 13 Ripa 1618, 73. 14 Uo., 68, 74. 15 Simeoni, 13. 16 Miskolczi 1702, 121. 17 Bod 1746, 202. 18 Vö. B. Nagy 1977, 190. kép; Tóth 1974, 49–50. kép; Magyar Anjou 1975, 16; MÉ 2002/1–2, 29–50; Prokopp 2002, 19–20, 45, 56–57, 80–81; Szilárdfy 2003, 234–235. kép; Szilárdfy 2008, kat. 203; Puskás 2008, 234; „Ez világ” 2010, 359; Az egri Domus 2013, 102–107. 19 Vö. Gulyás 1986; AH 1987/2, 268–269; Jávor 2004, kat. 330.
❧
MEDUSZA (Medusa)
Jelentései: rémület, bámulat kiváltása, okosság
Medusza a görög mitológiában a három Gorgó (’a rettenetesek’) egyike, testvérei Szthennó és Eurüalé. Visszataszító külsejű szörnyek: fejüket kígyópikkelyek védik, minden egyes hajszáluk egy-egy →kígyó, szájukban disznóagyar van. Aki rájuk nézett, kővé változott. A három Gorgó közül csak a Medusza volt halandó, aki a tengeristen Poszeidónnal egyesülve hordozta magában a Pégaszoszt, a szárnyas →lovat, aki akkor szökkent elő a Medusza törzséből, amikor Perszeusz lefejezte. A Medusza-főt Perszeusz Pallasz Athénének ajándékozta, aki a mellvértjén viselte. A Medusza-fej gyakran díszítette a görög harcosok pajzsát, apotropaikus (bajelhárító) szimbólumként, ami a Gorgók kővé dermesztő tulajdonságára vezethető vissza. A pajzsokon kívül a gonosz szellemek elűzése céljából látható ~-fej, ill. gorgófő szentélyek, sírok falán, díszítőelemként padlómozaikokon is. • A reneszánsz előszeretettel nyúlt vissza az ókori istenségek, félistenek, mitológiai szereplők világába, hogy a mitológiát a világképe magyarázatához klasszikus szimbolikus elemekkel lássa el. Bár az újkori írók és festők
egyértelműen a mesék világában képzelték el a ~t, e fantázialény mitológiai szerepének ismeretében szimbolikáját továbbgondolták és gazdagították. Tehették ezt annál is inkább, mert a Gorgók és ~ története olykor ellentmondásos töredékekből állt össze. A Hésziodosztól és főleg Ovidiustól1 ismert történet számos eleme szimbólumértékűvé vált az újkorban. A rémület érzését pl. Perszeusz és a ~ ábrázolásával lehet jól kifejezni az újkori érzelemábrázolásokon. Pierio Valeriano hieroglifákat és ókori szimbolikus értelmezéseket összefoglaló, európai hírnévvel rendelkező művében írja: „Az az elborzasztó és félelmetes látvány, amit a tekergő kígyók láttán érzünk nem jelent mást, mint rémületet. És Medusza levágott feje, amelyet Perszeusz kezében festenek le, azt mutatja, hogy a hős ereje megszabadította hazáját a rettegéstől. Ezek a dolgok sarlóhoz hasonlatos, kivont karddal ábrázolandók, amelyet Perszeusz kezében festenek le, valamint egy odaállított tükörrel.”2 (A tükröt/tükörfényes pajzsot, mint a mitológiai történetből tudjuk, Pallasz Athéné adta Perszeusznak, hogy ne kelljen a szörnyre néznie.) A ~-fej ábr. kedvelt téma volt, a festészetben, a szobrászatban, és az épületek ornamentikájában is megjelent. A ~ szimbolikájához tartozott éppen kígyókkal borított feje miatt –, hogy e csúszómászó bizonyos jelképeit is örökölte: eszerint ~nak az okosság is tulajdonítható.3 Már a humanisták számára a ~-fej vagy a gorgófő szimbolikus értékkel bírt: tudás és az okosság allegóriájaként működött. Ezt a szimbolikát a 16. sz.-ban a festészetről szóló több értekezés is alátámasztja. A rémületet, bámulatot kiváltó ~-fejet tartó Perszeusz alakja Benvenuto Cellini leghíresebb szobra (1554).4 A ~ rémisztő külseje ugyanakkor különösen a barokk művészi érzékenység számára jellemző módon – csodálatot, bámulatot és elképedést is kiváltott. A Pallasz Athéné/Minerva pajzsán látható ~-fej egyik legismertebb ábrázolása Caravaggio nevé



Medusza 226 Medve
hez fűződik, aki 1597-ben festette meg (két változatban, az egyik a firenzei Uffizi képtárban). A rémisztő fejet ábrázoló kép hagyományosan rontást elhárító funkcióval is bírt. A Frans Snydersnek is tulajdonított, de Pieter Paul Rubens neve alatt híressé vált, 1617-es Medusza-fej c. képen5 a festő a barokkra jellemző részletgazdag ábrázolással a legkülönfélébb kígyókat is megörökítette a ~-fejen. Gianlorenzo Bernini 1630 körüli Medusza márványszobrának6 különlegessége, hogy a még élő és életerős fejet ábrázolja, arcán a szenvedés, a gyötrelem barokkosan túlfűtött kifejezésével.
1 Hes. Theog. 274–284; Ov. Met. 4. 769–803. 2 Pier. Valer. 213. 3 Uo. 4 Firenze, Loggia dei Lanzi. 5 Bécs, Kunsthistorisches Museum. 6 Róma, Musei Capitolini.
❧
MEDVE
(arktosz, ursus)
Jelentései: falánkság, ördög, paráznaság, restség, lustaság, harag, nevelés (kölykeit nyaldosó anyamedve), ingerültség, kreativitás, tudós attribútuma
A mindenki kedves plüssmacija a valóságban nagy testű, erős, lomha, de szükség esetén nagyon gyors mozgású, mindenevő ragadozó. Az anya~ bocsait féltőn óvja. A téli nyugalmi időben odújába visszavonul, a jó időt várva. • Az ókorban a Földközi-tenger vidékén és Közép-Európában mindenütt elterjedt volt, elsősorban a barna ~. Az ókorban is köztudott volt, hogy szereti a mézet, hogy téli álmot alszik és hogy rendkívüli szeretettel bánik bocsaival.1 Az antik képzőművészet kedvelt témája. A görög források ritkábban említik, a rómaiak körében ellenben egyre népszerűbb volt mind a ~vadászat, mind a circusban felléptetett, idomított ~,
ill. a circusi vadászatok szereplőjeként. A császárkorban több ezer ~t ejtettek fogságba főleg Germaniában, majd szállítottak Rómába a látványosságokra. Kultikus jelentősége a görögöknél igen csekély, leginkább Zeuszszal és Artemisszel (Artemisz kedvenc nimfája, Kallisztó lett a Nagy Medve, Zeusztól született fia, Arkasz pedig a Kis Medve csillagkép) hozták összefüggésbe. ~vel álmodni szerencsétlenséget jelentett. • A ~ az Ószövetségben elsősorban negatív erőket jelképez, számos esetben az →oroszlánnal együtt az isteni büntetés eszköze: „Rájuk vetem magam, mint a medve, amelytől elragadták kölykeit” (Oz 13,8); vagy az ördög és a gonosz ember szimbóluma: „ordító oroszlán és falánk medve: ilyen a szegény népen uralkodó istentelen” (Péld 28,15; Siral 3,10). Elizeus büntető eszköze két nőstény ~ (2Kir 19,24). Baltazár, babiloni király álmában megjelenő második vadállat, a legyőzött királyok egyike (Dán 7,5). A Jelenések könyve vadállatlátomásának egyik komponense: „a vadállat, amelyet láttam, hasonlított a párduchoz, lába mint a medvéé, szája pedig az oroszlán szája” (Jel 13,2). • A szájhagyomány az (európai) erdő és az állatok királyának tekintette a kőkorszaktól az első ezredfordulóig ezt a sok tekintetben legantropomorfabb állatot (az általában nem pozitív jellemzőkkel rendelkező →majom mellett). Az emberhez való hasonlósága okán, az, hogy felegyenesedve jár s (a Plinius és a bestiáriumok által is leírt) szexuális szokásai miatt túlságosan is hasonlítható volt az emberhez. A Physiologusban semmilyen értelemben nem kapott helyet, a keresztény szerzők számos bűn megtestesítőjének tekintik, és a főbűnök közül négyet is jelképezhet: a falánkságot, mert mindenevő, és különösen a méznek nem tud ellenállni; a paráznaságot, mert (a korabeli történetek szerint) fiatal lányokat is megerőszakol, ill. azért szüli meg a nőstény harminc nap vemhesség után kicsinyeit, hogy minél hamarabb a párzásnak adhas



Medve Medve
227
sa át magát; a haragot, mert ha rátámadnak a →méhek, inkább otthagyja a mézet, hogy mérgében agyoncsapja őket; a restség, vagy inkább a lustaság jelképe is, hiszen az év egy részét átalussza. Isidorus nagyon rövid leírását adja: kicsinyei koraszülötten jönnek a világra harminc nap vemhesség után, ezért az anya nyalogatja őket formát adva nekik. A feje gyenge, valódi ereje a karjában és lábában van, időnként ezért is áll fel két lábra.2 A bestiáriumok e summás isidorusi megjegyzést, ill. Plinius és Ailianosz3 bővebb leírását ismételgették: elnevezése is onnan ered, hogy szájával (ore suo) formálja az alaktalan újszülötteket; nem úgy párzik, mint a többi négylábú, hanem ahogy az emberek, mivel képesek átölelni egymást; a tél gerjeszti bennük a szexuális vágyat; nem jönnek elő három hónapig, de utána rávetik magukat a méhkasra, mert mindennél jobban kedvelik a mézet (mások szerint a méhek csípése megtisztítja a szervezetüket); ha megbetegszik, →hangyát eszik.4 A magyarázat erre természetesen a vallás szempontjából következik: ahogy a ~ nyalogatja és formálja kicsinyeit, ugyanezt teszi az egyház is az eredendő bűnben születő emberrel, amikor megkereszteli és az oltáriszentség révén szülőatyjához (istenhez) hasonlatos formát ad neki.5 Szt. Ambrus a nevelés jó példájaként állította a hívők elé a kölykeit nyalogató, őket a saját
képére formáló anya~t.6 A hagiográfiában kegyesebben bántak a ~vel, szelídíthetőségét emelve ki: Szt. Eligius, Szt. Amand, Szt. Kolumbánd története is ezt támasztja alá. Sankt Gallen kolostorának alapító legendájában is a segítőkész ~ szerepel, ennek révén Szt. Gál attribútuma. A 12–13. sz.-tól a ~táncoltatás látványossága szórakoztatja az egyszerűbb népet. Ikonográfiája is vagy a szentekkel ábrázolja, akikkel valamiképpen kapcsolatba került, vagy a főbűnök, különösen a harag szimbolikus ábrázolásain szerepel: l. pl. a lőcsei (Levoča, Szlovákia) Szt. Jakab-templom hét főbűn-freskóciklusán (1380 k.) a Harag allegóriájának állatszimbólumaként. A bestiáriumokban kicsinyét formára nyalogató anya7 megjelenítése mellett gyakran ábrázolják nyakörvvel, ami jelzi, hogy az állatot már befogták.8 Mindenképpen élethű, részleteiben is meggyőző, könnyen felismerhető az illuminált kötetekben.9 • A ~ újkori szimbolikája a korábbiakból ered, de az új világkép a szimbolikát is átértékelheti. Jellemző erre a tökéletlenség emblémája, amelyhez a tökéletlen kölyköket világra hozó nőstény ~ fontos állati attribútum. Ugyanakkor éppen a ~ példája mutatja, hogy szorgalommal és kitartással még a tökéletlenül született dolgokon is lehet változtatni.10 A kreativitás, a leleményesség emblémáján is ezért szerepelhet a kölykét nyaldosó anya~.11 A hím állat továbbra is a (lángokkal és füsttel kísért) harag szimbóluma,12 az ingerültséggel13 együtt. A Szt. Ambrus által a nevelés példajaként említett anya~ az újkorban is megtartotta ezt az ismérvét, immár szimbólumként.14 Az emblémáskönyvek (pl. Camerarius) gyakran ábrázolnak két, az esőben táncoló ~t, ami az állat reményét, mondhatnánk optimizmusát volt hivatott ábrázolni: a felhők után ugyanis ismét kiderül.15 • Miskolczi Gáspár Vad-Kertjében kegyetlen, haragos, bosszúálló állatként jellemzi, de a nőstény a torzszülött kicsinyeit „szüntelen való nyalogatásával formálja eleven állattá”. Tulajdonságai
Medve. Raff, Természet-históriája



Medve Medve
228
alapján a tudósok, filozófusok jelképe is lehet: „A’ Medvéknek sok tulajdonsági annak ollyak-is, mellyek igen helyesen alkalmaztathatnak a’ Skólai és Filosofusi élethez”. Írásműveik hosszas formálását a bocsok nyalogatással való formálásához, a fára mászó ~t a messze tekintő tudósokhoz hasonlítja. Va
helytől és kortól függetlenül mindenkiben rokonszenvet ébreszt. Több vers íródott teljes egészében, konkrét vagy átvitt értelemben neki címezve: pl. Babits Mihály: Medve-nóta, ill. József Attila: Medvetánc. Petőfi Sándor János vitéz c. verses meséjében vérszomjasságuk legyőzendő akadály a főhős számára: „Tündérország első kapuját őrzötte / Félrőfös körmökkel három szilaj medve. / De fáradságosan János keze által / Mind a három medve egy lett a halállal.” Babits Mihály a tél erejét és betegsége gyógyulásának kimenetét érezteti vele a Rakonvalescenciában: „A medve is kinéz ma vén odvából: / de visszabúj...”. Juhász Gyula melankóliáját és a téli álmot köti össze A szépség betege c. versében: „Magányos szenvedésem odújába, / Mint sebzett medve, behúzom magam / S tavaszig ott maradok hangtalan.” Kosztolányi Dezső Állatok beszéde c. ciklusában beszélteti is, szándék és valóság ellentmondásának bemutatásával: „– Mindig ölelnék, mindent, a világot, / a fát, a sziklát, a kisgyereket, / vagyok a lompos és otromba jóság, / a láncravert, esetlen szeretet...” • A ~ a közmondásokban az erő szimbóluma. De kifejezheti az állandóan rosszkedvű, zsörtölődő embert is. „Előre iszik a ~ bőrére”, mondják, ha valaki valaki olyan eredménynek örül, amit még el sem ért. Az étkezési szokásokra is utalhatnak a ~vel kapcsolatos közmondások: „válogat, mint jóllakott medve a vackorban” (válogatós); „szereti, mint medve a mézet” (szívesen fogyaszt egy ételt); „annyi, mint kilenc medvének egy vackor” (kevés ételt kap). „Olvassa a medvezsoltárt”, mondták tréfásan, ha valaki duruzsolt vagy „dörmögött”. A ~ több szólásban, közmondásban, mint veszedelmes állat jelenik meg, akivel jobb vigyázni.18 Ha a nyomtatáskor vagy csépléskor learatott búza megázik, a gazda „medvét fogott”, vagyis rosszul járt.19 Általánosan hitték, hogy ha gyertyaszentelőkor (február 2.) a ~ meglátja az árnyékát, visszabújik és még negyven napig tartani fog a tél.20 A ~ több népmesében sze
lamint „a Medvék az oszlopot, amellyhez láncoltattak, egész napestig is körül kerengik, azonképpen a Tudósok egész napestig is az ő tanuló házokban munkálkodván fáradoznak, ott vajusznak, ott vénhednek és a könyvekbe ugyan beléhalnak”.16 Bod Péter biblialexikonjában a Perzsa Birodalmat testesíti meg, emellett a „meg-haragudott Istent”, valamint a „A’ kegyetlen vadtermészetű, vérengző Ember” jelképe.17 • A ~ barlangok és emberi szívek lakója, a leggyakrabban említett, csak pozitív tulajdonságokkal rendelkező állatalak a szépirodalomban. Földrajzi
Medvetáncoltatók (részlet) Szombathely, Savaria Múzeum. Fotó: Tüskés Anna



Medve 229 Méh
repel: A medve és a macska; A kérkedő medve; A kiskondás meg a medve; A róka, a medve és a szegény ember, Az ember a legerősebb stb. A ~ megjelenik a gyermekjátékokban is. „Mackó, mackó ugorjál!” – éneklik a Vas megyei Bucsuban a gyermekek ugrókötelezés közben.21 Kedvelt volt a „medvejáték” (Nógrád m.) is.22 A „medvetánc” nevű játék esetében a „medve” a körben állók fejéről a kalapot igyekszik leütni.23 A ~ gyakran megjelent a farsangi, szüreti mulatságokon, ill. a lakodalmakban állatalakoskodás formájában. A farsangi alakoskodáshoz hozzátartozhatott a ~tánc. Gyakran került sor a „medve” tréfás elárverezésére.24 • A magyarországi művészetben sokféle szimbolikus értelmet hordozhat: gonosz, bűnösség, Mária szeplőtelen fogantatása, bujaság.25 A mézért fára mászó ~ a Bűnbeesést jelképezi.26 A vadászok gúnyolását ábrázolja a két ~ből és egy nyúlból álló zenekar: az egyik ~ két, derekára rögzített dobot ver, a másik lantot penget: ábr. a zólyomi (Zvolen, Szlovákia) gótikus paplak falképén (15. sz. 2. fele).27 Címerállatként is megjelenik: pl. Christofer Perner szepesi várkapitány (✝1530) halotti címerén a lőcsei (Levoča, Szlovákia) Szt. Jakab-templomban.28
1 Plin. NH 8, 126–131. 2 Etym. 12, 2, 22. 3 Ail. NA 2. 10; 6. 3, 9. 4 Ashmole 1511, 828–829; Brunetto, 199. 5 BM XVIII. 6 Ambr. Hex. VI, 4, 18. 7 Hága, Museum Meermanno, MMW, 10 B 25, f. 11v; New York, Morgan Library, Ms. M.81, f. 37v; London, British Library, Harley Ms. 4751, f. 15r; Oxford, Bodleian Library, Ms. Douce 88, f. 85v; Bodleian Library, Ms. Bodley 764, f. 22v; Bodleian Library, Ms. Bodley 533, f. 6v; Párizs, BnF, lat. 3630, f. 79v. 8 Hága, Koninklijke Bibliotheek, KB, 76 E 4, f. 34v; Koninklijke Bibliotheek, KB, KA 16, f. 71v. 9 San Marino (Kalifornia), Huntington Library, HM 27523, f. 228r; Koppenhága, Det Kongelige Bibliotek, Gl. kgl. S. 1633 4o, f. 13v; Oxford, Bodleian Library, Ms. e Mus. 136, f. 17v.
10 Ripa 1618, 250. 11 Uo., 267. 12 Pier. Valer. 147; Ripa 1618, 271. 13 Ripa 1618, 464. 14 Picin. 192. 15 Camer. II, 22; Picin. 192. 16 Miskolczi 1702, 65–74. 17 Bod 1742, 171. 18 O. Nagy 2010, 470–471. 19 Ujváry 2007, 95. 20 S. Lackovits 2000, 191. 21 Lázár 2005, 77. 22 Hajdu 1971, 50. 23 Uo., 51. 24 Ujváry 1997, 266. 25 LCI 1 242–244; Seibert 1986, 224–225; Dávid 2002, 159; Dittrich 2004, 44–47; MAMŰL VII, 2007, 358. 26 Szilárdfy 2008, kat. 177. 27 MÉ 1975/2, 112. 28 MÉ 2006/2, 327–410.
MÉH
(melissza, apis)
Jelentése: rend, tisztaság, fegyelmezett munka, tisztaság, mézédes szavak, találékonyság, szorgalom, gonosz erő (méhraj), társas hajlam, igazságosság, egyetértés, szűziesség, termékenység, előrelátás, hízelgés, gyönyör (méz) → fájdalom (fullánk), aranykor (méhraj, méz), igazságos és kegyes uralkodó, ideális társadalom, ingerlékenység (fullánkra értve)
A ~ szinte az egész Földön megjelenik és rendkívül hasznos kis rovar. Kolóniában él, és szociális életmódja, fejlett kommunikációja, szervezettsége példaértékű az emberek számára is. A ~ életmódja, szervezettsége, szorgalma, az általa termelt méz édessége és haszna jobbára pozitív szimbolikát eredményezett az évezredek során. • Az ókori természetírók, költők, művészek ábr.-ai, a kapcsolt legendák és hiedelmek is ezt támasztották alá. A méhészkedés és a méz már az ókori Egyiptomban, Mezopotámiában, valamint a görög-római antikvitásban is ismert
❧



Méh Méh
230
volt. Az antik szerzők gyakran foglalkoznak a ~vel és a méhészkedéssel, mindeközben számos praktikus tanácsot és tévhitet (pl. a bugónia, a ~ születése ökörtetemből) is megörökítettek. A ~ a rend, a fegyelmezett munka, a tisztaság és a szorgalom jelképe volt az ókorban is.1 A sírszimbolikában a testet
liában számos utalás történik a „tejjel és mézzel folyó” Kánaánra, a ~et viszonylag ritkán említi. Az Ószövetségben a szorgalom és az okosság megtestesítője (Sir 11,3). Támadóként a ~raj viszont a gonosz erőket jelenti (Zsolt 118,12; MTörv 1,44). Izajás próféta a ~raj támadásán az asszír hódítást érti (Iz 7,18). • A Physiologus nem szól róla, a Pszeudo-Ephifaniusnak tulajdonított verziójában azonban a madarak legkisebbike és a világon a legédesebb az általa létrehozott méz (értsd: az emberek számára gyakran megmagyarázhatatlan isteni cselekedetek még a méznél és a lépnél is édesebbek).6 A ~ szaporodásával kapcsolatos legenda a keresztény szerzőknél továbbélt, a középkori enciklopédiákból és bestiáriumokból ritkán maradt ki. Isidorus7 részletes leírása nyomán is hangsúlyt kapott a ~nek az emberek számára példamutató élete, munkája, szervezettsége. Szaporodását tekintve a szűziesség szimbóluma, amire már Vergilius8 és Szt. Ambrus is utalt, az emberek elé a politikai-társadalmi-társas szerveződés példajaként állítva a ~et.9 A nagy középkori enciklopédisták közül Thomas Cantimpratensis egy teljes, több mint száz kéziratos példányban fennmaradt értekezést szentelt „a méhek egyetemes hasznának”,10 Bartholomaeus Anglicus is részletesen leírta életvitelüket.11 A ~ termelte méz szimbolikája is szorosan kapcsolódik a kis állathoz. A keresztények számára a méz isteni adomány, testi-lelki táplálék: „Lépes méz a kedves beszéd: édes a léleknek és gyógyulás a testnek” (Pél 16,24); a Messiásnak szánt étek: „Tejszínt és mézet fog az enni...” (Ésa 7,15); a bölcsesség tápláléka: „...a lépes méz édes az ínyednek [...] ilyen a bölcsesség a lelkednek...” (Pél 24,13–14). A közép- és újkori szerzők rendre idézik Lyoni Szt. Eucherius exegétát, aki a számos pozitív szimbolika után (Zsolt 118,12; Iz 7,18 alapján) a hízelgés jelképének is tekinti. A ~ szájában mézzel, fullánkját farkába rejtve azok viselkedését is jelképezi, akik szavakkal hízeleg
elhagyó lélek jelképe. A ~ az ókor folklórjában, vallásában és mitológiájában igen fontos szerepet játszott. Egyiptomban a ~ figurája jelentette a „király” szót. A gyermek Zeuszt Krétán ~ek táplálták. A majdani híres költők, szónokok és filozófusok (pl. Szophoklész, Pindarosz, Platón, Vergilius, Lucanus, Szt. Ambrus) fiktív életrajzának gyakori toposza a gyermekkorukban ajkukra szálló ~, ami a művészi beszéd „múzsai” képességének az előjele (l. Homérosz ismétlődő kifejezését: „így szólt mézédes szavakkal”). A ~raj ugyanakkor ritkán számított kedvező előjelnek,2 többnyire szerencsétlenséget jelentett.3 Az esős idő, a fagyok előhírnöke is, amikor nem repül messzire, csak a méhkas közelében kering; az erős szélben sem tér le útjáról, mert kicsiny követ visz lábai között. A ~ az ember számára is példaként szolgál életvitele és szervezettsége okán,4 Vergilius a méhek „társadalmát” az ideális állam példájának tartja.5 • Bár a Bib
Méhek és a kaptárok. CC



Méh Méh
231
nek, ám titkolt rosszindulat vezeti őket: a mézédes szavak mögött ott van a szúrós fullánkjuk. Nagy Szt. Gergelynél is „a beszédükkel a szavak édességét kínálják, de orvul sebet ejtenek”.12 A keresztény ikonográfiában Szt. Brigitta látomásai nyomán a méhkas Szűz Mária jelképe. Szt. Ambrus a ~et és méhkast az egyházhoz hasonlítja: az igaz hívő a ~re jellemző szorgalommal szolgálja egyházát, s mivel nem testi érintkezéssel szaporodik, a szűziességet szimbolizálja.13 A ~ a reménynek is teologális zooattribútuma. Clairvaux-i Szt. Bernát számára a Szentlélek jelképe. Szorgalma is példaszerű, bár a Vulgatában olykor a →hangyával cserélődik fel szerepe (Pél 6, 6–8). Illuminált kódexekben, bestiáriumokban legtöbbször a ~kassal együtt jelenítik meg,14 vagy a természetben virágport gyűjtve, szorgos munka közben,15 előfordul a méhésszel/mézet lopó emberrel együtt való ábr.-a is.16 • A reneszánsz korban felfedezett Horapollón ~ hieroglifája a ~ és a ~kas kapcsán az igazságos és kegyes uralkodóra és a neki engedelmeskedő népre vonatkozik, tehát egyfajta igazságos államforma tükre.17 A ~ a virágzó monarchia jelképeként Mátyás király corvináiban is szerepel. A reneszánsz emblémáskönyvekben a ~/~kas a színlelés és a hízelgés bevett szimbóluma is lehet: „olyan embereket jelképez, akik szavaikkal kedveskednek és rejtve sebet ejtenek, mert bár beszédükben a méz édességét éreztetik, de valójában sebeznek és kárt okoznak.”18 Ripa a szorgalom és nemeslelkűség metaforájává teszi a kakukkfű fölött repülő ~et, arra utalva, hogy még a fanyar és elszáradt kakukkfűből is képes mézet készíteni, ahogy a nemeslelkű ember mostoha körülmények közepette is hasznosan cselekszik19; az aranykor egyik attribútuma a ~raj és a méz. Az újkorban a ~ és a ~kas számos szimbolikus jelentése közül elsősorban a profán megjelenítések kerülnek előtérbe. Cupido ikonográfiájához tartozik a lép, a méz mint afrodiziákum, s az idekapcsolódó termé
kenység és férfierő szimbolikája. Egyúttal a gyönyörteljes szerelem szimbóluma is: a méz kiváltotta édes gyönyört azonban a ~ fullánkja okozta keserű fájdalom követi. Andrea Alciato mézlopó Amort ábrázoló egyik emblémája ezt a jelenetet örökíti meg.20 Albrecht Dürer A méztolvaj Cupidót ábrázoló akvarellje (1514)21 vagy Lucas Cranach Mézlopó Cupido és Venus c. képe érzékletesen jeleníti meg ezt a jellegzetesen reneszánsz szerelemértelmezést. Heraldikai és díszítőmotívumként a Barberini család (és főleg VIII. Orbán pápa) kapcsán Bernininek köszönhetően nemcsak a Szt. Péter-bazilikában látható mindenfelé a ~, de több köztéri kúton is szerepel, mint pl. a Méhek Kútja Rómában (1644): a medencébe három kagylóhéjon ülő ~ szájából csordogál a víz. Irodalmi művekben, különösen újkori utopisztikus politikai értekezésekben a ~ek társadalma gyakori összevetési lehetőség. Mandeville A méhek meséje c. műve nemcsak a korai kapitalizmus szellemes szatírája, de erkölcs- és politikafilozófiai vitákban mindmáig filozófiatörténeti forrásszöveg is. • Miskolczi Gáspár Vad-Kertjében „a legnemesebb és nevezetesebb” bogárnak nevezi a ~et, a szorgalom, az okosság, a szelídség, a tisztaság és az igazságosság megtestesítője. Az ideális társadalom példája: „igen jól rendeltetett Respublikájuk vagyon, mellyben kiváltképen egy főigazgató vagyon, mint hatalmas Király,
Szorgalmas méhek. Fametszet, 18. sz. Fotó: Tüskés Anna



Méh Méh
232
kit közönségesen anya-Méhnek neveznek, a többi pedig annak engedelmes jobbágya”, s ennek magyarázata: „a Méhek Királya a természettől, sőt magától Istentől vötte a Királyságot”. A szorgalmas tanulókra is vonatkoztatja: „jeles példájok lehet főképen a tisztességes Deáki Tudományokban serényen épülni igyekező Ifjaknak”. Békés állatok, de engesztelhetetlenül gyűlölik támadóikat, a kast védelmező ~ek a merészség és a bátorság jelképei, fullánkjaik az ellenség elleni harc eszközei. A ~kasban élő herék viszont „példázzák a mások szép takarmányival élődő ellenséget, minéműek a tunya, dologtalan katonák és a piperés asszonyi állatok”.22 Bod Péter biblialexikonjában az emberre támadó ~ek „ábrázolják az Ellenség’ Seregét, a’ melly hirtelenséggel borítja el a’ Földet.23 • A szépirodalomban is a gyakori állatok közé tartozik; több vers kimondottan, címében is a ~nek, ~ről szól (Petőfi Sándor: Fürge méh, Arany János: A méh románca, Babits Mihály: Csak egy kis méhe... stb.). Csokonai Vitéz Mihály A reményhez c. versében a dolgos ~ hasonlatként szerepel: „Gondolatim minden reggel, / Mint a fürge méh, / Repkedtek a friss meleggel / Rózsáim felé.” Vörösmarty Mihály A szép virág c. versében a ~ táncát örökíti meg: „Egy kis méh szelíd alakban / Járja szűntelen körét, / Ott repes, zeng víg örömben, / Nála tartja lakhelyét.” Tompa Mihály Előhang c. versében egymásra játssza a ~ és az élet érdességeit: „megjövök / Édes kincsekkel, mint a fürge méh, / Megkönynyebbűlök karjaid között”. • A ~ szimbolikus jelentéstartalmai mint a szorgalomnak, éberségnek, a kicsiben való hűségnek, tisztaságnak, önfeláldozásnak, szolgálatkészségnek a jelképe a népi kultúrában is megjelennek. A ~ ugor kori szavunk, ami egyben jelzi, hogy a magyarság korai története óta ismert gazdálkodásunkban és mindennapjainkban. Míg a cukorrépából készült cukor háttérbe nem szorította őket a táplálkozásból (20. sz.), a ~eket szinte háziállatként tartot
ták. Kisebb kasban, kaptárban élő méhese akár több gazdának is volt egy-egy településen. E méhesek jelentőségére utalnak a történeti forrásainkban fennmaradt – az elszálló rajok megállítása, leszállása céljából mondott – ~áldásszövegek.24 A magyar néprajzi szakirodalomban feljegyzett Krisztus-legendák a ~ teremtésének történetét is feljegyzik. Eszerint a ~ egy, a Krisztus homlokán lévő sebben talált féregből lett. A férget Krisztus egy bükkfa odvába tette. Egy év múlva viszszatérve a helyhez, már egy ~család lakott a fa odvában, bőségesen megrakva mézzel.25 Másutt a Boldogasszony szívéből (Szőreg), ill. a könnyeiből (Magyarszentmárton [Sânmartinu Maghiar, Románia]) eredeztették a ~et.26 Máriapócs egyik híres mirákulumtörténete is őriz egy esetet a pócsi ~ek történetéről. Az eset szerint egy kállói beteg lábú méhész mankóival felkereste a pócsi Szűzanyát. Imái meghallgatásra találtak, és hazafelé már mankó nélkül indult. Ajándékként egy családnyi ~et kívánt adományozni a templomnak, ám látva, hogy a templomban nem lehet őket elhelyezni, elállt szándékától. Hazaérve azonban a ~ek maguktól hagyták el kaptáraikat és repültek a templom egy déli repedésébe, ahol el is szállásolták magukat.27 Közmondásainkban, szólásainkban szintén megjelenik: „méhecske meg nem száll dögön”; „szorgalmas, mint a méh”; „döglött méh nem ad mézet”.28 • A magyarországi művészetben a ~ vonatkozhat Mária szeplőtelen fogantatására, a keresztény életvitelre, de gonoszhoz kapcsolódó jelentéstartalommal is bír.29 A ~ és a ~kas a szorgalmat szimbolizálja Johannes Weber János Lőcsén (Levoča, Szlovákia), 1662-ben Janus bifrons címmel kiadott királytükrének címlap-illusztrációján.30 Az Aris pars prima laborum (A munka gyümölcsének zsengéje az oltáré) mottót viselő embléma a pannonhalmi bencés apátság refektóriumának freskóján látható (18. sz. első fele), amelynek forrása Jacobus de Boschius emblémáskönyve Sym



Méh 233 Menyét
bolographia sive de Arte Symbolica (1702) c. műve 1038. emblémája.31 Mayer Elek Temes Megyei Gazdasági Egyesület-érmének hátlapján (1881) szintén ~ szerepel, a szorgalom jelképeként.32 Antikizáló nőalak mögötte ~kas, jobbjában orsó, mindkettő a szorgalom allegóriája Huber József 1824-es timpanon-domborművén a budapesti Apáczai Csere János u. 15. homlokzatán.33 Nagy Ágnes Méh (2014) samottszobra a pápaság és egyben a veszélyeztetettség megtestesítője. A magyarországi ikonográfiában is megvan a szónoki képességekkel született kiválóságok szája körül repdeső ~ toposza: a palota udvarán bölcsőjében fekvő csecsemő Szt. Ambrus arcára ~raj telepszik, ki-be szállnak a ~ek a száján, de Ambrusnak semmi baja sem esik.34
1 Arist. Hist. anim. 535b 1–3; 596b 15–18; Verg. G. 4. 149 skk.; Plin. NH 11. 11–70. 2 Cic. Div. 1. 73; Plin. NH 11. 18; Verg. Aen. 7. 64 skk. 3 Liv. 21. 46. 2; Val. Max. 1. 6. 13; Tac. Ann. 12. 64. 4 Ail. NA 1. 11 és 59–60. 5 Verg. G. 4. 149–218. 6 Ephif. 99. 7 Etym. 12, 8, 1–3. 8 Verg. G. 4, 197–199. 9 Ambr. Hex. V, 8, 21, 66–72. 10 Vö. Thomas Cantimpratensis, Bonum universale de apibus (1256–1259). 11 Bart. Angl. XII, 4.
12 Gregorii Magni, Homeliae in Ezechielem prophetam, I,IX,21, CChL 142, 135. 13 Ambr. Hex. V, 8, 21. 14 Oxford, Bodleian Library, Ms. Ashmole 1511, f. 75v; Hága, Koninklijke Bibliotheek, KB, KA 16, f. 128v; Koppenhága, Det Kongelige Bibliotek, Gl. kgl. S. 1633 4o, f. 47r; London, British Library, Royal Ms. 12 C. xix, f. 45r; British Library, Additional Ms. 42130, f. 204r; Oxford, Bodleian Library, Ms. Douce 151, f. 69v; Párizs, BnF, lat. 6838B, f. 29v. 15 London, British Library, Harley Ms. 3244, f. 58v. 16 New York, Morgan Library, Ms. M.81, f. 58r; London, British Library, Stowe Ms. 17, f. 148r; Hága, Museum Meermanno, MMW, 10 B 25, f. 37r. 17 Horap. I, 62. 18 Pier. Valer. 334; Ripa 1618, 6. 19 Ripa 1618, 140. 20 Alciato, 103.
21 Bécs, Kunsthistorisches Museum. 22 Miskolczi 1702, 636–648. 23 Bod 1742, 171. 24 Hofer 1951, 160–171. 25 Nagy 1998, 140. 26 Bálint 1989, 80. 27 Földvári 2012, 90. 28 Bárdosi–Kiss 2011, 107. 29 LCI 1 299–301; Seibert 1986, 225; Dávid 2002, 159–160; Dittrich 2004, 49–51; MAMŰL VII, 2007, 363. 30 From Academic Art 2000, 154; Knapp 2003, 15. kép; Knapp–Tüskés 2003, fig. 18. 31 Bánhegyi–Hapák, 1993, 53; Mons Sacer 1996, II, 69–93. 32 MÉ 1960/3, 231–236. 33 MÉ 1964/1, 24–25. 34 Magyar Anjou Legendárium (Magyar Anjou 1975, XXXVII).
❧ MENYÉT
(galé, mustela)
Jelentései: jósképesség, boszorkányság, engedetlenség, ravaszság, elővigyázatosság, fürgeség
Bozótosokban élő, de az emberi települések környékén is felelhető, kíváncsi, ügyes ragadozó. Pusztítja a baromfit, az egereket, a pockokat, és a fölösleget elraktározza. Vadászat közben olykor felegyenesedve figyel. • A Me
Menyét. CC



Menyét Menyét
234
diterráneumban a →macska háziállatként későn terjedt el, ezért korábban ~et tartottak a házban és a környékén a rágcsálók ellen. Plinius a ~ két fajtáját említi, a görögök által ictisnek nevezett erdei (mustela silvestris vagy rustica)1 és a nála kisebb testű, gyakorlatilag háziállatként tartott ~et (mustela vulgaris).2 Azt is nála olvashatjuk, hogy a gyilkos →baziliszkuszt csak a ~ bűze képes elpusztítani, ill. mielőtt a →kígyóval felveszi a harcot, rutafüvet fogyaszt.3 (Mindkét információ a középkorban fontos szimbolikus értelmezést kapott.) A ~ eredetmítoszát Ovidius Hercules születésével kapcsolja össze, amikor is egy Galanthis nevű szolgáló becsapta az Alcmena szülését késleltető Lucinát, ezért az istennő bosszúból ~té változtatta a lányt, aki állati alakjában is a házban él, folyton nyüzsög, és a kölykeit a száján keresztül hozza világra.4 Utóbbi tévhitnek Arisztotelész szerint, az lehetett az alapja, hogy a ~ a szájában hordozza a kölykeit.5 Ailianosz a vajúdó Alcmena mellett elsurranó ~ről szól, aki hirtelen feltűnésével oldotta fel az istennő varázslatát.6 A ~et izgága, vérszomjas és buja természetű állatnak tartották, akinek a megjelenése rossz előjelnek számított.7 Az állat igen gyakori a tanmesékben, még ha a macskával (bizonyos verziókban és fordításokban) rendre felcserélik is. • A Bibliában (szintén vitatott fordításban) a tisztátalan állatok közé sorolják (Lev 11,29). • A középkorban nem sok utalás történik olyan ókori információkra, miszerint a ~ boszorkánysággal, vagy féktelen és rendezetlen nemi vággyal lenne vádolható,8 viszont jósképességét dicsérték. Eszerint a rikácsoló ~t nagyon rossz időt jósol; mielőtt összedől egy ház, az →egerek és az ott lévő ~ek elmenekülnek.9 Valójában azonban a Physiologus leírása maradt minden más interpretáció fő forrása, amikor az állat tisztátalan mivoltára hagyatkozva azt mondja, hogy a ~ azokra vonatkozik, akiknek a füle kiveti magából az Igét, mivel az állat a száján keresztül fogan meg és a fülén
keresztül szül.10 Isidorus ezt képtelenségnek tartja, s inkább Plinius információit továbbítja, hozzátéve, hogy a ravaszság jellemzi a kis állatot, mert az állandó helyváltoztatással kölykeit óvja.11 Az enciklopédiák és bestiáriumok ezeket az ismérveket kötelességszerűn leírják, olykor felcserélve a száj és a fül funkcióit, ami a latin átírásokban könnyen tévedéshez vezethetett a füllel (aure), ill. a szájjal (ore) hasonló hangzása miatt. A keresztény erkölcsi magyarázatok a hívő épülését szolgálják: a ~ azokat a hívőket szimbolizálja, akik ugyan magukévá tették az Igét, de engedetlenségük miatt meg is feledkeztek róla12; más változat szerint képtelenek a fülük által felfogott titkokat magukban tartani, s inkább – szájukkal – terjesztik őket,13 ami azokra a papokra is értendő, akik ugyan örömmel vonultak kolostorba, de azután hitükben nem bizonyultak erősnek.14 A középkori szimbolikus gondolkodás teljesen elfogadta az ilyen leírásokat, ahogyan Guillaume Le Clerc szerint sem lehet őrültnek tartani azt,15 aki így fogalmaz. Ugyanis a ~ azt az engedetlen hívőt jelképezi, aki ugyan Istent akarja szolgálni, befogadja az Igét, kezdetben aszerint is él, de rövidesen a hallottak ellenére cselekszik. A süket fülre, az isteni szó meg nem hallására vagy a nem aszerinti cselekvésre hivatkozva a középkori szerzők a ~et gyakran az áspiskígyóval együtt tárgyalják. Külön említést érdemel az az interpretáció, miszerint a ~ a jó prédikátort jelképezi, akinek szájából a szavak eljutnak ugyan a hívők fülébe, akik azonban nem feltétlenül követik a hitről, a békéről, az alázatról szóló intelmeket.16 A Pliniusnál is említett rutafű fogyasztása17 keresztényi értelmezést kap: ha ugyanis az ördög kísért, a hívőnek a ~ szokását kell követni, aki mielőtt a kígyóval szembenéz, rutával (értsd: imával) él, s ezután bátran kiáll az ellenséggel.18 Talán nem véletlen, hogy Hildegard von Bingen a süketség elleni egyik gyógyírként a ~ szárított, méhviaszba kevert szívét javasolja.19 A ~ ikonográfiáját tekintve



Menyét Menyét
235
jellegzetesen nyújtott alkatát viszonylag élethűen jelenítik meg20 a kódexek margináliáin vagy a bestiáriumokban. Máskor a kölykeit szájában hordozva,21 vagy a fülén keresztül történő szülés hiedelmét vizualizálva,22 gyakran pedig a baziliszkusszal folytatott harcát23 ábrázolják a bestiáriumok. • Az újkori értelmezések előszeretettel hivatkoznak az antik ismeretekre, különösen a kígyók királyával, a baziliszkusszal vagy a kígyókkal folytatott küzdelme talált visszahangra. Leonardo da Vinci bestiáriuma a ~ kapcsán minden ókori ismeretet kontaminál, amikor a ~ a kígyó, a →patkány elleni harcáról és a rutafű (Ailianosz által24 is magasztalt) hatásáról szól.25 Éppen a rutafű evését a reneszánsz kori emblémáskönyvek az ellenségektől való védekezés példájaként említik.26 A ~ rutával a szájában az elővigyázatosság mint katonai erény szimbólumaként a nem kevés háborúval terhelt 16–17. sz.-ban is szerepet kapott, amire Camerarius egyik emblémája27 remek ikonográfiai példa. A középkorban az Igét nem befogadó egyedeket jelképező ~ az újkorra határozottan pozitív elbírálásban részesült. A kis állat fürgeségét lehetett a harci készség egyik jelképének tekinti. • Zrínyi Szigeti veszedelem c. művében is „az fris menyét” a párviadalban a fürge Demirhám jelzőjeként szerepel.28 Miskolczi Gáspár Vad-Kertjében a kígyók és a baziliszkusz el
lenségének nevezi: „A’melly jeles ábrázolója lehet az igaz Keresztényeknek, kiket megengesztelhetetlenül gyűlöl ugyan a’ sátán, de azért ők-is az Istennek Igéjével, mint Krisztus vérével meg-híntetett rutával, akár mikor-is meg-győzik ’s el-is kergetik azt.”29 • Az irodalomban mesék szereplője. • A ~ a magyar néphagyományban boszorkányos állatként volt ismert, mára csak történeti adataink tájékoztatnak a hozzá kapcsolódó hiedelmekről és szokásokról. Néhol a boszorkány ~ alakjában jelenik meg, másutt a tehén tőgyét, a →tyúkok torkát megmaró állat. Az ilyen marást friss ~bőrből készült kötéssel, vagy azon keresztül itatott tejjel gyógyították. Az ólaktól úgy próbálták távol tartani, hogy orsókat szurkáltak az ól köré.30 19. sz.-i kalotaszegi adatok szerint az ott élő cigányok a ~et gyújtogató állatnak tartották. Úgy védekeztek ellene, hogy ~bőrbe oltatlan meszet töltöttek és kunyhóikba elásva vízzel leöntötték. Az is közkeletű hiedelmük volt, hogy ha újév napján a ~ bőrének egy részecskéjét szentelt vízzel lelocsolták, majd a kunyhó tűzhelyén elégették, akkor az épület egy évre mindennemű tűzvész ellen biztosítva volt. Álomban való megjelenése rosszat jelentett.31 Egy Szt. Lászlóról szóló történeti mondában szintén felbukkan: a mogyoródi ütközet előtt hófehér ~ szalad elő kinyújtott dárdáján, és keblén megpihenve a győzelmet előre jelezte.32 • A magyarországi művészetekben nincs számottevő szimbolikus ábrázolása.
1 Plin. NH 29. 60. 2 Uo. 29. 105. 3 Uo. 8. 79; 20. 132. 4 Ov. Met. 9. 273–323. 5 Arist. Gen. an. 756b 15 és 31. 6 Ail. NA 12. 5.
7 Ar. Nőuralom 792. 8 Ail. NA 15. 11. 9 Uo., 7. 8; 11. 19. 10 Phys. 21.
11 Etym. 12, 3, 3. 12 Phys. lat. B-Is. XXVII; Hugo Folieto, II, 18; Ashmole 1511. 860–861; PhdTh. 1231–1244; Bodley 764, 110; Guill. Clerc. 2419–2449.
Menyét baziliszkusszal. CC



Menyét 236 Mókus
Mókus. Aldrovandi, Natura picta
13 BV XXVI. 14 Gerv. 1145–1150. 15 Guill. Clerc. 2433. 16 BT XIV. 17 Plin. NH 20. 132. 18 BM XXI. 19 Hild. VII, 38. 20 Hága, Museum Meermanno, MMW, 10 B 25, f. 24v; Hága, Koninklijke Bibliotheek, KB, KA 16, f. 65r; London, British Library, Royal Ms. 13 B. viii, f. 10v; Oxford, Bodleian Library, Ms. Douce 151, f. 29v. 21 London, British Library, Royal Ms. 2 B. vii, f. 113r; Párizs, BnF, fr. 1951, f. 7v. 22 London, British Library, Royal Ms. 2 B. vii, f. 112v; Oxford, Bodleian Library, Ms. Douce 308, f. 91r; Párizs, BnF, fr. 1951, f. 7v. 23 Oxford, Bodleian Library, Ms. Bodley 764, f. 51v; Koppenhága, Det Kongelige Bibliotek, Gl. kgl. S. 1633 4o, f. 51r; Oxford, Bodleian Library, Ms. Douce 88, f. 23r. 24 Ail. NA 4, 14. 25 Leo. Best. 76, 89. 26 Ripa 1618, 136–137; Della Porta Mirac. I, 9, 16a; Picin. 171. 27 Camer. II, 79. 28 Zrínyi Miklós, Szigeti veszedelem, VII, 87, 1. 29 Miskolczi 1702, 237. 30 Szendrey 1940, 330. 31 Wlislockiné 1892, 49. 32 Szendrey 1925, 52.
❧
MÓKUS
(szkiurosz, sciurus)
Jelentései: Júdás, kapzsiság, fürgeség, ostobaság, szorgalom, jó lator, ügyesség, okosság, kitartás, eredménytelen munka (mókuskerék) vanitas (mókuskerék)
A több tucat fajt számláló, bozontos farkú rágcsáló rendkívül fürge, fáról fára ugrándozik. Magokkal, rovarokkal, gyümölcsökkel táplálkozik, amelyeket el is raktároz. • A manapság rokonszenves, vidám, játékos ~, akit Buffon az egyik legkedvesebb és legelragadóbb teremtménynek nevezett, nem élvezett különösebb megbecsülést – szimbolikus szempontból sem – az ó- és középkori művelődésben. Az ókorban Plinius röviden
kitér a ~ra is, arról értekezve, hogyan vészelik át a telet a különféle állatok. A ~ előre megérzi a vihart, és ekkor elzárja az odúja nyílását abban az irányban, ahonnan fúj a szél, és a másik oldalon nyit kijáratot. Testénél méretesebb, bozontos farka is védelmül szolgál.1 A meleg ellen is védekezik, amikor farkával beborítja magát: Oppianosz írja le, hogy a szőrös, hitvány ~ a nyári melegben feltartja farkát, és láttatni engedi azt, amit nem kellene.2 A kis rágcsáló görög elnevezése is ’árnyat adó’ (szkiurosz), ami a farkára utal. • A Biblia nem említi, mindenesetre a középkorban bundájának vörösbarna, vöröses színe miatt a pokol lángjaira emlékeztetett, sőt egyenesen Júdásra. A keresztény ikonográfiában ördögjelképként szerepel. • A középkori értelmezése jobbára negatív jelzőkkel illette. Mivel minden magot, élelmet, amit nem bír elfogyasztani, begyűjt, félretesz, ezért a kapzsiság bűnét jelképezte. Ráadásul nem is mindig emlékezik, hova tette az elraktározottakat, ami az ostobaság jele. Máskor a fákon szabadon és rendkívüli fürgeséggel ugrál, szabadon játszadozik; Conrad von Megenberg a 14. sz.-ban egyenesen „az erdő majmának” nevezte.3 A ~ zsírja a köszvény kínjait enyhítette.4 • Az újkorban sem volt gyakori szereplő, a világkép változását



Mókus Mókus
237
viszont közismert tulajdonságának (át)értelmezése is mutatja: az élelem gyűjtögetése, elraktározása, ami a középkorban a kapzsiság jele volt, a 16–17. sz.-ban a szorgalom, a törekvés jelképévé avatta. Mintha az óceánokon magukat ismeretlen veszélyeknek kitevő hajózókat látnánk, amikor a folyón egy farönkön átkelő, bozontos farkát vitorlaként használó kicsiny lényt ábrázolják. Camerarius az ügyesség és a kitartás emblémáját alkotta meg a ~sal, aki egy másik emblémáján is a gesztenye szúrós külső burkát igyekszik lebontani szorgalmasan és találékonysággal, hogy fogyasztható belsejéhez férjen.5 A jó lator szimbólumának tartották, mert a megfigyelések szerint, ha át kell kelnie a folyón, egy farönkön teszi. Az emblémáskönyvekben a fadarab Krisztus keresztjének egy darabja, ami megmenti a rajta utazót.6 A nyári forróságtól bozontos farkát napernyőként használó, esőben magát esernyőként védő ~ az isteni gondviselés példája.7 Az a Pliniusnál is olvasható megfigyelés, miszerint a ~ odújának két kijárata van, és amerről a rossz idő várható, becsukja, az állat okosságát bizonyítja, akárcsak az okos ember, aki bezárja szívét a bűnök előtt, de tágra nyitja az erények számára.8 A befogott ~ futtatására szolgáló „mókuskerék” az eredménytelen munkát jelképezi, „a világi emberek önkéntesen vállalt, folytonos iparkodását olyan cél elérése érdekében, amelynek a végén mást nem lelnek, mint szédülést, zavarodottságot és fáradságot”9. A barokk kornak a ~hoz kapcsolódó vanitas-motívuma ismerhető fel e megfogalmazásban. Ikonográfiája is rendre mutatja e változást. A ~ már a 15. sz.-tól igen népszerű kis állat volt, akit nők karjában, ölében ábrázoltak, mint társaságot adó, házikedvencet, mindenféle szimbolikus jelentés nélkül: l. pl. ifj. Hans Holbein 1525 körül festett Hölgy mókussal c. képét.10 Lorenzo Lotto szintén 1525 körül, Niccolò Bonghiról és feleségéről készített képén11 a férj az asztalon alvó ~ra mutat, kezében egy felirattal
(„a férfi sohasem” [viselkedhet így]), ami utalás arra a népi megfigyelésre, miszerint a hím ~, miután jóllakott, behúzódik odújába aludni, s a nőstényt kint hagyja a hidegben. A barokk csendéletek gyakori szereplője, többnyire éppen a vanitas-szimbolika miatt: l. pl. Abraham Mignon csendéletét ~sal, tengelicével és gyümölcsökkel.12 • Miskolczi Vad-Kertje szerint a téli élelmét öszszegyűjtő ~ a „jó takarékos gondviselő Gazdának” példája, negatív értelemben viszont a pusztán fizikai igények szerint élő emberé.13 • Ahhoz képest, amennyire közismert és közkedvelt a ~, ritkán fordul elő felnőtteknek szánt szépirodalmi művekben. A magyar költők közül viszonylag gyakran említi Babits Mihály. Gyümölcsbe harapva c. versében, amelyet a János Szanatóriumban, betegen írt, s fiatal éveit idézte fel benne, a fürge kis rágcsáló az egészség érzékeltetője: „a mogyoró összenőtt / egymással és üngével, csak mókus-fogam / erőszakának engedett”.
Mókus. Raff, Természet história



Mókus Mókus
238
A Talán a vízözön c. versében az emberiség büntetését túlélő egyik állat: „Egy szabad emberpár és jámbor-édes / állatok, komoly elefánt, bolondos / mókus, szép macskák és erős teve.” • A népi kultúrában, Zalában kelempájsz-madárnak hívják, Kalotaszegen cibókának.14 A helyi hiedelem szerint, aki vele álmodik vagy megdobálja, annak éjjel tüzet hoz a házára. Gyermekijesztőként is szerepelhet: „Elvisz a ~!”15 A népi gyógyításban az egészséget és ellenálló erőt kisugárzó állat. Gömörben a csúzos beteg fájós tagjait végigszuszogtatják vele, Beregben és Szilágyban úgy tartották, a ~ vérének ivása szédülésmentessé teszi az embert.16 Ábrázolták palóc áttört bútorok erdőjelenetein,17 vagy „a vadász temetése” típusú pásztorfaragásokon, amelyeken jellemzően a koporsón ülve jelenik meg.18 Szólás kapcsolódik hozzá: „Ritka, mint a megszelídült mókus.”19 • A magyarországi művészetben többféle szimbolikus értelmet hordozhat: az isteni igazság keresése, bűnösség, erény.20 Heraldikai szempontból a Berényi család címerállata: l. pl. Berényi Zsigmond püspök címerét a térdleplen (gre
miale) a pécsi székesegyház kincstárában; ill. Berényi Erzsébet címerét a budakeszi Makkosmária-kegytemplomot – amelynek férjével Zichy Miklóssal kegyura volt – ábrázoló rézmetszeten (1748 k.).21
1 Plin. NH 8. 138. 2 Oppian. Cynegetica, 2. 586–597.
3 F. Pfeiffer, Das Buch der Natur Konrad von Megenberg, Stuttgart, Karl Aue, 1861, 161. 4 Hild. VII, 31. 5 Camer. II, 88 és 87; Picin. 200. 6 Picin. 200. 7 Uo. 8 Uo. 9 Uo. 10 London, National Gallery. 11 Szentpétervár, Ermitázs. 12 Kassel, Museumslandschaft Hessen Kassel. 13 Miskolczi 1702, 234–235. 14 Szinnyei 1893–1896, 226, 1087. 15 Hoppál 1979, 349. 16 Szendrey 1940, 330. 17 K. Csilléry 1981, 161. 18 Sáfrány 1992, 249. 19 Szemerkényi 2009. 20 Seibert 1986, 234; Dittrich 2004, 73–78. 21 Szilárdfy–Tüskés–Knapp 1987, 58. kép; Boros–Kalmár 2010, 129.



Nyulak. Raff, Természet história
NY
NYÚL (lepus)
Jelentései: szaporaság, bujaság, fürgeség, gyávaság, félénkség, feltámadás, hívő lélek/ördög elől menekülő ember (kutyák/ vadászok elől menekülve), termékenység, magányosság, hallás, éberség, Venus attribútuma, húsvét, védtelenség, ártatlanság
zi ~ és a vad~ elnevezésében az újlatin nyelvek különbséget tesznek, tulajdonságaik tekintetében azonban nincs megkülönböztetés. A Physiologus és verziói nem vesznek tudomást a ~ról, Isidorus is csak fürgeségét és félénkségét emeli ki.4 Szt. Ambrus is csak annyit mond bibliamagyarázatában a ~ról, hogy télen fehér a szőre, nyáron eredeti színét ismét felveszi, s e színváltását a →kaméleonéhoz hasonlítja.5 A bestiáriumok a →kutya vadászösztöne, a szárcsa, ill. a ~ húsának hasonlósága, a →hód mérete vagy fürgesége okán említik. Guillaume Le Clerc csak anynyit utalást tesz, hogy az emberek gyávának tartják a ~at.6 A fürgesége sem feltétlenül pozitívum, mert – ahogyan Ailianosz részletes elbeszéléséből tudjuk7 – sosem fut egyenesen, hanem cikcakkban, hogy elterelje és elfárassza az őt üldöző kutyákat. Ha pedig nem egyenes a futása, a keresztény exegézis számára a görbe út már önmagában a vétek jele. A félénk, hitvány, gyáva ~ ráadásul módfelett buja. Szintén ókori hagyományra alapozva hermafroditának tartják, aki képes magától szaporodni, ill. évente nemet váltani. A hímek is képesek vemhesek maradni és elleni.8 A gyógyításban az epéjét javasolták felhasználásra: a leprás, ha ezzel kenegeti magát, meggyógyul.9 A középkori ikonográfiában ugyanakkor gazdagabb kép tárul elénk. A kódexek miniatúráin lapszéli díszítőelemként gyakran megjelenik általában vadászjelenetekben,10 vagy amikor kutyák üldözik. Ez utóbbiak esetében, különösen a francia kódexek ikonográfiáját értelmezők szerint, a ~ a nőt jelképezi, akit a férfi „üldöz”, azaz szexuális interpretációt kap a vadászjelenet,
Hosszú hátulsó lábú, hosszú fejű és fülű, rövid farkú, növényevő állat. Jól alkalmazkodik a különféle, akár tápanyagszegény élőhelyekhez is. • Az ókorban a ~nak több fajtáját különböztették meg.1 Ismerték nemcsak a házi ~at, hanem az Alpokban élő havasi ~at (lepus timidus) is, akiről azt hitték, a szőre azért hófehér, mert havat eszik. Valamint az üregi ~at, akinek az antik források különösen a szapora természetét említik és a termésben végzett pusztításáért kárhoztatják. Vadászata Homérosz tanúbizonysága szerint is2 kedvelt szórakozás volt, a rómaiak pedig a házi ~akat leporariumban tenyésztették. Aiszóposz meséiben jellegzetes tulajdonsága a fürgeség és a gyávaság. Úgy tartották, hogy a rendkívül gyorsan futó és hitvány állatok, mint amilyen a ~ is, gyávák.3 • Az Ószövetségben tisztátalan állatként szerepel: „A nyúl kérődző ugyan, de nem hasított a körme: tisztátalan” (3Móz 11,6; 2Móz 14,7). • A há



Nyúl Nyúl
240
tekintettel a ~ bujaságára is. A középkorban éjjeli állatként a Holddal hozták összefüggésbe, kör formába helyezett három ~figura a holdciklusok körforgását fejezi ki. Termékenységi szimbólumként Mária és Erzsébet találkozásának ábrázolásánál pozitív, Batseba, Zsuzsanna történetének megjelenítésénél viszont negatív értelemben szerepelhet. Passiójeleneteken a feltámadást, a vadásztól, ragadozóktól (az ördögtől) űzve pedig a hívő lelkeket is jelképezheti. • Az újkor a ~ értelmezése számára is új utakat nyitott, az állat mondhatni reneszánszát élte. Maradt a félénkség szimbóluma,11 de a neki tulajdonított viselkedése és egyéb jellemzői a korszakhoz illeszkedő interpretációt kaptak. A ~nak a kutyáktól való félelmét és menekülését állítják párhuzamba az adósok félelmével és a hitelezők előli megfutamodásával, ezért a kis állat az adósság attribútuma.12 A termékenységnek is szimbóluma marad Pliniust visszhangozva.13 Ami az érzékeket illeti, a ~ a hallást szimbolizálja, hosszú fülétől nem függetlenül.14 A magányosság jelképe is, mert az ókor óta köztudott, hogy a ~ egyedül él, s ha több ~at ábrázoltak, rendszerint egymástól elkülönülten helyezkedtek el.15 Mivel nyitott szemmel alszik, (amiről számos ókori forrás16 is tanúskodik), az éberség, az őrködés szimbóluma lett,17 különösen az egyiptomi hieroglifák iránti érdeklődésnek köszönhetően. A kutyák (világi bűnök) elől hegynek felfelé (az erények, Isten felé) futó ~ a hívő lélek jelképe.18 Ugyanezt a menekülést lehet az érzékiségtől való – erényes – megfutamodásként is értelmezni.19 A ~at a kecsesség, a báj jelképeként20 Venus attribútumává tették, nem függetlenül a kis állatnak a termékenysége és már a középkorban is neki tulajdonított bujasága okán. A reneszánsz festészetben a tavasz-, a termékenységábr.-okról szinte elmaradhatatlan a ~: l. pl. Francesco del Cossa Április hónapot ábrázoló freskóját a ferrarai Schifanoia-palotában (1468–1470); ugyancsak ál
landó attribútumként a Venust ábrázoló képeken is gyakori: l. pl. Piero di Cosimo Venus, Mars és Amor c. olajfestményét (1490 körül).21 • Miskolczi Vad-Kertjében a félénkség, a bujaság, valamint a ravaszság megtestesítője. Tulajdonságainál fogva a gyáva, valamint a „bolond balgatag és félénk emberek” jelképe, akik felett a kegyetlenek uralkodnak.22 • Szépirodalmi művekben a gyakrabban emlegetett állatok közé tartozik. Szürke bundája, félénk természete emberi tulajdonságokra utalhat, említéseinek ez is az egyik oka. Berzsenyi Dániel A fennkölt nemességhez c. versében a származás, a hagyomány kötelező erejének bemutatására említi: „Csak sast nemzenek a sasok, / S nem szül gyáva nyulat Núbia párduca.” Babits Mihály Magyar szonett az őszről c. versében az évszakváltás jelölője: „S már érzi az éh nyúl, hogy a fű kopaszabb.” Kosztolányi Dezső Állatok beszéde – Nyúl c. versében, mint prédaállatot szólaltatja meg: „– Bátor vadász, ki átlövöd acéllal, / alázatos és tiszta szívemet! / Tiszteld az én százszor-szent gyávaságom, / ki meghalok, az életért zokogva, / mint az egyéves, síró kisgyerek.” Dsida Jenő Mesebeli vadászat c. versében ugyancsak az emberi vadászat elszenvedője: „Halra horog vetődik / nyúlra csattan puskacső.” • A ~ a népi kultúrában a termékenység, a fürgeség szimbóluma. Különböző testrészei analógiás varázsló és gyógyító szerek. A ~szem lenyelése a hiedelem szerint jó lövővé, vérének fogyasztása jó futóvá tesz, míg az alvó feje alá tett ~szívtől azt remélték, hogy az illető személy kibeszéli minden titkát. Epéjének porát altatónak, háját vágott, zúzott sebre, köszvényre használták. A jóslásban rossz előjelként tekintettek rá: néhol tüzet jelentett megjelenése, másutt szerencsétlenséget hozhatott felbukkanása a lakodalmas menetre, a vadászra, a tolvajra, az utasra, a vásárra menőre. Az időjóslásban vedléséből, szőrének megdurvulásából egykor a tél közeledtére következtettek, másutt őszi kövérségét



Nyúl Nyúl
241
a kemény télre utaló jelként értelmezték. A hiedelem szerint a halott ~ formájában is megjelenhetett.23 Az állat számos tréfás kérdésünkben felbukkan: „Mikor fél a nyúl? Mikor kettévágják”, vagy „Egyesztendős nyúl mibe megy? A másodikba.” Közmondásainknak is kedvelt állata, ezek gyávaságát, fürgeségét, félénkségét emelik ki: „aki két nyulat űz, egyiket sem éri”; „kicsi a nyúl, mégis megfuttatja az agarat”; „nyulat fogathatsz vele”; „nem azé a nyúl, aki kergeti, hanem aki megfogja”.24 Népmeséinkben is olvashatunk róla, pl. az Edénybe rejtett nyúl vagy a nyúl rövid farkának történetét elmesélő A kutya és a nyúl mesetípusokban.25 A 20. sz. 2. felétől hazánkban is fokozatosan általánossá vált a húsvéti ~ alakja. Eredete német, onnan került hozzánk képeslapok, cukrásztermékek közvetítésével. A német szakirodalom a 18. sz. végére datálja a húsvéti ~ kifejezés első előfordulását, majd a 19. sz. közepétől vált általánossá német területeken.26 Vélhetőleg szaporasága miatt válhatott a tojás mellett a húsvéti ünnepkör reprezentáns állatává. A két össze nem tartozó elem egybeolvadására legvalószínűbb, hogy egy egyszerű népetimológiai félreértelmezés adhat magyarázatot. Egykor ugyanis számos német területen húsvétkor gyöngytyúkot ajándékoztak tojásaival együtt, aminek a neve „Haselhuhn”, rövidítve „Hasel” volt. A népi magyarázat azután a talán ezzel egyidejű ~ („Hase”) ajándékozást ezzel összekeverte, és így olvadt egybe a két elütő természetű szokás.27 • A magyarországi művészetben sokféle szimbolikus értelmet hordozhat: feltámadás, termékenység, védelemkeresés a hitben, bűnös, bűnösség, szeretet, bujaság, félénkség.28 Három, fülénél egybenőtt ~ az ördög elől menekülő embert jelképezi, az ördög által kikezdhetetlen egységet szimbolizálja. Az egyfejű és kéttestű →oroszlán, az egyfejű és háromtestű →hal hasonló jelentést hordoz. Először középkori templomok faragványain jelent meg (zárókő, kapuzat, ab
lak), majd református templomok 18. sz.-i festett kazettás mennyezetének gyakori eleme: pl. Kraszna (Crasna, Románia, 1736). Mázas cserépedények (pl. kancsó, tányér) és egyéb használati tárgyak díszítőeleme.29 Mogorva, fölséges oroszlán, előtte porig alázott ~lal a nagylelkű irgalmát, könyörületét jelképezi az előtte megalázkodóval: ábr. pl. Anjou René trónjának oldalán (Velencei művész, 1450-es évek).30 A vadászok gúnyolását jelképezi a két lábra álló két ~, akik egy zsákmányrúdra kötözött vadászt cipelnek a vállukon: ábr. a zólyomi gótikus paplak falképe (15. sz. 2. fele).31 Kutya elől menekülő ~at ábrázoló embléma, amelynek felirata: Non sibi sed Domino (Nem magának, hanem az Úrnak [vadászik]): ábr. a pannonhalmi bencés apátság refektóriumának freskóján (18. sz. 2. negyede). Forrása: Jacobus de Boschius Symbolographia sive de Arte Symbolica (1702) c. művének 487. emblémája némi változtatással.32 A ~ a húsvétot jelképezi Krisztus életével kapcsolatban: a böjtölésben megéhezett Jézust angyalok körében ábrázoló 17–18. sz.-i festményeken a terített asztal előtt két kis fehér ~ ül a fűben.33 A védtelenség, az ártatlanság szimbóluma: fametszet Szentmártoni Bodó János Nyúl éneke (1714) c. ponyvanyomtatványa címlapján. A termékenység, nőiség szimbóluma: ábr. pl. Kontuly Béla: Barátnők (1933).34 A ~ lehet szent
Félénk nyulak. CC



Nyúl Nyúl
242
állat (Szt. Vitus kapcsán), attribútum, legenda- és mítoszszereplő is. L. pl. nyúlfogatot hajtó Amor: az intercisai gemmaleletben.35 L. továbbá Spes (Remény) nyúllal és Amor nyilával, a radványi (Radvaň, Szlovákia) egykori Radvánszky-kastély falfestményén (17. sz. vége).36 L. még az Árpád-házi Boldog Salamon királyt remete magányában ábrázoló rézmetszetet (1670 k.).37 Előfordul heraldikai elemként is: nyíllal átlőtt ~ Jezerniczky Ferenc lekéri apát, esztergomi kanonok címerében.38
1 Arist. Hist. an. 519a, 579b, 580a; Plin. NH 8. 217–220. 2 Hom. Il. 10. 360 skk. 3 Artem. IV. 56. 4 Etym. 12, 1, 23. 5 Ambr. Hex. V, 23, 77. 6 Guill. Clerc. 1731. 7 Ail. NA 13. 14.
8 Plin. NH 8, 218; Ail. NA 13. 12. 9 Hild. VII, 18. 10 Oxford, Bodleian Library, Ms. Douce 88, f. 94v; London, British Library, Additional Ms. 42130, f. 176v. 11 Pier. Valer. 164. 12 Ripa 1618, 122. 13 Pier. Valer. 165; Ripa 1618, 175, 177; Picin. 187. 14 Pier. Valer. 163; Ripa 1618, 470. 15 Pier. Valer. 165–166; Ripa 1618, 480. 16 Ail. NA 2. 12; 13. 3. 17 Pier. Valer. 163; Camer. II, 73; Ferro, 268; Picin. 187. 18 Picin. 187. 19 Uo. 20 Pier. Valer. 164–165. 21 Berlin, Gemäldegalerie. 22 Miskolczi 1702, 170–176. 23 Szendrey 1940, 330. 24 Litovkina 2010. 25 Aarne–Thompson 1961, 119. Kovács 1958, 44–45. 26 Solymossy 1928, 133. 27 Róheim 1918, 217. 28 LCI 2 221–225; Seibert 1986, 246–247; Dávid 2002, 174–175; Dittrich 2004, 194–205; MAMŰL VIII, 2008, 280. 29 MÉ 1982/2, 120–134; Legendás lények 2008, 44, 210–211. 30 MÉ 2011/2, 231–238. 31 MÉ 1975/2, 112. 32 Bánhegyi–Hapák 1993, 61; Mons Sacer 1996, II, 69–93; European Iconography 1996, 71.
33 MÉ 1991/3–4, 206; Szilárdfy 2003, 18–19., 177. kép. 34 Kieselbach 2004, 509. 35 Gesztelyi 2013, Kat. 10. 36 AH 1980/2, 205–216, 24. kép. 37 Szilárdfy 2008, kat. 240. 38 Knapp–Tüskés 2004, 173.
Nyúl. CC



O
OROSZLÁN
(felis leo/panthera leo)
Jelentései: nemesség, bátorság, erő, harc, (uralkodói) hatalom, igazságosság, gonosz, ördög, Krisztus, feltámadás, őrködés, éberség, bátorság, kevélység, irgalom, könyörület, harag, nagylelkűség, bőkezűség, kollerikus vérmérséklet, Afrika, államérdek, rémület, rettenet, Szt. Márk evangélista attribútuma, Szt. Jeromos attribútuma
A falkában élő ~, az állatok királya csúcsragadozó. Vélt és valós tulajdonságai a művelődéstörténet leggyakrabban idézett és leggazdagabb szimbolikus megjelenítéssel rendelkező állatává tették. • Az ~1 az ókori görögök számára a legkorábbi időktől ismert állat: a Kr. e. 2. ée. végétől élt a Peloponnészoszon, a klasszikus korban pedig Görögország északi peremvidékén egészen Trákiáig. Alakja a görög irodalomban Homérosz műveitől kezdve2 jelen van, a képzőművészetben – keleti minták nyomán – a Kr. e. 7. sz.-ban jelenik meg. Az ~ a külső-belső nemesség, a bátorság, az erő, a harc és a hatalom jelképe. Már a korai ókori királyságok (hettita, mükénéi) hatalmi szimbolikájában megjelenik az uralkodó hatalmának kifejezéseként. Az oroszlán a görög mitológiában elsősorban a bátorság, az erő és a rendkívüli küzdőképesség ikonikus héroszához, Héraklészhez kapcsolódik, aki puszta kézzel ölte meg a pusztító nemeai ~t, akit Zeusz csillagképként helyezett az égre fia hőstettének emlékére. Az ~bőr Héraklész egyik attribútuma is: miután megölte a Kithairón he
gyi félelmetes ~t, a hérosz az állat lenyúzott sörényes bőrét a hátára terítve viselte. Ez a mitikus eredete az ún. ~sörényhajnak, amely először Nagy Sándor ábr.-ain jelent meg,
majd ezt követve a többi hellenisztikus uralkodóportrén is, a királyi hatalom szimbólumaként. Az ~ az istenek közül Dionüszosz és a kis-ázsiai (fríg) nagy anyaistennő, Kübelé kultuszához kapcsolódik. Mindkét istenség kultusza egzotikus és eksztatikus jellegű, amelyhez jól illett a szintén egzotikus és vad ~, aki – az ábrázolások tanúsága szerint – az istenek fogatát húzta. A rómaiak számára az állat elsősorban látványosság volt: a Circus Maximusban, majd a Colosseumban rendezett állatviadalok és vadászatok számára a császárkorban százával fogták el Africában és szállították Rómába a ragadozót. Ugyanakkor több anekdota is fennmaradt, amelyekben az ~ éppen a szelídségét és a hálás természetét mutatja meg.3 Ezekben az elbeszélésekben – pl. a prototípusnak tekinthető Androklosz és az oroszlán történetében4 – a bajba jutott ~ az ember segítségét
Oroszlán. Pólya, Állatország képterme



Oroszlán Oroszlán
244
kéri, és azt meg is hálálja. • A Bibliában és a keresztény ikonográfiában sokféle értelemben, gyakran szereplő állat, mivel az ókorban a közel-keleti térségben is honos ragadozó volt. Az erő és a hatalom megtestesítője: „állatok hőse az oroszlán” (Péld 30,30; Péld 28,1; Péld 19,12). Isteni erőt jelez több prófétai könyvben (Oz 11,10; Ám 3,8). Kifejezheti Izrael népének erejét (Szám 23,24; Júda Ter 49,9). Mózes Izrael fiaira vonatkozó áldásában Gád és Dán állata az oroszlán (MTörv 33,20–22). Mikeás messiási jövendölésében „Jákób maradéka a nemzetek között, a többi nép között, mint az oroszlán az erdő vadjai közt, mint az oroszlánkölyök a juhnyájak közt” (Mik 5,7). Salamon trónusának díszítésén a királyi hatalom jelképe: „A hat lépcsőn kétoldalt tizenkét oroszlán helyezkedett el” (1Kir 10,19–20; 2Krón 9,18–19). Júdás Makkabeus „Tetteiben oroszlánhoz volt hasonló, zsákmányért bömbölő oroszlánhoz” (1Makk 3,4). Sámson rendkívüli erejét egy ~ puszta kézzel történő széttépése jelzi (Bír 14,6). Dániel hét ~tól menekül meg hite erejével (Dán 14,31–37). Ezékiel az Izrael főembereiről szóló siratóénekében a ketrecbe zárt ~ sorsához hasonlítja az egyiptomi és babilóni fogságban sínylődő izraelitákat (Ez 19,1–9). Az Úr büntető eszközeként szerepel: pl. az idegenekkel szövetkező izraeliták elleni büntetéskor (Oz 5,15; Oz 13,7–8). Az Úr ítéletének végrehajtója (1Kir 20,36; Jób 10,16; Jer 25,38; Sir 27,28; 28,23; 2Kir 17,25). „Amint az oroszlán ordít [...] úgy száll le majd a Seregek Ura, hogy harcoljon a Sion hegyén” (Iz 31,4). Jeremiás Babilon bukására is vonatkoztatja (Jer 50,44). A gonosz lelkek jelképe (Jób 4,10–11); a hódítóké (Náh 2,11); „Bömbölő oroszlán [...], aki védtelen népen uralkodik” (Péld 28,15). Az izraeliták ellen támadó hatalmakat is kifejezheti (Jóel 1,6); Egyiptom királya „népeknek oroszlánja” (Ez 32,2); a bűnös Ninive az ~ok barlangja (Náh 2,12–14). A gonoszság, az ördög megtestesítője: „Feltátották rám szájokat,
mint a ragadozó és ordító oroszlán” (Zsolt 22,14, valamint Zsolt 22,22). Péter levelében „a sátán, ordító oroszlán módjára ott kószál mindenütt, és keresi, kit nyeljen el” (1Pét 5,8; Pál apostolnál: 2Tim 4,17). Az Újszövetségben vonatkozhat Krisztusra is: „Íme, győzött az oroszlán Júda törzséből” (Jel 5,5). • A középkori ~értelmezéseket a Physiologus alapvetően meghatározta. Az általa és verziói által felvázolt ragadozó „három természete” (a farkával nyomait eltüntető állat; a barlangjában nyitott szemmel, őrködve alvó állat; valamint az ~anya által halva világra hozott kölykét az apa harmadnapra feléleszti) mind krisztológiai jelkép: Krisztus isteni mivoltának elrejtése, őrködése, feltámadása. Isidorus abból indul ki, hogy az ~ jelentése görögül és latinul egyaránt ’király’, a vadállatok királya. Számos toposz (Plinius és általában klasszikus források közvetítésével) isidorusi eredetű: farka állásáról kiolvasható lelkiállapota; fél a tűztől, a kocsikerék nyikorgásától; csak a sebzett ~ haragvó; könyörületes; az embert csak a nagyon kiéhezett ~ támadja meg.5 A Physiologus és az isidorusi Etymologiae alapján megfogalmazott enciklopédia- és bestiáriumfejezetek nem sok újdonsággal szolgáltak, legfeljebb eltérő példákkal, stiláris különbségekkel, prózában vagy versben megfogalmazott, hosszabb-rövidebb leírásokkal és értelmezésekkel.6 A keresztény ikonográfiában a Physiologus ~legendája nyomán a feltámadás jelképe. A bibliai reminiszcenciák (pl. Sámson), a bestiáriumok díszítő-magyarázó képei mellett szentek attribútuma: Márk evangélistaé, aki evangéliumát Keresztelő Szent János pusztában „bömbölő” kiáltásával kezdi(Ez 10,14 és Jel 4,7 alapján), továbbá Szt. Jeromos attribútuma (aki mellé az általa meggyógyított sánta oroszlán társul szegődött). Az apokalipszis vadállatlátomásának egyik komponense (Jel 13,2). Az Erények allegorikus ábrázolásán a Bátorság és az Erő attribútuma (pl. a Verduni oltár Erő-figurája, Klosterneuburg,



Oroszlán Oroszlán
245
12. sz.), a Bűnök allegóriáin a kevélység szimbóluma (pl. Lőcse [Levoča, Szlovákia], Szent Jakab-templom freskója, 1380 k.). Az alkímiában „zöld ~” a más fémeket feloldó kénsav (vitriol), vagy a salétromsav állatszimbóluma, valamint kifejezheti a természet nyers erejét.7 Az antik mítoszok és hősök (pl. Héraklész és a nemeai ~) ábrázolása – keresztényi értelmezéssel – szintén gyakori elem. • A Leonardo da Vinci bestiáriumában leírt ~ tökéletesen jellemzi a hagyományokra épülő, de a valóságot is szem előtt tartó reneszánsz szemléletet.8 Az ~ ereje, képességei, virtusa birtokában veszi fel a harcot, amelynek része az is, hogy (akár a Physiologus ~ja) nyomait (értsd: terveit, céljait) az ellenség elől elrejti, a korabeli hadvezérek mintájára. Ugyanazok az erények és vétkek jellemzik, az interpretáció azonban a világi moralitásokat helyezi előtérbe. A testi és a lelki erő vitathatatlanul első számú zooszimbóluma, de a vad harag jelképe is.9 Az állat nyitott szemmel való alvását is – Arisztotelészt újraolvasva – fiziológiai magyarázattal látják el (a szeme méretéhez képest kicsi a szemhéja); azért fél a tűztől, mert szeme túl nedves (vagy túl száraz); a →kakastól való félelme, a Napot jelképező szárnyas tiszteletén alapszik.10 Az emelt fővel ábrázolt ~ a becsvágyat illusztrálja, továbbá a nagylelkűség, a könyörület, a kollerikus vérmérséklet szimbóluma.11 Különösen jellemző, hogy az állatnak tulajdonított erények és bűnök szimbólumszerepükből attribútumok lettek. Így pl. a méltóság jelképe az ~bőr, a lelki nagyság, a lelki erő és a tekintély kivetítődéseként.12 Az ~on ülő ember az önuralom szimbóluma13; az etika attribútuma a nyakörvön tartott nemes és vad ~, ami azt jelzi, hogy a megfelelő, erkölcsös viselkedés féken tartja az állati ösztönöket.14 A kontinensek közül Afrika, ill. a Niger folyó szimbóluma.15 Az erő mellett az igazságosság erejét is jelképezi.16 Uralkodói erény a bőkezűség és a nagylelkűség, amelyeknek szintén
az ~ a jelképe, „mert nem fél a nagy állatok erejétől, nem veszi semmibe a kicsiket, a mások jótéteményeit bőségesen megjutalmazza”.17 A →báránnyal együtt ábrázolt ~ a béke jelképe.18 A korabeli politikai irodalom ikonográfiáját kínálja Ripa, amikor az államrezon, az államérdek emblémáján is szerepelteti az ~t, ismét uralkodói szimbólumként, mivel az ~ „azokhoz hasonlítható, akik államérdekből próbálnak mindig a többiek fölébe kerülni, és mert az állandó őrködést is szimbolizálja, amelyet az erővel együtt kell alkalmazni az állam megőrzése érdekében”.19 Más szóval az erős és okos fejedelem szimbóluma: Machiavelli fejedelmének is az ~ erejével, és a →róka ravaszságával kellett rendelkeznie.20 A rémület zoojele a vad és büszke ~, „mert legyen bármilyen békés, ereje és szeméből áradó méltósága folytán, a görög és latin költők is amikor a rémületet kellett leírniuk, a hasonlatot ennek az állatnak a rettenthetetlenségéből vették”.21 A bátorság szimbóluma ismételten az ~ a bátor ember
Márk evangélista szimbóluma. Garamszentbenedek (Szlovákia), apátsági templom, 15. sz. Fotó: Tüskés Anna



Oroszlán Oroszlán
246
re vonatkoztatva, aki még a vad és bestiális ~t is képes hatalmában tartani.22 Nem meglepő, hogy az éberség, az őrködés jelképe, mint ahogy az sem, hogy a férfiasság zooattribútuma is a fentiekben jelzett tulajdonságokkal rendelkező ~.23 A művészetekben való rendkívül gyakori megjelenítése a fenti szimbólumrendszert tükrözi. • Janus Pannonius négy epigrammában is megörökítette a Hunyadi Mátyásnak adományozott ~okat: „Első ember vagy, s vadként első az oroszlán / ékít téged a haj, díszíti őt a sörény” (A firenzeiek által Mátyás királynak küldött oroszlánokról, 1470). Miskolczi Gáspár Vad-Kertje az antik és a bibliai hagyomány alapján ismerteti az ~t és jelképiségét: „kiváltképenvaló igen kegyetlen és megszelídíthetetlen állat, melyben mindazonáltal sok szép nemes virtusoknak ábrázolási találtatnak fel”. Uralkodó hatalom jelentését hangsúlyozza: „Mert valaminthogy az oroszlánok csontjokra nézve minden egyéb állatoknál leg-erősebbek, elméjeknek merészségére nézve pedig leg-hatalmasabbak.” Az erő és az igazságosság megtestesítőjének nevezi, amelyet szembesít a csalárdsággal és az álnoksággal szerzett hatalommal. Heraldikai szimbolikájára a következő magyarázatot adja: „...a’ régiek a’ Fejedelmeknek az oroszlánt adták volt tzimerül, hogy a’ jókhoz kegyelmesek, a’ gonosz-tévőkhöz erős boszszú állók legyenek, főképen pedig ellenségeikhez.”24 Bod Péter biblialexikonja a bibliai jelentéseknek megfelelően többféle értelmét fejti ki: „erős, serény, de kegyetlen állat-is. Ehez hasonlítja magát az Isten, midőn a Bünösöket keményen meg-bünteti; [...] Az Ellenség is így neveztetik. [...] jelent újjá-születetlen gonosz Embert.”25 • Az állatok (ragadozók) királya a legtöbb nép állatokkal kapcsolatos irodalmában előfordul, jelképként és fizikai valójában is. Romantikus írók, költők, állatés gyermekmesék szerzői gyakorta emlegetik, az egyik leggyakrabban előforduló állat szépirodalmi művekben. Berzsenyi Dániel
Uj Görögország c. versében mitológiai keretben szerepelteti: „Mint mikor a vasból ordítva kiront az oroszlán, / S Nubia erdeiről iszonyún emlékezik és dúl”; Petőfi Sándor A Honderűhöz c. versében viszont aktuálpolitikai körülményekbe helyezi: „Mióta van, hogy meri ingerelni / A hős oroszlánt a hitvány majom?...”; Kosztolányi Dezső Marcus Aurelius c. versében igen hatásos hasonlat része: „lángol az alkony, / mint véres oroszlán”. Babits Mihály, az eddigektől eltérően, Dániel éneke c. tercinákból álló versében fizikai valójában, ószövetségi kontextusban említi: „De az oroszlánt nem bántom, ki engem / nem bánt. Estére visszatérek hozzá / s vad teste bundás melegében alszom”. • Az ~ rendkívüli gyakorisága a művelődés-, irodalom- és művészettörténetben, többszöri előfordulása a heraldikában a népi kultúrára is hatást gyakorolt. Egy Andrásfalván rögzített eredetmagyarázó mondától az orbánc gyógyításakor alkalmazott ráimádkozás szövegéig igen gyakran jelennek meg ~ok: „...Térj meg Szent Antal, / kérlek a Jézus Krisztus öt mélységes sebeire, / eridj el az erdőkre, / ott a vad oroszlányoknak, / gyenge szüviket szorítsd el, / piros vériket ott idd meg, / ott térj meg Szent Antal...”.26 A mezővárosi és falusi céhek tárgyain (szabályzat, behívótábla, pecsét, céhkancsó, céhkorsó – különösen a Felvidéken készült, habán kerámiákon) nagyon gyakori az ~ábr., ami összefüggésbe hozható azzal, hogy a magyar céhek tagjainak többsége a falusi kisnemességhez tartozott. Ezért törekedhetett a céhheraldika a nemesi címerek motívumainak követésére:27 a céhes tárgyakon látható címert tartó páros ~, ill. a céhszabályzatot és a mesterség munkaeszközeit mancsában tartó ~. A népművészet más területein is találkozhatunk ~motívummal: tülök karcolt díszítésén, suba-tányér mintarajzán,28 valamint hímzett lepedővégen.29 Számos mondás is jelzi az ~ról kialakult szimbolika nyelvi, kommunikációs szerepét: „belép/bemerészkedik az



Oroszlán Oroszlán
247
Szent Márk szimbóluma. Nagy Ágnes: Oroszlán, 2016
oroszlánbarlangba” (veszedelmes helyre vagy barátságtalan személyhez megy); „belerúg a döglött oroszlánba” (a befolyását, hatalmát vesztett embert megalázza); „felébreszti/felkelti az alvó oroszlánt” (felkelti valaki addig elfojtott indulatát); „fogatlan oroszlán” (hatalmát, erejét vesztett személy); „harcol/küzd mint az oroszlán” (hősiesen harcol); „húzogatja az oroszlán baj(u)szát” (fölkelti a másik addig szunnyadó dühét); „ide nekem az oroszlánt is!” (túlzott önbizalommal, tettvággyal bíró személy mondása); „úgy ordít, mint az oroszlán” (hangosan, elkeseredetten ordít); „megmutatja (az) oroszlánkörmeit” (már fiatalon megmutatja tehetségét); a dühös, felbőszült személy „olyan, mint egy (vad) oroszlán”; „oroszlánrésze van”, ill. „oroszlánrészt vállal” valamiben, valamely feladat nagyobb részét magára vállalja.30 • A magyarországi művészetben is sokféle szimbolikáját tekintve a feltámadás, Krisztus, Mária, a gonosz, az erő, az uralkodói hatalom jelképeként a leggyakoribb.31 A középkori keresztény ikonográfiában több jelentése van, pl. a jó szolgálatra kényszerített gonosz: ábr. pl. Budapesten a Duna-mederből előkerült ~ alakú vízöntő edény (aquamanile, 13. sz. 1. fele)32; ~pár oszlopfejezetsarkon, pl. a vértesszentkereszti és dömösi (12. sz. 1. fele) templomból.33 A Krisztus keresztfáját jelképező életfa két oldalán egy-egy ~ gyakori a magyarországi plasztikában, pl. a vízaknai (Ocna-Sibiului, Románia) templom kaputimpanonján.34 Az ~ vagy ~fej fejedelmi és főpapi jelvények gyakori motívuma, az uralkodásra utal, pl. a magyar koronázási jogar kristálygömbjén; a kalocsai 11. sz.-i érseksír pásztorbotján;35 az ünnepek alkalmával vörös és fehér bort adó, vörös márványból faragott oroszlános kút (1483) a visegrádi palotában, amelynek oszlopait és pilléreit ~ok tartják a hátukon; a trónoló Mátyás király ~ hátán nyugtatja a lábát a bautzeni Ortenburg kaputornyán elhelyezett emlékművön (1486);36 ágaskodó ~pár, mancsukkal
alul országalmát, fent koronát tartanak: stukkó a boltfiók alatt a nagyváradi (Oradea, Románia) fejedelmi palota stukkódíszes termében37; trónus két oldalán egy-egy ~, pl. a pécsi székesegyház püspöki trónusa (1880-as évek).38 Mogorva, felséges ~ előtte porig alázott →nyúllal a nagylelkű irgalmát, könyörületét jelképezi az előtte megalázkodóval: ábr. pl. Anjou René trónjának oldalán (Velencei művész, 1450-es évek).39 Az erőt jelképezi az oszlopot tartó Igazság ábrázolásain: néhol trónus karfáját díszíti ~, máshol oszlop tetején ül. Megjelenik pl. Lackner Kristóf emblematikus erénytükrének Bölcsesség-emblémáján (1618), Ferenczy Istvánnak Az Erő allegóriája c. bronz domborművén (1843). ~ra támaszkodva jelenik meg a Nagylelkűséget megszemélyesítő férfi Johann Lucas Krackernek a Hit diadalát ábrázoló mennyezetfreskóján az aszódi Podmaniczky-kastély dísztermében (1776–1777).40 Az ~ és bárány fogta koszorú a békét jelképezi Potmani Péter tézislapján (1665, Kassa).41 Az ~ az emblémáskönyvekben leginkább a tekintély, a hatalom és az erő megtesítője: pl. Weber János (1612–1684) eperjesi főbíró Lectio Principum, das ist Regenten Lection (Lőcse, 1665) c. művében.42 Az ~ a bátorságot és a hősies, dicső halált jelképezi síremlékeken, emlékműveken. Középkori és reneszánsz főúri és uralkodói



Oroszlán Oroszlán
248
portrékon és síremlékeken a trónoló vagy álló alak lábfejét ~on nyugtatja: pl. a székesfehérvári prépostsági templom romterületén előkerült szarkofágfedlap-töredéken (1380 k.); Stiborici II. Stibornak a budai vár középkori temetőjében előkerült sírkövén (1434 k.); Szapolyai Imre (1487) és István (1499) síremlékén a szepeshelyi (Spišská Kapitula, Szlovákia) templom Szapolyai-sírkápolnájában.43 A Habsburg császárt megjelenítő (koronás) ~ győzedelmeskedik a törököt jelképező sokfejű →sárkányon: ábr. pl. A brassói csata allegóriája (1603/4).44 Az ~ attribútum és számtalan legenda és mítosz szereplője: Márk evangélista Dániel (~ok a veremben), Szt. Jeromos, Remete Szt. Pál, Sámson, Szt. Vitus, Bacchus, Amor, Héraklész stb. Dániel próféta az ~ok között: ábr. pl. freskó a pécsi ókeresztény mauzóleum északi falsíkján (4. sz.); a pannonhalmi apátság barokk ebédlőjében (1728–1730).45 A – gyakran szárnyas – ~ Márk evangélista jelképe: ábr. pl. freskó a hidegségi körtemplomban (13. sz.), a nagytótlaki temetőkápolna kupoláján (Selo, Szlovénia, 14. sz.), freskó az almakeréki (Mălâncrav, Románia), a karaszkói és a rimabrézói templom szentélyében (Rimavské Brezovo, Szlovákia, 14. sz. vége), a hizsnyói (Chyžné, Szlovákia) és a gecelfalvi szentélyboltozaton (Koceľovce, Szlovákia, 15. sz. eleje), az esztergomi székesegyház Bakócz-kápolna márványoltárán (1519), a székelyudvarhelyi (Odorheiu Secuiesc, Románia) főoltáron (1793 előtt), az egri Líceum kápolna mennyezetfreskóján (F. A. Maulbertsch, 1793).46 A négy egyházatya egyike, Szt. Jeromos attribútuma a heverő ~, akinek a mancsából a szent kihúzott egy tüskét: ábr. pl. freskó a rákosi templom szentélyében (14. sz. vége), a besztercebányai Szt. Borbála-oltáron (Banská Bystrica, Szlovákia, 1509); Szt. Jeromos elefántcsont faragvány az Esterházy-kincstárból.47 Sámson puszta kézzel széttépett egy ~t, ami a középkori ábrázolásokon Krisztusnak a halál és a gonosz feletti győ
zelmére utal. Középkori templomokban gyakran ábrázolták Sámson harcát az ~nal, pl. jáki templom homlokzat; dombormű a pécsi székesegyház altemplomba levezető déli lejárat falán (1170–1180 k.) és a somogyvári bencés apátság templomában (11701190 k.). Sámson és az ~ küzdelmének motívuma látható Heltai Gáspár kolozsvári nyomdájában kiadott több könyv (pl. Tinódi Lantos Sebestyén: Cronica, 1554) díszcímlapján.48 Heraldikai elemként gótikus magyarországi címeresleveleken, címerképeken is rendkívül gyakori. Az erdélyi heraldikának kedvelt állatfigurája az ágaskodó ~, a harc szimbóluma, aki egyik vagy másik mancsában írótollat tart. Eltérően a nyugat-európai divattól, ahol az ~t vörössel vagy arannyal színezték, az erdélyi címerképeken meghagyták természetes színezetét.49 Az ~ díszítőelemként megjelenik a honfoglaláskori díszítőművészetben, pl. szíjvégeken, csatokon.50 Hídfők, kerítések, mellvédek ~szobrokkal való díszítése gyakori, mint szimbolikus őrök kerültek a hídfőkre az ~szobrok, pl. Marschalkó Jánosnak a Lánchíd hídfőire készült ~szobrai (1852)51; ill. a gödöllői kastély felhajtó barokk mellvédjén.52 Oszlopot hordozó ~pár mint kapuőrző: a középkori templomok és paloták kapuzatának két oldalán, pl. az esztergomi Szt. Adalbert-székesegyház III. Béla király idejében készült nyugati kapuján (Porta Speciosa, 1190 k.), a jáki Szt. György-plébániatemplom nyugati homlokzatának kapuján (13. sz. második negyede), a felsőörsi prépostsági templom kapuján (13. sz. első fele), a litéri ref. templom 14. sz.-i kapuzatán.53 Négylábú állatot vagy →kígyót elkapó ~ mázas cserépedények (pl. kancsó, tányér) és egyéb használati tárgyak (takácsszőttesek, hímzések, csipkék) díszítőeleme.54
1 Arist. Hist. an. 9. 44. 629b 23 skk.; Plin. NH 8. 41–61. 2 Hom. Il. 20, 164 skk. 3 Plin. NH 8. 56–58.



Oroszlán 249 Orrszarvú/rinocérosz
4 Gell. NA 5. 14. 11 skk., Sen. Ben 2. 19. 1; Ail. NA 7. 48. 5 Etym. 12, 2, 3. 6 Ashmole 1511, 801–805; Hugo Folieto, II, 1; PhdTh. 25–392; Bodley 764, 23-27; Guill. Clerc. 137–238; PdB I. 7 Biedermann 1989, 356–357. 8 Leo. Best. 21 és 59. 9 Pier. Valer. 1–2; Ripa 1618, 202–203, 211. 10 Pier. Valer. 9; 11 Ripa 1618, 15, 23, 82, 89–90. 12 Uo., 123. 13 Uo., 151. 14 Uo., 166. 15 Uo., 353, 189. 16 Uo., 202–203, 207. 17 Uo., 308, 316–317. 18 Uo., 394. 19 Uo., 438. 20 Picin. 179; N. Machiavelli, A fejedelem, 18. fejezet. 21 Ripa 1618, 490. 22 Uo., 533. 23 Uo., 562, 564. 24 Miskolczi 1702, 48–64. 25 Bod 1742, 197–198. 26 Bosnyák 1984, 54. 27 Nagybákay 1965, 174. 28 Fügedi 1993, 66, 104, 105. 29 Lackner 2008, 256–257. 30 Bárdosi 2012, 214, 354, 410, 416, 435, 609, 734, 948. 31 LCI 3 112–119; Seibert 1986, 250–252, 275; Dávid 2002, 181–183; Dittrich 2004, 291–297; MAMŰL VIII, 2008, 331. 32 Pannonia Regia 1994, 208. 33 Tóth 2010, 62, 131. 34 MÉ 1956/2–3, 122. 35 MÉ 1968/1–2, 117.
36 Matthias Corvinus 1982, Kat. Nr. 86; Hunyadi Mátyás 2008, 84. 37 1624–1625; Kovács 2003, 111; Liber discipulorum 2011, 130–132. 38 Boros–Kalmár 2010, 81. 39 MÉ 2011/2, 231–238. 40 Jávor 2004, kat. 258. 41 MÉ 2004/1–4, 53–80. 42 AH 2003/2, 254. 43 Matthias Corvinus 1982, Abb. 18–19, Kat. Nr. 835; Pannonia Regia 1994, 290–291; Történelem – kép 2000, 486–487, 496, 512; Galavics–Marosi–Mikó–Wehli 2001, 282–283; MÉ 2005/3–4, 205–244; MÉ 2006/2, 327–410.
44 Barokk művészet 1993, 329–332; Történelem – kép 2000, 371.
45 Bánhegyi–Hapák 1993, 32–33; Paradisum plantavit 2001, 196–198; Boros–Kalmár 2010, 29; Pigler 1974, Taf. 88. 46 B. Nagy 1977, 191. kép; Tóth 1974, 49–50. kép; Magyar Anjou 1975, 16; Radocsay 1977, 5. kép, 156–157; Prokopp 2002, 19–20, 45, 56–57, 80–81; Thaler–Zsidi 2006, 77; Puskás 2008, 234; „Ez világ” 2010, 359; Marosi 2010, 58, 87; Az egri Domus 2013, 102–107. 47 Bp., IMM, E 66.3; Keresztény Múzeum 1993, 125, 155; Prokopp 2002, 24; Műtárgyak 2014, 282–285; Luková–Vyskupová 2013. B16. kép. 48 MÉ 1957/2–3, 147; Pannonia Regia 1994, 137–138, 150–151; Galavics–Marosi–Mikó–Wehli 2001, 72; Mátyás király 2008, 98, 108; Pigler 1974, Taf. 45; Kép és kereszténység 2014, 240–241. 49 Tüdős 2013. 50 Bollók 2015, 345–346. 51 MÉ 1960/2, 123–127. 52 MÉ 1958/1, 9–3.
53 The Baroque 1992, 293; Pannonia Regia 1994, 167–170; Magyar szentek 2000, 127; GalavicsMarosi–Mikó–Wehli 2001, 48–49; MÉ 2008/2, 189–232.
54 Legendás lények 2008, 256.
❧
ORRSZARVÚ/RINOCÉROSZ (rhinoceros)
Jelentései: vadság, nehezen ingerelhető, kegyetlenség, fortély, erő, erőteljes férfi, Gangesz, restség, szabadság
Orrszarvú. Pólya, Állatország képterme



Orrszarvú/rinocérosz Orrszarvú/rinocérosz
250
Az Ázsiában honos, nagy testű, rendkívül vastag bőrű növényevő emlős, a homloka közepén fejlődő egy vagy két kisebb-nagyobb „szarvval” viszonylag ismeretlen volt Európában Albrecht Dürer 1515-ben készített fametszetéig, amely a római idők óta az első Európába érkezett ~t ábrázolta. • „Az orrszarvú termete nem sokkal nagyobb, mint a hevesen támadó fekete antilopé. Egy kicsivel az orra hegye felett emelkedik egy félelmetes hegyes szarv, vad kard, ezzel támadva a bronzot is átfúrná, és döfésével egy erős vízmosást át tudna vágni. Ő még az erős elefántra is rátámad, és sokszor az ilyet a porban megöli. Sárgás szépfürtű homlokán és hátán sűrű pettyek sötétlenek. Mind hím és sose látni nőstényt. [...] vagy a földből sarjadnak ki, a földből ugranak ki, vagy egymásból, – vad szörny –, vágy nélkül és párzás nélkül és ellés nélkül születnek...”1 – így írta le az ~t a Kr. u. 2. sz.-ban élt Oppianosz. A ~ról a görög és római szerzőktől csak pár soros információt, leírást, utalást kapunk. Rómában Pompeius Magnus circusi játékain láttak először a ~t, aki az →elefánt egyik fő ellensége, és Pliniustól tudjuk, hogy a szarvát egy kőtömbnél élezve készül fel a küzdelemre.2 Ennél bőbeszédűbb Ailianosz, aki éppen az elefánttal folytatott küzdelmet írja le részletesen.3 • A Bibliában nem szerepel, de Isidorus érdeklődé
sét felkeltette, jóllehet összekeverte az ~t az →egyszarvúval (monoceros). A rinocérosz eszerint görög kifejezés, amelynek latin jelentése: ’orrán szarvat viselő’ (in nare cornu), akit egyszarvúnak is neveznek (unicornus).4 Ettől kezdve Isidorus az egyszarvúval, az unikornissal kapcsolatos ismertetésbe bonyolódik. Nyomában a bestiáriumok is rendre a →kecske méretű unikornisról és a szűz leányzóról beszélnek, és a „valódi” ~ jó időre feledésbe merül. • Az ~ a római kori circusi játékok után először 1515-ben jelent meg a maga fizikai valójában Európában, pontosabban Portugáliában, mint Mánuel királynak Indiából küldött ajándék. (A történet folytatása kevésbé szívderítő, ugyanis a portugál király továbbküldte X. Leó pápának Rómába az egzotikus állatot, aki nem messze az itáliai partoktól, hajótörés következtében a viharos tengerben lelte halálát.) Az állatot (nem tisztázott, pontosan milyen vázlat alapján) Dürer rajzolta le és ő készítette el a hírneves metszetet, amely nemcsak továbbélt, hanem hatalmas sikert aratott a reneszánsz kori Európában. Egyre inkább különbséget tettek monoceros és rinoceros között, jelezve, hogy csak Pliniust kellett volna figyelmesen elolvasni. Az emblémáskönyvek kedvelt alakja lett, ami az ~ szokatlanságának is betudható: vastag bőre, ereje, az orrán lévő szarv(ak) mind jelképeztek valamit. Paolo Giovio Non buelvo sin vencer (Nem térek vissza győzelem nélkül) mottóval teszi meg az ~t Alessandro de’ Medici mint győztes hadvezér emblémájának,5 és meséli el történetét a végzetes római úttal bezárólag. Pierio Valeriano szerint az állat nehezen ingerelhető és bosszantható föl, de ha feldühödik, kegyetlensége határtalan.6 Camerarius emblémája, Pierio Valerianóra hivatkozva ábrázolja a nehezen ingerelhető ~t.7 Az elefánttal folytatott harcáról is rendre szót ejtenek: eszerint az ~ a nála sokkal nagyobb és nemesebb elefántot úgy tudja csak legyőzni, ha szarvával a hasát – ahol a
Rinocérosz. Aldrovandi, Natura picta



Orrszarvú/rinocérosz Orrszarvú/rinocérosz
251
Nagy Ágnes: Rinocérosz, 2007, magángyűjtemény
legvékonyabb az ormányos bőre – felhasítja. Természetesen ez is szimbólummá válik: a fortélyt jelképezi, amikor az uralkodót egy nála gyengébb egyén fondorlattal legyőzi.8 A robusztus, erőteljes férfi is az ~hoz hasonlítható.9 S ha már Indiából származik az állat, a Gangesz szimbólumává tették.10 Az ~ra vonatkozó szimbólumok kreálásának, a valóság bizonyos elemeinek bevonásával valójában csak a fantázia szabott határt. Az áldozatkészség szimbóluma – a 2Mak 14, 42 bibliai helyre utalva – az 1515-ben elpusztult ~nak állítva emléket; a sértéseket megbosszuló nemes lélek is.11 A 16–17. sz. háborúk sújtotta korszakában az ~t is katonai erényekkel ékesítették: a katonai elővigyázatosság jelképe lett, mivel szarvát kőhöz dörzsölve készül fel a harcra, s nem elégszik meg a természet adta robusztus adottságával.12 Gesner állatleírásában,13 pontosítva a történelmi körülményeket és utalva Dürer metszetére, megállapítja, hogy a rinocérosz tk. orrszarvú (naricerus) annak ellenére, hogy Isidorustól kezdve saját koráig mennyien összetévesztették az egyszarvúval. Hasonló pontosítással élnek az emblémáskönyvek szerzői is, bár a lényeg az állat tulajdonságainak erkölcsiségekbe való fordítása. Ferrer de Valdecebro mintegy száz évvel későbbi politikai és erkölcsi eszmefuttatásai között az erő, a restség és a szabadság szimbólumaival megtámogatott ~val kapcsolatban megállapítja: nincs hasznára, de kárára sem az embernek, megölése sem használ, de megszelídíteni nem lehet, így szabadon élvezheti az életet, mert semmi sem készteti a fejedelmeket és a vadászokat, hogy hegyet, erdőt bejárva levadásszák és uralmuk alá hajtsák.14 Nemcsak az elméletben, hanem a gyakorlatban is rendre feltűnik a reneszánsz kori ábrázolásokon az ~ alakja, és jobbára a rendkívüliséget illusztráló dekorációs elemként számos reprodukciójával találkozunk: l. pl. a legelsők között Giuseppe Granacci József bemutat
ja apját és testvéreit a fáraónak c. 1515 körül festett alkotását,15 amelyen a háttérben, egy épülőfélben lévő ház előtt, a korabeli utcarészletben elhelyezett ~t láthatunk; ezzel egy időben készült alkotás a Raffaello (és Giovanni da Udine) fantáziáját dicsérő mennyezetfreskó, amely a vatikáni Loggiák első boltívében Az állatok teremtését ábrázolja, az elefánt mellett a ~val (és az unikornissal)16; l. továbbá Bernardino Campi Rinocéroszát (1580–1584) a sok valós, és még több fantázia szülte állat és keveréklény között Vespasiano Gonzaga fejedelmi dolgozószobája mennyezetfreskói között.17 Szobor alakban is látható az alcobaçai ciszterci kolostor Csend kerengőjének vízköpőjeként.18 • Miskolczi Gáspár Vad-Kertjében a középkori tradíciókat pontosítva megkülönbözteti a (Physiologus-eredetű) legendás Unikornist/Monocerost és a Rhinocerost, aki két szarvat visel. A vadság megtestesítőjének nevezi, és ismertetésében – Munsterus Cosmografiájára, Camerariusra és Giovióra (Jovius) hivatkozva – erős alkatúnak írja le: „megdupláztatott bőrű, melly darabonként való erőscsont pajzsokkal boríttatott bé”. Erős mivoltát hangsúlyozza, továbbá szarvának köszörülését és az elefánttal való harcát is megemlíti, az ~ számára végzetes 1515-ös eseményekkel együtt.19 • A magyar



Orrszarvú/rinocérosz Orrszarvú/rinocérosz
252
országi művészetben a kortárs alkotások között jelenik meg a ~ alakja: Nagy Ágnes Rinocérosz samott- és bronzszobra (2007) a játékosság, a jámborság, az abszolút védelem és az erő kifejeződése.
1 Oppianosz, A vadászatról, 2. 551 skk., kézirat, ford. Domány Judit. 2 Plin. NH 8. 70. 3 Ail. NA 17. 44. 4 Etym.12, 2, 12. 5 Giovio, 49–50.
6 Pier. Valer. 28. 7 Camer. II, 5. 8 Uo. 9 Pier. Valer. 29. 10 Ripa 1618, 189. 11 Picin. 199. 12 Camer. II, 4; Picin. 119–120. 13 Gesner I, 952–955. 14 Ferrer III, 31. 15 Firenze, Galleria degli Uffizi. 16 Róma, Vatikán. 17 Sabbioneta, Palazzo Giardino. 18 Alcobaça, Mosteiro de Santa Maria de Alcobaça. 19 Miskolczi 1702, 95–97.



Papagáj. Pólya, Állatország képterme
P
PAPAGÁJ (psittacus)
Jelentései: az emberi beszéd utánzása, intelligencia, memória, tanulékonyság, szépség, tisztaság, Mária szeplőtelen fogantatása, ékesszólás, ékesszóló ember, utánzás, hízelgés
Változatos élénk színekben pompázó, kampós csőrű, kizárólag növényfélékkel táplálkozó trópusi és szubtrópusi eredetű, többszáz alfajjal rendelkező, rendkívül intelligens madár. Csőrét és lábát összehangoltan használja. Díszállatként is szívesen tartják az emberi beszédet utánzó (s talán azt értő) ~t. • Az ókorban indiai eredetűnek leírt madár legfőbb jellemzője, amiről manapság is számon tartjuk: a ~ok (lat. psittaci) „utánozzák az ember hangját, és társalogni is képesek”.1 Plinius elmeséli, hogy a császárokat üdvözli és különösen bor hatása alatt illetlen kifejezéseket használ.2 Ailianosz elbeszélése szerint Indiában az uralkodói kertekben élnek ezek a szent madarak, akik azért szentek, mert arany csőrükkel utánozzák az emberi beszédet.3 A ~ rendkívüli intelligenciával, kiváló memóriával és tanulékonysággal megáldott állat a sérelmekre is emlékezik, s ezért lobbanékonynak és bosszúállónak is tartották. • A minden bizonnyal ritka, egzotikus madár nem szerepel a Bibliában és a középkori madárvilágnak sem szerves része. Isidorus szerint úgy utánozza az emberi hangot, köszönhetően nagy és széles nyelvének, hogy ha nem látnánk, akár embertől jövőnek is gondolhatnánk e hangot, képes
kimondani az „avé”-t is. Az enciklopédista, akár Plinius, főleg a nyakuknál vörös, zöld testtollazatú madarakat láthatott (vagy csak
átvette a római tudós információit).4 A bestiáriumok Isidorust és/vagy Pliniust másolják, itt-ott kiegészítve apróbb megfigyeléssel, történettel: pl. a tanulékonyságukat kétéves korukig érdemes kihasználni, idősebb korukban nehezebben tanulnak meg beszélni.5 Bár ritkán említik a ~t, szépségéről elragadtatással szólnak, sőt tisztaságát is hangsúlyozzák, s ez utóbbi tulajdonsága az, ami a minden bűntől mentesen élő Krisztusra is vonatkoztatható.6 A madár tisztaságát az



Papagáj Papagáj
254
Papagáj. Mozaik házhomlokzaton, Lipova (Románia), főtér. Fotó: Tüskés Anna, 2015
zal magyarázzák, hogy nem kedveli az esőt (értsd: a bűnök, a pokol viharait), mert elvenné tollának színét, így a ~t példaként állítják a testi bűnöktől mentes, tiszta hívő elé.7 Ikonográfiáját tekintve, tisztasága Jézus és Szűz Mária egyik attribútumává teszi. Ábrázolják továbbá a földi paradicsom jeleneteiben is. Dekorációs elemként a leggyakoribb8 a középkori kódexek, bestiáriumok iniciáléin vagy margináliákon a többnyire zöld tollazatú, nyakánál piros színű változatában ábrázolt madár.9 Összehangolt csőr-láb használatát is megjelenítették a két testrész egymáshoz érintésével.10 • Egyik legszebb reneszánsz kori ábrázolását l. pl. Hans Baldung Grien Papagájos Madonna c. képén (1525–1527 között), amelyen a Madonna bal vállán ülő, s nyakát csipkedő ~ a szeplőtelen fogantatásra utalhat; a kisebb ~ pedig a madár azon képességére, miszerint „avé”-t tud mondani.11 A ~ egzotikus, ritka madárként tűnik fel Paolo Veronese Lakoma Simon házában c. festményén.12 Ezek a képek már az újkori világképet tükrözik, ahogyan Vittore Carpaccio híres, Két kurtizánt/Két dámát ábrázoló 1500 körül festett képén a sze
relemre, a hűségre, a gyönyörre utaló többi állat mellett békésen megfér a ~ is a maga szimbólumaival.13 A Cicero által leírt ékesszóló embert is jelképezheti,14 valamint az ékesszólást, amely egyik attribútuma a nyitott kalitka mellett álló ~, aki „az ékesszólás gyakorlásához alkalmas nyelvvel rendelkezik”. A nyitott kalitka jelzi, hogy az ékes beszédet nem lehet korlátok közé szorítani.15 Ugyanakkor jelképe az erényként értelmezett utánzásnak is.16 A tartalom vagy egyéni gondolatok nélküli forma imitálásának jelképeként csak későbbi századokban került be a köztudatba. Az újkori ikonográfiában Amerika allegóriájának egyik állatszimbóluma: l. pl. 1752–1753 között készült Tiepolónak a würzburgi püspöki palota Apollón és a kontinensek c. mennyezetfreskóján. A késő reneszánsztól Ádám és Éva mellett a paradicsomra és a bűnbeesésre utal, valamint Máriát jelképezi esőben is szárazon és tisztán maradó tollazata révén. Francisco Goya Los Caprichos grafikai sorozatának Micsoda arany szája van! című lapján (53.) a szószéken prédikáló ~ ájtatos hallgatóságát pellengérezi ki. • Miskolczi Gáspár Vad-Kertjében – mivel a „papagáj” kifejezés csak a 18. sz. második felében került be a magyar nyelvbe – az erdélyi eredetű „puplikán” elnevezés alatt tárgyalja: „idegen országi madár, az étel és szólás közben a’ felső állát mozgatja, minden egyéb állatoknak természetek ellen [...] emberi módon való szólásra igen könnyen megtanítható”. Elsősorban a hízelgés jelképe, mert nem saját véleményét hangoztatja. A „tudatlan Tanítók”, a tehetségtelen, másokat utánzó egyháziakra is vonatkoztatja: „soha tsak egyetlen-egy prédikátziót-is magoktól nem irnak, hanem minden prédikállásokat tsak mások irásiból tóldozzák ’s fóldozzák”, emiatt csak a tudatlanok tartják őket nagyra.17 • A ~ Magyarországon nem honos madárként ritkán került be irodalmi alkotásokba, akárcsak direkt módon is. Tolnai Lajos A szentistváni Kéry-család c.



Papagáj 255 Párduc
regényében a ritkaság és haszontalanság jelképe, akárcsak a magyar földesúr valamilyen mesterséget tanult gyermeke. • A külsőségeket túlzásba vivő emberre, főleg nőkre használt kifejezés. A ~t a népismeret színes tollazata és feltűnően sok „beszéde” alapján különbözteti meg a többi madártól. Az „olyan, mint a papagáj” kifejezés utalhat a feltűnően tarka öltözetű személyre, vagy olyan valakire, aki sokat, és ostobaságokat fecseg, vagy utánozza, ismétli más ember véleményét.18 Az árulkodó ~ról szóló történetben a madár mindent kibeszél a háziaknak a szolgálólányról és szeretőjéről. A lány bevarrja a ~ fenekét, így az ezután csak azt kiabálja: „Varrta Kati lyukát!” A háziak így nem értik, miről van szó, de a ~ végül elpusztul.19 A magyar népművészetbe is bekerült a látványos, egzotikus madár: pl. a ~os hímzéssel ellátott lepedővég gyakori díszítés Gömörben és Nyugat-Dunántúlon.20 • A magyarországi művészetben sokféle szimbolikus értelmet hordozhat: Mária szeplőtelen fogantatása, logos, uralkodói megjelenésre való igény, szeretet, bujaság, tanulékonyság, balgaság, hallás, ízlelés, tapintás.21 A (narancson ülő) ~ a női portrék egyik kedvelt kelléke a 17–19. sz.-ban; mint különleges fajtájú, egzotikus állat a fényűző életvitelt és környezetet jeleníti meg: ábr. pl. Csáky Istvánné Forgách Éva képmása (1638); Mányoki Ádám portréja Blaspiel bárónéról (1711); Egger Vilmos női portréja ~jal (1825).22 A 18. sz.-i rokokó festményeken, női portrékon a ~ a szerelmi gyönyör, a szexualitás, a kísértő Rossz szimbóluma: pl. Batthyány Gyula Törökösen c. festményén (1914).23 Bogdány Jakab (Jakob Bogdani) madárképeinek jellemző motívuma az ara~ (18. sz. eleje)24 tájképszerű környezetben; a művész a George Churchill tengernagy windsori madárházában látott ritka madárfajtákat ábrázolta.25 A 20. sz.-i festményeken a ~nak nincs szimbolikus jelentése, hangulatot tükröz. Rippl-Rónai József
Lazarine papagájjal (1905) c. képén a madár hozzájárul az enteriőr nyugalmához, családi idilljéhez, meghittségéhez. Iványi Grünwald Béla csendéletein a keleties környezet kelléke a tarka ~: pl. Papagájos csendélet és Akt papagájjal (1909 k.).26
1 Plin. NH 10. 117. 2 Uo. 3 Ail. NA 13. 18; 4 Etym. 12, 7, 1 és 24. 5 Ashmole 1511, 941; Brunetto, 168; BT. XLIII. 6 BT XLIII. 7 PdB vers. XXVII; BV XVII. 8 Oxford, Bodleian Library, Ms. Douce 151, f. 43r; Bodleian Library, Ms. Douce 151, f. 52v. 9 Hága, Koninklijke Bibliotheek, KB, KA 16, f. 99v; Párizs, BnF, lat. 6838B, f. 21v. 10 Oxford, Bodleian Library, Ms. Bodley 764, f. 63r. 11 Nürnberg, Germanisches Nationalmuseum. 12 Torino, Galleria Sabauda. 13 Velence, Museo Correr. 14 Pier. Valer. 293. 15 Ripa 1618, 159. 16 Picin. 127–128. 17 Miskolczi 1702, 413–419. 18 O. Nagy 1985, 544; Szemerkényi 2009, 1123. 19 Kovács 1987. 20 Fügedi 1993. 21 Seibert 1986, 258; Dittrich 2004, 322–334; MAMŰL IX, 2009, 41. 22 MÉ 1962/2–3, 166–170; Főúri ősgalériák 1988, 79, 86–87; MÉ 1995/3–4, 273; Buzási 2003, 65; Esterházy-kincsek 2006, 79–80; Mátyás király 2008, 274; Görög örökség 2009, 130. 23 MÉ 1991/3–4, 147–148. 24 Bp., MNG. 25 MÉ 1988/3–4, 186–193, 194–202.
26 Rippl-Rónai 1998, 305–306; Magyar Vadak 2006, 178–179; Kieselbach 2003, 289.
PÁRDUC/LEOPÁRD
(pardus / felis pardus, panthera / panthera pardus)
Jelentései: büszkeség, harciasság, vadság, Krisztus, paráznaság (hím), gyorsaság, kecsesség, ördög, jó prédikátor, szépség, vadság, rejtezkedő színlelés, álnokság, erő(szak)
❧



Párduc/leopárd Párduc/leopárd
256
A macskafélék családjába tartozó rendkívül erős és vérengző ragadozónak több alfaja van. Bundája általában sárgásbarna, különféle formájú fekete foltokkal, de előfordul fekete színű is. • A párduc (panthera) és a leopárd (pardus) ugyanaz az állat két néven.1 Alfajai és színváltozatai közül a legismertebb az indiai fekete ~ és az afrikai pettyes leopárd. Vadászatuk Keleten a legrégebbi időktől ismert, Homérosz is említi.2 A rómaiak a Kr. e. 2. sz.-ban láthattak először leopárdot circusi „vadászaton”, majd a császárkorban százával szállítottak leopárdokat Africából Rómába a circusi és az amphitheatrumi állatviadalokhoz és vadászatokhoz a nép szórakoztatására. Az ókori források a ~ot vad, büszke és harcias állatként írják le. Az egzotikus állatot éppen büszkesége és harciassága tette alkalmassá arra, hogy az eksztatikus dionüszoszi világ része lett, s annak ábr.-ain látható. Dionüszosz hol ~háton, hol -fogaton vonul a szatüroszok és mainaszok (vagy bakkhánsnők) alkotta kísérete (thiaszosz) élén. Dionüszosz/Bacchus, valamint a mainaszok és a szatüroszok ábrázolásaikon gyakran viselnek ~bőr ruhát. • A bálványimádó, vétkes nép ellen haragvó isten jelképe az →oroszlánnal együtt: „olyan leszek hozzájuk, mint az oroszlán, mint a párduc, leselkedem az út mentén” (Oz 13,7; Sir 28,23). A Jelenések könyve vadállatlátomásának egyik tagja: „a vadállat, amelyet láttam, hasonlított a párduchoz, lába mint a medvéé,
szája pedig az oroszlán szája” (Jel 13,2). A ~cal kapcsolatban rendre visszatérő, jellemének állandó ismérve az a toposzértékű hasonlat, amely arra a bibliai helyre vonatkozik, miszerint Jeruzsálem képtelen jót cselekedni és megváltozni, ahogyan a ~ sem tudja megváltoztatni foltjait (Jer 13,23). Az ítélet napján Isten az engedetlen néppel szemben ~ként viselkedik („párducként lesek rájuk az úton”, Hós 13,7). A Messiás eljövetelekor viszont a ~ is megszelídül, együtt hever a kecskegidával (Ézs 11,6). • A legrégibb idők óta közmondásos volt a ~ szépsége, ill. az a körülmény, hogy pofája tükrözi vadságát. Ezért a vadállat elrejti arcát, de amint teheti, rögtön megragadja a közelébe merészkedő zsákmányt. Továbbá szintén alapvető volt a ~ (ill. lehelete) kellemes illatára vonatkozó ismérv:3 ezek voltak a középkori szerzők által leggyakrabban felemlegetett ismertetőjegyek. A Physiologus a nőstény ~ (panthera) illatos leheletének – a →sárkány kivételével minden más állatot vonzó – toposzát, keresztényi olvasatban, a harmadnapra feltámadt Krisztus szavainak békét hirdető hatásával azonosítja (vö. Eph 2,17). Isidorus (és nyomában egy sor enciklopédia és bestiárium) már elnevezésében is különbséget tesz a hím (pardus) és a nőstény (panthera) között nyilvánvaló tekintettel a Bibliára és a Physiologusra. A paráznaság bűne a gyors, színes bundájú, vérszomjas hímet illeti, aki buja természeténél fogva még az oroszlánnal is párzott: e „frigyből” születik a leopárd (leopardus), nyilván az oroszlán és a ~ (leon és pardus) szavak etimológiáját is értelmezve. A nőstény viszont a keresztény exegézis része: nevét Isidorus a görög panból eredezteti: a ~ot minden állat kedveli, a sárkány kivételével.4 Az elnevezések közötti különbség azért fontos a középkorban, mert a morális értelmezéseket e szerint alakítják (még ha nem is konzekvensen), amikor hol a vérengző, hol a parázna, hol pedig az igét hirdető vadállatfajtára utalnak. Szt. Bazil a
Párduc. Pólya, Állatország képterme



Párduc/leopárd Párduc/leopárd
257
leopardus gyorsaságát, kecsességét, vehemenciáját dicséri5; Hrabanus Maurus szerint a foltokkal teli nagymacska a bűnök foltjaival teli ördög jelképe,6 de ugyanezeknek a foltoknak köszönhetően a sokféle erénnyel rendelkező jó prédikátor szimbóluma is.7 Dante Isteni színjátékában a „fürge, könnyű párduc [...] / szép, foltos bőrrel, csábosan megejtőn” ugrik elő, mint a paráznaság szimbóluma. Ikonográfiájában is a legtöbbet emlegetett tulajdonsága, a többi állatot (a sárkány kivételével) vonzó illatának, illatos leheletének az ábr.-a kerül előtérbe,8 foltos, sokszínű bundájának a hangsúlyozásával.9 • Az újkorban a ~ szimbólumai szinte változatlanul tovább élnek, de jobbára már világi állatrajzolatot kapunk. A fentebb idézett bibliai hely (Jer 13,23) is világi értelmezést kap Camerariusnál is: a szép, kecses bestia büszkén viseli foltos bundáját, amely vétkes lelkének külső bizonyítéka.10 A nagymacska mindenekelőtt a szépség és vadság megtestesítője.11 A reneszánsz kori emblémáskönyvek az illattoposz történetét, ill. pofájának elrejtését olykor más morális üzenet formájában fogalmazták meg. A vétkes természetét elrejtő állatban a rejtezkedő színlelés, a disszimuláció12 jelképét látták. A rejtezkedéshez, mivel mások becsapására irányul, az álnokság szimbóluma is társul.13 Ripa a ~ pofájának elrejtését a paráznasághoz kapcsolja: a buja szépség magához vonzza az embert, akinek azonban rövidesen megmutatja igazi arcát, majd felemészti idejét, pénzét, testét és lelkét.14 Az isidorusi pan (’minden’) etimologizálásból a reneszánsz kori fantázia a mindent akaró, telhetetlen ember, sőt asszony jelképévé tette e nagymacskát, „aki mindent fog és felemészt”, akár a parázna nőszemély. A ~ kecsessége, szépsége mindig is a nőiességre vonatkozó képzettársítás váltotta ki. E tulajdonsága a paráznaságra értendő.15 Fiziognomikus üzenetét tekintve „kényes, nőies, haragos, alattomos, csalárd, egyszerre félénk és merész. E tulaj
donságainak tökéletesen megfelel a testformája” Della Porta lakonikus megfogalmazásában.16 A reneszánsz festészetben gyakori ókori mitológiai történetek felelevenítésekor a mámor egyik attribútumaként a Venus és Dionüszosz/Bacchus kegyeit kereső ~ot (azaz a zoomorf embert) ábrázolták. Ugyanis
„a párduc azt jelzi, hogy a részegesek tajtékzók, kegyetlenek és elvadultak, amilyenek a párducok, akik – mint Arisztotelész mondja Az állatok történetében – sohasem szelídíthetők meg”.17 Bacchus ábrázolásakor előszeretettel festették le egyik attribútumként a ~ot az istenség társaságában vagy fogatát húzva. A ~bőr szintén e szimbolika része. Giambologna Bacchus párduccal márványszobra (1570k)18 jellegzetesen klasszicizáló megjelenítés. • Miskolczi Gáspár Vad-Kertjében a kegyetlenség, a vadság és az ördög jelképének nevezi: „Mert miképenhogy a’ Párdutz iszonyú fene s álnok állat: Azonképen soha szóval ki nem mondhatjuk, melly nagy légyen ennek a’ mi ellenségünknek az ördögnek mind kegyetlensége, mind pedig álnoksága. Mert miképenhogy a’ Párdutz önnön magából jó és kedves illatot származtat: Azonképen az ördög-is sokszor világosság Angyalává változtatja magát.” A Szentírás nyomán (Dán 2,39; Dán 7,6) „a’ Görög birodalmat; mind pedig kiváltképen a’ Nagy Sándort, annak a’ birodalomnak legnevezetesebb tagját, a’ hím és nőstény Párdutzhoz
Nagymacska. Raff, Természet história



Párduc/leopárd 258 Páva
szokta hasonlítani”. A ~ra jellemző erő, a ravaszság és az álnokság tulajdonságait szintén Nagy Sándorra vonatkoztatja, ahogy a ~ foltjait a virtusok jelképeinek nevezi.19 Bod Péter biblialexikonjában „Ábrázolja az újjá-születetlen Embert; ki nem csak a’ Bűnnek tselekedetére szokott, hanem abban meg-átalkodott-is”.20 • A ~, néhány más csúcsragadozóval együtt, az erő, erőszak, a vadság, vadászat jelképe, de Európában nem őshonosként a 19. és 20. sz.-i irodalmi művekben ritkán fordul elő. Virág Benedek Párduc és sas c. meséjében azonban a prédaállatot jelképezi; mivel jó illatú – ahogy az ókor óta közismert tulajdonságának számított –, „tehát jó volna husa is”, gondolja a →sas, és a →rókától kér tanácsot elejtésére. Vajda János Béla királyfi c. versében a dicső múlt és a büszke élet szimbóluma: „Pomerán nyugat ökre / Magyar kelet párduca”. • A magyarországi művészetben Krisztus, a gonosz és az uralkodói hatalom szimbólumai között szerepel.21 Az antikizálás vezette Kazinczy Ferencet, amikor a Poétái berkével kiegészített Dayka-kötet (1813) címlapját két leopárdot és két csengőt ábrázoló, herculaneumi freskó után rajzolt vignettával díszítette.22 Paizs Goebel Jenő 1930-ban készült Őserdő c. képe középpontjában a hatalmas, sárga és félelmetes ~ áll, aminek jelentését Kosztolányi Dezső költészetéből, s főként 1930-ban megjelent Zsivajgó természet c. könyvéből érthetjük meg. Ez a kötet inspirálta Paizs Goebel 1930–1935 közötti állatképeit.23
1 Arist. Hist. an. 2. 1; Plin. NH 8. 62–64. 2 Hom. Il. 21. 573 3 Plin. NH. 8. 62. Ail. NA 5. 40; 8. 6. Plut. De soll. an. 24. 976d. 4 Etym. 12, 2, 8–9. 5 Basil. Hex. IX 3,4. 6 Hrab. Maur. Univ. III, 1. 7 Picin. 186–187. 8 London, British Library, Harley Ms. 3244, f. 37r; Párizs, BnF, fr. 1444b, f. 250r; BnF, fr. 1951, f. 14v; BnF, lat. 3630, f. 76r; BnF, lat. 3630, f. 76r; Oxford,
Bodleian Library, Ms. Bodley 602, f. 20r; Bodleian Library, Ms. Bodley 764, f. 7v. 9 Oxford, Bodleian Library, Ms. Bodley 764, f. 7v; Bodleian Library, Ms. Douce 88, f. 84v; London, British Library, Royal Ms. 12 F. xiii, f. 7r; Hága, Museum Meermanno, MMW, 10 B 25, f. 3r. 10 Camer. II, 38. 11 Leo. Best.; Pier. Valer. 142. 12 Pier. Valer. 142; Camer. II, 37. 13 Ripa 1618, 257. 14 Uo., 313. 15 Pier. Valer. 142. 16 Della Porta Fis. I, 15. 17 Ripa 1618, 541. 18 Firenze, Museo Nazionale del Bargello. 19 Miskolczi 1702, 74–85. 20 Bod 1746, 214. 21 Dittrich 2004, 282–286; MAMŰL IX, 2009, 63. 22 AH 2008/1, 189. 23 MÉ 1971/1, 11–22.
❧
PÁVA
(taósz, pavus/pavo, pava)
Jelentései: Héra/Juno attribútuma, szépség, kevélység, önteltség, bujaság, halhatatlanság, feltámadás, hiúság, sors forgandósága, vanitas, átalakulás (farktollai kapcsán)
Páva. Pólya, Állatország képterme



Páva Páva
259
Az indiai származású díszmadár kakasa főleg kék és zöld színben pompázik, jellegzetes szemfoltokkal a farktollaiban, amelyeket legyezőszerűen felmereszt, pompás látványt nyújtva. A tojó egyszerű barnás színű. Hangja rikácsoló. Jobbára a földön él, magokkal, rovarokkal táplálkozik. • A ~ a görög mitológiában Héra attribútuma, az istennő legősibb szentélyének, a szamoszi Héraionnak szent madara. A görög mitológia a madár farktollait díszítő ~szemek eredetét is Hérának tulajdonítja. Amikor az istennő megtudta, hogy Zeusz beleszeretett Ióba, a lányt Árkádia százszemű, óriás pásztorával, Argosszal őriztette. Az „árgus szemekkel” figyelő Argoszt azonban Hermész – Zeusz parancsára – énekével elaltatta, majd leszúrta. Amikor Héra megtalálta a halott Argoszt, hálából és tettének emlékére az óriás szemét rátette szent madarának tollaira. A ~ nemcsak szép, de ennek tudatában is van, és a napfényben kelleti magát.1 Így a kevélység, az önteltség szimbóluma. A kakas, bujaságától hajtva, összetöri a tojó tojásait, aki ezért elrejti őket a parázna hím elől.2 A madár ókori történetének és viselkedésének legrészletesebb leírása Ailianosznak köszönhető, akitől a középkori szerzők – a szimbolika megalapozása szempontjából is – sokat merítettek.3 Az ókori tanmese-irodalom jó pár közismert motívum közvetítésével alapvetően nem vázol fel pozitív képet a ~ról: végeredményben szépsége nem sokat ér.4 • A Bibliában Salamon udvarának gazdagságát jelképezik a messze földről hozott ~k (1Kir 10,22; 2Krón 9,21). • A Physiologus nem vesz róla tudomást, és a középkori ~leírásokat Isidorus – kivételesen – kevéssé befolyásolta: kemény, így kevéssé élvezetes és nehezen megromló húsát említi (feltehetően ágostoni olvasatban), valamint a madár nevének etimologizálásával és Martialis egy epigrammájának az idézésével le is zárja mondandóját.5 A ~ romlatlan húsa a halhatatlanságot szimbolizálja, míg Plinius in
formációja, miszerint a ~ ősszel elveszíti farktollait, amelyek csak tavasszal nőnek ki újra,6 a kora középkori exegéták számára az újjászületés, a feltámadás szimbolikus üzenetét hordozza. További négy tulajdonsága a középkori enciklopédiák és bestiáriumok szerzői számára hosszabb-rövidebb leírásokban, igen eltérő módon magyarázható szimbólummá vált. Nevezetesen a fejét a →kígyóéhoz hasonlították, hangját rémisztőnek, lábát igen csúnyának és piszkosnak tartották, amellyel csöndben, tolvaj módjára jár.7 Egy 14. sz. eleji verses enciklopédia szerint: „Kígyó a feje, a hangja ronda, / Angyali szépségű a tolla, / Léptei csaló tolvajra vallnak.”8 Néhány a számos interpretációból, amelyek jó része a ~nak pozitív szimbolikát ad: romlásnak nem induló húsa az egyházi tanítókra vonatkozik, akiket nem égetett meg a szenvedély tüze; rémisztő hangja a prédikátorra értendő, aki a bűnös lelkekben akar félelmet kelteni a túlvilág tüzét ecsetelve; kígyó formájú feje a csúszómászó okosságára emlékeztet; zafírkék színű tollai az Égre vonatkoznak, szárnya az angyalokéhoz hasonlítható; csúf lába arra int, hogy az ember örvendjen érdemeinek, de ne feledkezzék el hibáiról, és csak jó alapokra építsen.9 A késő középkori erkölcsi példatárak szerint a „hiúság bűnét a pávához lehet hasonlíta
Páva. Sárváry Eöry, Madárvilág



Páva Páva
260
ni, aki önhittséggel telve csak abban leli gyönyörűségét, hogy a tollait gondozza, és azután forog, hogy mindenki láthassa és dicsérhesse”.10 Az ókeresztény ikonográfiában a mennyei halhatatlanság, öröklét jelképe, a katakombafestmények, szarkofágok, mozaikok gyakori motívuma: a szemet gyönyörködtető sok ábr.-a közül l. Ravennában a San Vitale-templom apszismozaikján a két ~t két →galambbal (6. sz.). A görög páva (taósz) szó tartalmazza az alfa és ómega betűket, s ezért Isten jelképeként is értelmezték, a hím ~ kék farktollait pedig égszimbólumnak tekintették. A vértanú szentek ábrázolásain, attribútumként, a mennyei öröklét dicsőségére utal a ~toll. Angyalok szárnyát is gyakran ábrázolták ~tollként (pl. Francesco del Cossa 1470-ben festett Angyali üdvözletén).11 Krisztus halhatatlanságára utal a Ghirlandaio Utolsó vacsoráján (1480) ábrázolt ~.12 A késő középkor és kora újkor bűnallegóriáin viszont a hiúság, a kevélység szimbóluma dominál. E szimbólumok vizualizálása mellett látványos, színes farktollai, impozáns kinézete díszítőelemként való megjelenítésére is alkalmassá tették: szemben, kitárt farktollaival13 vagy oldalról ábrázolták a kódexek és illuminált bestiáriumok, fejbóbitáját és hosszú színes farkát kiemelve.14 • A reneszánsz kori ~-leírásokban, ellentétben a jobbára pozitív tulajdonságú ~ról szóló középkori értelmezésekkel, elsősorban a tollai szépségét mutogató, világi bűnökkel terhes madár jelenik meg. A mítoszok iránti érdeklődésnek köszönhetően Juno attribútumaként említik.15 A kitárt farktollú páva lábának közmondásos rútsága a gazdagság, a szépség árnyoldalára, csúfságára vonatkozik. Az, hogy a ~ ősszel elveszti farktollait, de tavasszal újra teljes szépségében pompázik, a gazdagság, a sors forgandóságát szimbolizálja.16 Az önteltség, a kérkedés, a kevélység jelképe,17 mert amikor nézik, széttárja tollait, ha nem csodálják, visszavonul. Ehhez kapcsolódik a hiúság
szimbólumként való feltüntetése, amikor semmi másra, mint magamutogatásra jók mesés faroktollai, hiszen repülni nem tud.18 Ugyanezt önimádatként is megfogalmazták, hiszen mást sem tesz, csak páváskodik.19 A barokk korban a külsőségek, a hiábavaló pompa hangsúlyozásának, a vanitasnak a madara, ugyanakkor a saját tollával, a saját erényeivel ékeskedő egyént is jelképezi.20 A farktollait elveszítő, majd tavasszal visszakapó ~ a barokk kor kedvelt metamorfózisához illeszkedve, a változás, az átalakulás jelképévé tette.21 A madár csúf lába barokk értelmezés szerint a tökéletes boldogság elérhetetlenségére vonatkozik, és a világi boldogság és öröm Exultat et plorat (Örvendj és sírj) mottóval jelzett csalóka mivoltát jelzi: hiába gyönyörködik mesés színeiben a ~, lába csúfsága elveszi örömét.22 A ~ újkori ikonográfiájában az antik mítoszok ábrázolása hangsúlyossá válik: pl. Annibale Caraccinak a Jupiter és Juno ölelkezését megörökítő freskóján (1597 k.), a →sas Zeusz/Jupiter lábánál és Héra/Juno szent madara, az istennő mögött pompázó ~ a főistenek zooattribútumai.23 • Heltai Gáspár Aiszóposz-fordításának (1566) 91. fabulája a ~ röpképtelenségét a földi kincsekhez való ragaszkodás, az anyagiasság jelképének tekinti. Miskolczi Gáspár Vad-Kertjében negatív jelentéseit összegzi, a hivalkodó, irigy, buja, gőgös, az önmagát dicsérő, magamutogató embert példázza: „ki-ábrázoló képe a’ fösvény Gazdagoknak, és azoknak, a’kik a’természettől ékes termettel, ’s szép ábrázattal megajándékoztattak”. Tolla szépségével szembe állítható „ördögi sikóltása”, amelyet ezzel a verssel szemléltet Miskolczi: „Tollaiban Angyal, Lába pajkos, torka gyehenna”.24 • A ~ a mitológiai és vallási jelképek mellett a túlzott divatozásra, cicomázásra is utal. Virág Benedek Páva és katona c. versében a meggondolatlan dicsekvést személyesíti meg: egy katona süvegének structollait látva, a saját tollaival kezdett dicsekedni, míg a katona ki



Páva Páva
261
nem tépte azokat: „jeles kincsét rejteni / Kellett volna, nem árulni szemnek gőgösen. / Így jár ma, s így járt régenten, sok kérkedő: / Pénzt, drágaságot a szem mástól elkíván”. • A magyar népművészet szinte minden ágában megtalálható a ~motívum. Bizonyos esetekben mindössze a madár pompázatos megjelenésére kerül a hangsúly, de gyakran egyértelműen a gőg, a hiúság, ill. az örök élet jelképe. A szövegfolklorisztika szempontjából a ~val leggyakrabban a népdalok természeti kezdőképében találkozhatunk, amelyek a madár fenséges megjelenésére utalnak, a szöveg folytatása azonban kevéssé kapcsolódik a már említett jelentéstartalmakhoz. A Leszállott a páva a vármegye kútjára kezdetű népdalban és variánsaiban a madár a vágyott, de elérhetetlen szabadság jelképe. A közmondások viszont a későbbi jelentést örökítik a madár viselkedésére utalva: pl. „páváskodik”, „büszke, mint a kan páva”, „sétál, mint a páva”.25 Ez a jelentéstartalom a gyermekfolklórban is megjelenik, elsősorban mint csúfolódó mondóka. A hét főbűn egyikét, a hiúságot/kevélységet kigúnyoló versikék a helytelenített viselkedésre mutattak rá nevelési célzattal. Ugyanakkor a ~ pompás megjelenését pozitívan értékelő mondókákat is találunk, amelyekben pl. a ~ szépségét szembeállítják a pulyka csúfságával. Az országszerte ismert mondóka így szól: „Szebb a páva, mint a pulyka, mer’ a pulyka tyúkszaros, a páva meg aranyos!” A népi díszítőművészetben leggyakrabban hímzésen található ~motívum, ilyen pl. a vásárhelyi szőrhímzés pávaszemes mustrája.26 A szabadrajzú hímzés nem a madarat, csupán díszes, „sokszemű” farktollait jeleníti meg stilizált formában. A motívumot, ahogyan a vásárhelyi hímzés mindegyikét, eredetileg párnavégekre hímezték a 18–19. sz.-ban. Az országszerte elterjedt keresztszemes hímzések között is megtalálható a ~motívum, ám a geometrikus formavilág okán gyakoribb, hogy az egész madár meg
jelenik. Alkalmazása sokszínű az asztalterítőktől27 a halotti leplekig. Ez utóbbiak esetében a ~ egyértelműen a halhatatlanságra, újjászületésre utal. A szűcshímzések egyik motívuma is emlékeztet a ~szemre, bár stilizált tulipánmotívumot ábrázol.28 A ~ az alföldi módos parasztok tanyáinak kedvelt madara volt. A gyümölcsöskertekben szabadon tartották, ami egyrészt a család gazdagságát reprezentálta a kert díszeként, de fülsértő hangjával riasztásra is alkalmas volt. Húsát már az ókorban is ínyenc csemegeként fogyasztották, betegeknek gyógyírként adták. A ~ a népdalokból kiemelt motívumként a táncházmozgalomhoz kapcsolódott és a néptáncot felemelő, felértékelő szándék vezérmotívumává vált a 20–21. sz.-ban. • A magyarországi művészetben sokféle szimbolikus értelmet hordozhat: feltámadás, Mária mint a mennyek királynője, szeretet, bujaság, kevélység, halhatatlanság, látás.29 Gyakori motívum a kora középkori szobrászatban, pl. a poreči Szt. Eufrozina-templom ambóján (Horvátország, 6. sz.).30 Református templomok 18. sz.-i festett kazettás mennyezetének, padelőlapjainak is gyakori eleme: pl. Kraszna (Crasna, Románia, 1736), Szilágylompért (Lompirt, Románia, 1778), Bánffyhunyad (Huedin, Románia, szentély, 1780, Asztalos Umling Lőrinc), Magyarókereke (Alunișu, Románia, padelőlap).31 Mária mint a mennyek királynője szimbóluma
Páva csúf lábát nézi. CC



Páva 262 Pegazus
pl. Angyali üdvözlet-jeleneten látható a ~ Mária trónusán: ábr. a Vyšší Brod-i oltáron (Csehország). A Jankovich Miklós gyűjteményéből származó, 1470 körüli Vizitáció (Mária látogatása Erzsébetnél) oltárszárnyon a márvány mellvéden ülő, színes tollú ~ a halhatatlanságot jelképezi.32 A feltámadt Krisztus megjelenik Mária Magdolnának-jeleneten a ~ mint a hiúság jelképe utal az asszony múltjára (Lucas Huetter: Noli me Tangere, 1753).33 Tiszta forrásból ivó ~ és a glóbuszon álló ~ az örök élet jelképe: ábr. pl. a pécsi székesegyház altemplom Szent Sír-oltárán (1880-as évek).34 A ~ szent állat, attribútum, legenda szereplője is: Római Szt. Ágnes, Szt. Barbara, Szt. Dorottya. Két ~ húzta fogaton Héra/Juno kapcsán jelenik meg. Szt. Günther bencés szerzetes remetét néha ~val ábrázolják,35 mert legendája (Vita Guntheri eremitae) szerint egyszer István király próbára akarván tenni a remete böjtben való állhatatosságát, sült ~val kínálta. Günther a kísértés ellen imádkozni kezdett, mire a sült ~ elrepült.36 A madár mázas cserépedények (pl. kancsó, tányér) és egyéb használati tárgyak (takácsszőttesek, hímzések, csipkék) díszítőeleme.37
1 Plin. NH 10. 43; Ail. HA 5. 21. 2 Plin. NH 10. 161. 3 Ail. HA 5. 21. 4 Aisop. 173, 178, 5 Etym. 12, 7,48. A Martialis-utalás: Martialis, epigr. 13, 70. 6 Plin. NH 10. 43. 7 Bart. Angl. XII, 32. 8 Cecco, III, X, 18–20. 9 BM XLVI. 10 FdV 76–77. 11 Drezda, Gemäldegalerie Alte Meister. 12 Firenze, Museo Nazionale di San Marco. 13 Oxford, Bodleian Library, Ms. Bodley 764, f. 84v; Párizs, BnF, lat. 6838B, f. 28v; Bibliothèque Municipale de Reims, Ms. 993, f. 159r; London, British Library, Harley Ms. 4751, f. 54v. 14 Bibliothèque Municipale de Troyes, Ms. 177, f. 158v; Párizs, BnF, lat. 14429, f. 108v; Oxford, Bodleian Library, Ms. Ashmole 1511, f. 72r; Hága, Ko
ninklijke Bibliotheek, KB, KA 16, f. 97v; Hága, Museum Meermanno, MMW, 10 B 25, f. 36r. 15 Pier. Valer. 301. 16 Uo. 17 Ripa 1618, 36, 246, 514; Picin. 129. 18 Pier. Valer. 302. 19 Ripa 1618, 20–21. 20 Picin. 128. 21 Uo. 22 Uo. 131. 23 Róma, Galleria Farnese, Palazzo Farnese. 24 Miskolczi 1702, 310–314. 25 Paczolay 1991. 26 T. Knotik 1990. 27 Uo. 28 Juhász–Kresz 1990. 29 LCI 3 409–411; Seibert 1986, 261–262; Dittrich 2004, 347–360; MAMŰL IX, 2009, 79. 30 Menalo 2006, 80. 31 MÉ 1982/2, 120–134. 32 Bp., MNG; Pannonia Regia 1994, 501–502. 33 Barokk művészet 1993, 217–218. 34 Boros–Kalmár 2010, 93.
35 Hevenesi Gábor, Ungaricae sanctitatis indicia..., 1. kiadás: 1692, 1737. 7.
36 Paradisum plantavit 2001, 55.
37 Legendás lények 2008, 148, 154–155, 254–255, 259.
❧
PEGAZUS (Pégaszosz)
Jelentése: hírnév, költői ihlet, halhatatlanság, gyorsaság, Aurora (hajnalpír)
Szárnyas ló a görög mitológiában, Poszeidón és →Medusza gyermeke, aki akkor ugrott ki az anyja törzséből, amikor Perszeusz annak fejét levágta. Bellerophontész a Pallasz Athénétől kapott arany kötőfékkel fogta be, és a ló ettől kezdve híven szolgálta a gazdáját. Bellerophontész a magasban repülő ló hátáról tudta megölni a Khimairát és az amazónokat, mert az előbbinek a tüze, az utóbbiaknak a nyilai nem értek fel hozzá. A Pégaszosz, amikor a Helikón túlságosan az ég felé tört, a patájával belerúgott a hegybe, ezzel fékezve meg növekedését. Patájának nyomában forrás fakadt, a Hippokréné („Lóforrás”). A Helikónon lakó múzsák a forrás vizétől nyertek



Pegazus Pegazus
263
Pegazus a hírnév jelképe. Ripa, Iconologia, 1618
Pegazus a hírnév jelképe. Ripa 1997
ihletet. Bellerophontész halála után az istenek Pégaszoszt magukhoz emelték az Olümposzra. Mindez együttesen képezte az alapját annak a nem antik képzetnek, hogy a költők a Pegazuson „szárnyalva” törnek az ihlet és az ég felé. • A középkori irodalomban Dante a Pegazuson lovagló múzsát énekli meg: „Ó szárnyas lovon szálló lány! ki szárnyat / adsz a lángésznek s halhatatlan éltet”.1 A ~ról alkotott kép az antik irodalom legolvasottabb műveinek köszönhetően élt tovább. Ovidius olvasata különösen fontosnak bizonyult,2 de a középkori szerzők interpretációi is hatásosak voltak. Boccaccio az antik istenek genealógiájáról szóló alapvető művében a hírnév szimbólumának tekintett lény külsejével kapcsolatos ismereteket a Honorius De imagine mundijában olvasható ~-leírással egészíti ki: szarva van, tüzes a lehelete és vaslábon jár, tehát joggal lehet szörnynek nevezni a szörny középkori felfogása isteni üzenet, isteni jel értelemben. A vasláb a hírnév eléréséhez szükséges kitartást, a szarv a híres emberek büszkeségét, a tüzes lehelet a nemes tettekről szóló lelkes, heves beszámolót jelenti.3 A ~ szárnya a gyorsaságára utal. • A késő középkorban és az újkor antikvitás iránti érdeklődésének kiteljesedésekor az ókori mitológia isteneinek, félisteneinek és általában a világkép mitológiában történő leképezésének reneszánsz szemlélete a ~ esetében is számos leírást eredményezett. Aurora (hajnalpír) egyik attribútuma, mivel a hajnal elmés költői képek kigondolására indítja a költőket.4 Aurora fogatát is ~sal szokás ábrázolni, mivel a hajnal a legalkalmasabb a hírnév elérését elősegítő munkához.5 Cesare Ripa elképzelései szerint a hírnév szimbólumaként a mezítelen Mercurius mellett, repülésre készen ábrázolandó a szárnyas →ló.6 Ikonográfiáját tekintve egyik legszebb reneszánsz kori ábrázolása Andrea Mantegna Parnasszus c. 1497-ben festett képe, amelyen ~ Mercurius mellett áll, előtte a forrással.7 A Bellerophontésszal röpülő ~t ábrázolja Giambattista Tiepolo 1747
es freskóján.8 • Mitológiai állatként említése valamilyen irodalmi értékhez, költészeti jellemzőhöz kötődik. Emellett azonban magát az ember közelében élő háziállatot, a lovat is jelenti, inkább stilisztikai választékossággal. A magyar irodalomban is gyakori költészeti szimbólum, mint Csokonai Vitéz Mihály Lócsere c. versében: „Jövel, ó szárnyas Pégaze! Végy fel egy múzsák-fiát”. Petőfi Az én Pegazusom c. versében egyfelől költészetjelkép: „Nem nevelték benn az istállóban, / Nem is igen járt az iskolába; / Kinn született, ott kinn fogtam el a / Kiskunsági szép nagy pusztaságba”, másfelől azonban politikai színezetet kap: az angol és német ló ellenében magyar csikó. Ady Endre egyik töredékében (Tavasz és ősz) a költészetjelkép egybemosódik a költő életérzésével: „Lantomnak húrja méla vágyba rezdül, / [...] / Nem is csodás, ha beteg e Pegázus, / Hiszen nem tudja, hányadán van már ma.” Tóth Árpád versében is (Epilógus: egy régi vers a Pegazushoz) a személyes életérzés tűnik elő: „Fakó lovam, fáradt lovam, / Kihalt a táj, mit tenni már most? / Az áldott csárda merre van, / Mely bús lovast és béna táltost / Jóval fogad, és nyugtot ád? / Előre, rokkant Rozinánt, / Elérjük majd a Néma Várost, / S behint a szürke hó... / Gyi, vén fakó...”. • A magyar népi kultúra a mitoló



Pegazus 264 Pelikán
giai lények vonatkozásában nem mondható gazdagnak. A ~sal kapcsolatban egy szólást lehet felidézni: pl. a „felül a pegazusra/megnyergeli a pegazust” kifejezés arra értendő, aki verseket kezd írni, megpróbál költővé válni.9 A mondás tehát tökéletesen illeszkedik a ~ több évezredes szimbolikájához. • A magyarországi művészetben a szárnyas ló isteni segítőtárs és a költői ihlet szimbóluma.10 Két ~ látható Lackner Kristóf emblematikus erénytükrének Bölcsesség emblémáján (1618).11 A ~on ülő Perszeusz megszabadítja Andromédát a sárkánytól a témája Fabricius János tézislapjának a nagyszombati egyetemen (Trnava, Szlovákia, 1663), amelyen a mitológiai történet a magyarországi törökellenes harc allegóriája.12 A ~on lovagló magyar Bellerophontész mint Prága felszabadítója jelenik meg Michael Heinrich Rentz rézmetszetén, amely Prága francia megszállástól való felszabadulását ünnepli. Bellerophontész pajzsán Magyarország patrónája, Szűz Mária a Gyermek Jézussal.13 Zeller Sebestyénnek a posta allegóriáját ábrázoló 1749-es rézmetszetén Mercurius ~sal jelenik meg.14 A 19. sz.-ban ~ a halhatatlanságot jelképezte, pl. az Útban a halhatatlanság felé c. installáció az 1897-es művészestélyen a Műcsarnokban, ahol Munkácsy Mihály, Lotz Károly, Zichy Mihály és Benczúr Gyula ~on ülnek.15 A ~ szent állat, attribútum, legenda vagy mítosz szereplője is. A kilenc múzsa kísérőjeként ábr.-át l. a Minerva múzsákkal és Pegazussal viasz domborművön a fraknói (Forchtenstein, Ausztria) Esterházy-kincstárban.16 Két szárnyas, egyszarvú ló húzza a babérkoszorús Mars magyar címerrel díszített kocsiját Liszti László Magyar Márs c. elbeszélő költeményének címlapján (1653).17 Illés szekerét néha szárnyas lovak húzzák.
1 Dante, Isteni színjáték, Paradicsom, XVIII, 82–83. 2 Ov. Fast. 3. 451–458; Ov. Met. 5. 256–257. 3 G. Boccaccio, Genealogiae, X, 27. 4 Ripa 1618, 45. 5 Cartari, 91.
6 Ripa 1618, 173. 7 Párizs, Musée du Louvre. 8 Velence, Palazzo Labia. 9 Bárdosi 2012, 365. 10 LCI 3 389–390.
11 Mátyás király 2008, 120.
12 Pigler 1974, Taf. 173; Galavics 1986, 66. kép; Barokk művészet 1993, 265–267; Történelem – kép 2000, 367; MÉ 2004/1–4, 53–80. 13 MÉ 1988/3–4, 203–211. 14 Rózsa 1998, 136. kép. 15 Aranyérmek 1995, 37.
16 Ltsz. K646; Esterházy-kincsek, 2006, 190–191. 17 Galavics 1986, 85.
PELIKÁN
(pelekász, pelicanus)
Jelentései: Krisztus kereszthalála, remete, ostobaság, szülői szeretet, magány, jóság, megbánás, jóságos uralkodó
❧
A ~, avagy a gödény nagy méretű fehér és a szárnyánál fekete színű vízimadár, hosszú, egyenes csőrrel, amelynek alsó része alatt nagy bőrzacskó van; ebben tárolja a begyűjtött táplálékot magának és fiókáinak. Főleg halat eszik, sekély tavaknál él. • Az ókorban nem említik. • A ~ a keresztény hitvilág egyik legfontosabb madara, s bár a Biblia ritkán ír róla, a középkori enciklopédiákból, bestiáriumokból nem hiányozhatott a keblét csőrével felvágó, majd vérével a fiókáit feltámasz
Pelikán vérével kelti életre fiókáit. Zirci bestiárium



Pelikán Pelikán
265
tó/tápláló ~ története. Az ószövetségi hagyományban a tisztátalan madarak között szerepel (Lev 11,18). Az Edomra lesújtó isteni ítélet eredményeként „Pelikán és sündisznó veszi birtokába [...] A megsemmisülés mérőzsinórját feszíti ki fölé az Úr” (Iz 34,11; Szof 2,14). A nyomorult imádsága zsoltárban a szenvedés, a nélkülözés megtestesítője: „Hasonló vagyok a pusztai pelikánhoz” (Zsolt 102,7). • A Physiologusban Krisztus megváltó kereszthalálának állatszimbóluma, mivel „vért meg vizet csepegtetett üdvözülésünkre és az örök életre”,1 ahogy a ~ tette, miután a fiókák kissé felcseperedve arcul ütötték szüleiket, akik erre megölték őket, de harmadnapra a madár felszakította a keblét, s vérével feltámasztotta fiókáit. Az allegorikus értelmezés szerint az arculütés a teremtett dolgok iránti hódolatot jelenti a teremtő helyett. Ez a történet több évszázados exegézis részévé vált, amelynek fontos eleme még a szimbólumokban érvelő középkori gondolkodó számára is első olvasatra meghökkentő: a szülők részéről elkövetett „gyilkosság”. Isidorus sem tudja, hitelt adjon-e a történetnek2; Szt. Ágoston két bibliai idézettel oldotta fel a problémát (5Móz 32. 39; Csel 9). A Szt. Epiphaniosznak tulajdonított Physiologus-verzió szerint az anya ~ nagy szeretetben neveli fiókáit, és miközben csókolgatja őket, kilyukasztja a testüket, és meghalnak. Harmadnapra megérkezik az apa, aki a közismert módon életre kelti a fiókáit.3 Bár a különböző bestiáriumok eltérően írták le a fiókák halálának a körülményeit, volt, aki a keresztény szimbolikát tekintve az „istentelen kígyónak” tudta be a gyilkosságot,4 ezzel tompítva az első olvasatra kétségtelen szülői kegyetlenség súlyát. Van, ahol a fiókák a játék hevében csapják arcon apjukat.5 A fiókák azok a halandók, akik arcul csapják Istent, azaz a teremtett földi javakat részesítik előnyben a Teremtő ellenében. Isten azonban Krisztust küldte az emberek megmentőjeként a földre, s az üdvözülésükért hagyta, hogy
keresztre feszítsék, ahol a felsértett jobb oldalából vér és víz tört elő.6 A víz a keresztelésre vonatkozik. A sokféle eltérő részlet ellenére, a ~ szimbolikájának lényege változatlan: krisztológiai jelkép, amely évszázadokon át Krisztus kereszthalálát idézte föl. A Physiologus ~szimbolikája nyomán Aquinói Szt. Tamás a Szentséghimnusz utolsó előtti versszakában így fogalmaz: „Pelikán, te jóságos, Jézus Urunk, / Moss tisztára engem, mocskost, véred által.” Danténál szintén Krisztus önfeláldozására utal.7 További szimbolikájához tartozik, hogy a ~ mindig sovány, mert gyomra azonnal megemészti az ételt, ezért tárolja a csőre alatti bőrzacskóban. Ez Hrabanus Maurus8 és utána a bestiáriumok olvasatában a remete szimbólumává teszi, aki keveset eszik, sosem tölti tele a gyomrát, mert „nem azért él, hogy egyen, hanem azért eszik, hogy éljen”.9 (Csak érdekesség, ami egyben mutatja a szimbolika képlékenységét: voltak, akik második gyomornak vélték a bőrzacskót, amelyet a telhetetlenebbek meg tudnak tölteni étekkel, hogy azután később is legyen mit fogyasztaniuk.) Ikonográfiáját illetően kódexek, hóráskönyvek, templomok domborműveinek kedvelt díszítőeleme. Az ábr. tematikája meglehetősen monoton: a ~ hoszszú nyakát kecsesen meggörbítve keble felé hajtja, ahonnan vér csepeg, alatta pedig fiókái életre kelnek.10 A teljes történet narrációs elemeinek megjelenítése is gyakori.11 Hallal a csőrében is ábrázolják, bár a keresztre feszí
Pelikán. Iregszemcse, plébániatemplom. Fotó: Tüskés Anna, 2012



Pelikán Pelikán
266
tés jeleneteiben (a kereszt felett) krisztológiai jelképként, különösen a 14. sz.-ban hangsúlyos a jelenléte: pl. Lorenzo Monaco 1404ben festett, Krisztus Máriával és a Passió szimbólumai c. képe, amelyen a keblét felvágó ~ látható fiókáival.12 • A ~ is azon állatok közé tartozik, akinek többé-kevésbé valós tulajdonságain alapuló szimbolikája az újkorban alapvető változásokon ment át. A hieroglifák iránti fokozott érdeklődés miatt – a középkorban is egyiptomi eredetűnek tartott – madár értelmezésében szintén szerepet kapott e hagyomány. Költési szokásainak értelmetlenségére alapozva (merthogy nem magas fán, hanem gödörben rakja le tojásait), az ostobaság szimbólumának tekintik, aki így a vadászok számára könnyű préda.13 Az ókori álmoskönyvek szerint is az ostoba embert jelképezi a madár.14 A fiókái iránti feltétlen szülői szeretet és az oltalmazás szimbólumává teszik, és a leírások az olvasókra bízzák, hiszünk-e a fiókáit megölő történetnek: a reneszánsz kori megítélésben nem a fiókáit újra életre keltő, hanem azokat tulajdon vérével tápláló tulajdonsága kap hangsúlyt.15 Hasonló okokból a felebaráti szeretetnek is egyik jelképe a ~.16 Magányos életmódja pedig nem a remetét jelképezi, hanem a magányt.17 A fiókáival ábrázolt ~ a jóság szimbóluma is, amikor a madár az „ínséges körülmények között élő gyermekei segítségére siet”.18 A fiókáit leölő, majd életre hívó ~ képe a megbánás szimbólumában teljesedik ki.19 A 16–17. sz.-i történelmi-politikai viszonyok közepette a népért vérét ontó, jóságos uralkodó utopisztikus szimbóluma is.20 • Balassi a Kit egy násfa felett küldött volt a szeretőjének, kire Pelikán madár volt feljegyezve c. versében így ír a ~szimbólumról: „Ime az Pellikán az ő fiaiért / Mint szaggatja szivét azoknak éltekért / Csak hogy élhessenek, szivébűl ont ő vért”. Miskolczi Gáspár Vad-Kertjében megkülönbözteti a halakkal táplálkozó, folyami ~t a bibliai, pusztaságban élő „földi” ~októl, akik →gyíkokkal, →kígyókkal táplál
koznak. A vízi ~ „jeles kiábrázolója az Úr Krisztusnak, ki mihozzánk való szeretetiből a pokolnak kapuira repült és ott ördögöt s a halált, kik az emberi nemzetet fogva tartják vala, nyakon ragadván, azoknak kedves prédájokat, a Hiveket, kezekből és torkokból kitekeré”. Emellett a Physiologus kicsinyeit vérével feltámasztó ~ legendáját a madár fészke ellen támadó kígyó történetével egészíti ki, amely „a lelki Pellikán Krisztus Jézus” megváltó tettét és a Sátán legyőzését egyaránt példázza. A ~ vérével feltámasztott fiókák azoknak az embereknek az ábrázolói, akiknek nem mindegyike fogadja hálával „az Isten Fiának jótéteményit”.21 • A ~ szépirodalmi művekbe szinte mindig csak a hozzá tapadt legendák nyomán kerül be, valódi állatként alig ábrázolják. Petőfi Sándor Az apostolban így említi: „mért adál családot, / Ha már azt nem táplálhatom / Saját véremmel, mint a pelikán?”. Akár Himnusz c. versében Babits Mihály, aki „saját húsát tépi és eszi: rettenetes Pelikán!”. • A ~ a népi kultúrában jószerivel díszítőelemként van jelen. A magyar református egyházi művészet kedvelt szimbóluma. A ritka figurális díszítmények közül a legáltalánosabb ábr.-a a templomok szószékkoronájának csúcsán. Alakját itt fából faragott, gyakran kiszínezett kisplasztika formájában jelenítették meg. A református templomok festett mennyezettábláin, a virágos díszítmények között is helyet kaphatott, de emellett az egyházi szertartás bizonyos kellékein, főként az úrasztali terítőkön is megjelenhetett. Díszítőelemként lőporszarukon, mézeskalácsformákon, marhaszarvból készített kürtökön vagy akár csigacsináló táblákon is találkozhatunk vele. Az alföldi fazekasműhelyek (Hódmezővásárhely, Tótkomlós) komaszilkéinek tetején kedvelt figurális díszként fordul elő a madár-fiai csoport, amely minden bizonnyal a ~ szimbólumra vezethető vissza. A Dél-Dunántúlról, a Rábaközből és az Alföldről halottas párnák és lepedővégek díszítményeiként is ismert.



Pelikán Pelikán
267
A ~os minta nemcsak a 17–18. sz.-ban számított kedveltnek, hanem a 19. sz.-ban is szívesen alkalmazták különféle textíliák díszítésére.22 • A magyarországi művészetben Krisztus kereszthalála általi megváltás, caritas, áldozatkészség, szülői szeretet szimbolikus értelemben szerepel.23 A középkori szobrászatban a fiókáit saját vérével tápláló ~ jelenik meg: l. pl. a riomfalvi evangélikus templom záróköve ((Richiş, Románia, 14. sz. vége – 15. sz. eleje); zárókő Tüskevár-Nagyjenő pálos templomában.24 Az önfeláldozás, a szeretet, ill. Krisztus és az Eucharisztia jelképe a ~: pl. ereklyetartó kereszt Nagydisznódról (Cisnădie, Románia, 1440 k.); az Esterházy-kincstárból származó egyik díszedényen is ez látható (17. sz.). A nagydisznódi kereszt tetején négy akantuszlevél fog körül egy liliomkoszorúból font fészket, amelyben hat fióka ül, s egy hegyi kristályon magasodik föléjük az áldozatot hozó ~.25 Ez a szimbólum figyelhető meg a pécsi székesegyház déli mellékhajó apszisában álló Szt. István-oltára félköríves timpanonjában is (1880-as évek).26A téma egyik modern feldolgozása Till Aran Pelikán-szobra (1962).27Az örök élet jelképeként is gyakori az ábr.-a, pl. református templomok szószéke tetején: pl. Magyarpalatka (Palatca, Románia), Marosszentanna (Sântana de Mureş, Románia). Református templomok 18. sz.-i festett kazettás mennyezetének és karzatmellvédjének is gyakori eleme: pl. Kolozsvár (Cluj-Napoca, Románia, 1646), Szilágylompért (Lompirt, Románia, 1778), Adorjás (18. sz. 2. fele), Szilágysomlyó (Șimleu Silvaniei, Románia, 1737), Mezőcsát (1746), Teresztenye (1761, 1797); Homoródkarácsonyfalva (Crăciunel, Románia, 18. sz.); Bánffyhunyad (Huedin, Románia, szentély, 1780, Asztalos Umling Lőrinc); Kalotadámos (Domoșu, Románia, 1774 vagy 1781, Asztalos Umling Lőrinc); Magyarvalkó (Văleni, Románia, 1778, Umling Lőrinc és fia); Bogártelke (Băgara, Románia); Magyarvista (Viștea, Románia, 1765,
Umling Lőrinc és fia); Magyarlóna (Luna de Sus, Románia, 1752, Umling Lőrinc); Gyerővásárhely (Dumbrava, Románia, 18. sz. 2. fele); Körösfő templomában (Izvoru Crișului, Románia, 18. sz.).28 A református egyházban a ~ a népéért önmagát feláldozó Jézus jelképe: ábr. ifjabb Pécsváradi Sámuel ötvös-mintalapján (rézmetszet, 1738).29 Heraldikai elemként megemlítendő, hogy a Batthyány család címerállata a szikla csúcsán kiterjesztett szárnyú, csőrével mellét feltépő, fehér ~, amint vérével három fiókáját eteti: ábr. Batthyány Boldizsár epitáfiuma (Németújvár [Güssing, Ausztria], 1590).30 Patrona Hungariae a Batthyány család dicsőségének allegóriájával (1698, külföldi magántulajdonban).31 Mázas cserépedények (pl. kancsó, tányér) és egyéb használati tárgyak (takácszszőttesek, hímzések, csipkék) díszítőeleme. Kályhacsempéken is gyakori. A budai műhelyben a 15. sz. végén készült kályhacsempék a madarat fészkén ülve, fiókáival ábrázolták.32
1 Phys. 4.
2 Etym. 12, 7, 26. 3 Epiphan. VII. 4 Cecco, III, 6, 4. 5 RdF. 395–397. 6 Guill. Clerc. 543–614.
7 Dante, Isteni színjáték, Paradicsom, XXV 113. 8 Hrab. Maur. Univ. V, 250. 9 Ashmole 1511, 903.
Pelikán és fiókái. CC



Pillangó/lepke 268 Pillangó/lepke
10 Hága, Museum Meermanno, MMW, 10 B 25, f. 32r; Hága, Koninklijke Bibliotheek, KB, KA 16, f. 96v; Oxford, Bodleian Library, Ms. Douce 308, f. 97r; Párizs, BnF, lat. 6838B, f. 25r; BnF, lat. 14429, f. 101r; BnF,fr. 1444b, f. 243r. 11 Párizs, BnF, lat. 14429, f. 115v; Oxford, Bodleian Library, Ms. Ashmole 1511, f. 46v; Bodleian Library, Ms. Douce 151, f. 40v; Oxford, Merton College Library, Ms. 249, f. 9r; New York, Morgan Library, Ms. M.81, f.o 61v; Oxford, Bodleian Library, Ms. Bodley 764, f. 72v. 12 Firenze, Galleria dell’Accademia. 13 Horap. I, 54; Pier. Valer. 253; Camer. III, 38. 14 Artem. II, 20. 15 Pier. Valer. 255. 16 Ripa 1618, 21. 17 Uo. 18 Uo., 61. 19 Uo., 405. 20 Camer. III, 37; Picin. 130. 21 Miskolczi 1702, 307–310. 22 Fügedi 1993, 70–76. 23 LCI 3 390–392; Seibert 1986, 262; Vanyó 2000, 245–247; Dittrich 2004, 337–342; MAMŰL IX, 2009, 115. 24 Papp 2010, 31. kép; Bodó 2010, 379. kép. 25 Pannonia Regia 1994, 315; Knapp–Tüskés 2003, figg. 11, 30.; Knapp 2003, 8., 17. kép; Sigismundus rex 2006, 644–646; Mátyás király 2008, 340; „Ez világ” 2010, 457, 461; Műtárgyak 2014, 329. 26 Boros–Kalmár 2010, 88. 27 Tüskés 1980, 11. kép. 28 MÉ 1982/2, 120–134; Kovács 2003, 153; Középkori falképek 2008, 186, 218. 29 MÉ 2006/1, 165–185. 30 AH 2007/2, 221–238., 6., 8. kép; Szent István 2014, 142; Rácz 2016, 103–113. 31 MÉ 2007/1, 115–138; Savaria 2013, 333–363. 32 MÉ 1958/2–3, 134–141; Legendás lények 2008, 9, 141, 153–154, 158–160, 181, 259–260.
PILLANGÓ/LEPKE
Jelentései: lélek, halál, bűnös ember, feltámadás, vanitas, szépség, törékenység, elővigyázatlanság, bujaság, mulandóság, rövid élet, költői ihlet, könnyedség
A lepkék rendjébe tartozó színpompás pillangók szépsége sokakat lenyűgöz, ahogyan a hernyóból kifejlődött lepke rövid élete és
halála költőket, művészeket ihletett. • A középkori források az ókori szerzőktől nem sokat meríthettek Plinius rövid, a méhek kapcsán tett megjegyzését leszámítva (miszerint a lepke káros a méhkasra nézve). A görög és a latin költők, a mitológia, de az állatmese-irodalom sem vesznek róla tudomást, eltekintve Ovidius rövid utalásától.1 Viszont Amor és Pszükhé történetében hangsúlyos szerepet kap: Apuleius Aranyszamárának egyik leghíresebb meséje Amor (a görög Erósz) és Pszükhé (= lélek) szerelmét meséli el, s ebben a ~ a halál után a testből elröppenő halhatatlan lélek szimbóluma. A szarkofágokon megjelenő ~ a lélek távozását, a halált szimbolizálja. • A Biblia nem említi a ~t. • A tűzhöz túlságosan közel repülő, s magát megégető éjjeli lepkéről Isidorusnál találunk erre vonatkozó megjegyzést (eltekintve, hogy kicsiny madárkának tartotta): „a pillék, vagyis a lepkék olyan kis repülő lények, akik szívesen időznek a virágzó mályvák között. Ezek a kis madárkák összegyűlnek a világító lámpák körül, és a tűz közelsége megöli őket”.2 A bestiáriumok ritkán szólnak a ~ról. A ragyogó fény körül röpdöső ~ addig közelít a tűzhöz, míg meg nem ég, akár csak a bűnös ember, akit a szép női arc látványa vonz. Az erényes ember tehát nézze meg, kihez közeledik, s áldja az erényt, mert különben kár
Pillangó. Pólya, Állatország képterme
❧



Pillangó/lepke Pillangó/lepke
269
hozat lesz a része.3 A középkori költészetben viszont gyakori motívum: a fény körül röpdöső, s annak gyakran áldozatává váló rovar a szerelem vonzásában megperzselődő/ égő szerelmes férfi kínjait jelképezi. A ~ és a mécses/gyertya lángja gyakori hasonlatként tér vissza erkölcsi intelmekben is, amikor a ragyogás, a fény iránti vágy/vonzalom az óvatlan/nagyravágyó/vétkes ember halálát okozza és a vanitas motívumát előlegezi meg. Ugyanakkor a féregből lett ~ képe mint lélek a feltámadást is jelképezi. Dante szavaival: „Nem látjátok, hogy az ember mi? Féreg, / mely majd formáland angyali pillangót, / s az Itéletre pajzsa nélkül tér meg.”4 A ~ ikonográfiáját tekintve a gótikus (különösen flamand) kódexekben díszítő funkciója kerül előtérbe. Realisztikus ábrázolása a szépséget, a törékenységet hangsúlyozza. • A tűz körül röpdöső ~ elővigyázatlanságának5 több szempontból való ábrázolása, az újkorban is a legfontosabb költői és ikonográfiai elem. A világi szerető hiúságát, bujaságát, reményeinek elmúlását a gyertya lángjánál megperzselődött szárnyú ~val fejezik ki.6 A világi gyönyörök mulandóságát Camerarius emblémája7 („Rövid és végzetes gyönyör” mottóval) kiválóan érzékelteti a gyertya lángja körül szálló és már aláhullt ~kal. A barokk kori csendéleteken megjelenített ~ a többi rovarral, bogárral ellentétben a feltámadást jelképezi: kitárt szárnya a lélek üdvözülésére hív, míg a többi rovar a gonosz erőket testesíti meg. A jó és a gonosz ellentétének ábr.-a pl. Maria von Oosterwijck Csendélet mint vanitas c. képén,8 ahol a ~val a feltámadás reményét illusztrálja a festő szemben a bűnt jelképező →léggyel. • Miskolczi Gáspár a ~k szépségét, a természetvizsgálók által említett számos rendjét az isteni bölcsesség és a gondviselés természeti megnyilvánulásának nevezi. Vad-Kertjében a tűz közelébe repülő ~k „két vagy három rendbéli embereknek példázójok”. A veszedelemmel nem számoló, vakmerő emberek jelképe, az elővigyázatlan
ság szimbóluma. Büntetést vonnak magukra továbbá azok, „A’kik az Istennek mélységes titkait mód nélkül vizsgálják”. Azokat is szimbolizálják a ~k, „A’kik a’ fajtalan szeretetet gyakorolják, és e’miatt a’ tűz miatt sok gyalázatba, nyavalyákba és szegénységbe esnek”.9 • A ~ a magyar nép- és műköltészetnek, prózai és párbeszédes irodalmi alkotásoknak gyakori szereplője, természeti lényként és szimbólumként is: a rövid élet, a szépség, a könnyedség, légiesség érzékeltetőjeként. Csokonai Állatok dialógusai, A pillangó és a méh (1790) c. prózájában a „pajzán” ~ a felelőtlen, a mának élő ember képe: „öröm és szerelem között játszom el az én napjaimat”. Ugyanő A pillangóhoz c. költeményében a hernyó formából ~vá alakulás folyamatát a lélek testből való felszabadulásaként írja le: „Mikor lesz, hogy lelkem, letévén / A testnek gyarló kérgeit / S angyali pillangóvá lévén, / Lássa Olympus kertjeit”. Wolf Stefánia Aranyfüst c. regényében a szorgalom várományosa: „a pillangónak igyekeznie kellene hangyává válni”; Vas Gereben Egy alispán c. regényében az általános felfogástól eltérően nem nő, hanem a lányos anya gyermekének megkörnyékezője: „Az óvatos anya éber volt, hogy e szép pillangó el ne kábítsa gyermekének szívét, és valóban rettegett a pillanattól, hogy e fiút valaha közelről meglássa.” Vajda János Emléksorok c. versében a gyorsan múló életet jelképezi: „Elmúlni ily pillangó lét után! / Eltünni és nem tudni, hogy hova?
Lepke. Aldrovandi, Natura picta



Pillangó/lepke Pillangó/lepke
270
/ Megsemmisülni, mindörökre tán; / Nem látni többé a napot soha!”. Tóth Kálmán Én itt járok... c. versében a szomorúság jelképe: „Lepke lett most a bánatból, / Mely nem bir rám szállni, nem, / Elkergeti kis fiacskám, / Vagy elfogja röptiben – / S vége lesz kis keziben”. Szomaházy István Muzsikáló óra c. regényében egy idős házaspár női tagja: „Délben megérkeztek a budai pályaudvarra és Mihály, nehéz bundában, kiemelte sógornőjét a kupéból. E pillanatban egy öreg medvéhez hasonlított, mely fehér szárnyú pillangót tart a mancsai között. [...] A medve nem arra született, hogy az aranyszárnyú pillangónak kedveskedjék – dadogta zihálva.” Tompa Mihály Az ifjú költő c. versén végigvonul a ~ = gondolat párhuzam: „Hová visz könnyü röpke szárnyad, / Te csalfa lepke! Oh hova? [...] S bizom, mikép enyém leszesz már, / Te csalfa lepke: – gondolat!” • A szépség, a rövid élet, a lélek jelképeként a magyar népi hímzések között is fellelhetjük a ~motívumot, pl. vásárhelyi szőrhímzéses párnavégeken. A motívum nemcsak lakást díszítő textíliákon, hanem egyes területek népviseletében is megtalálható: a gyöngyöspatai újmenyecskék fátylának alját díszítették gyönggyel kivarrt ~k.10 Kalotaszegen a leányok pártájára kerültek fel a ~k gyöngyhímzéssel a virágok és csillagok közé.11 A gyermekjátékok dalszövegei között is megjelenik: „Kertök alatt kis pilláncs, kis pilláncsi rózsa. Rózsa volnék, piros volnék, pénz volnék, csendülnék, karika volnék, fordulnék. Cincom, láncom, cérna, zöld galamb zsírja, pávaszömű kis Juliska, fordulj angyal módra!”12 A magyar néphitben a ~hoz pozitív és negatív jelentéstartalom is társul. A babona szerint, aki tavasszal fekete (barna) ~t lát elpusztulni, az még abban az évben meghal.13 A fehér ~ viszont szerencsét, három fehér ~ pedig háromszoros szerencsét jelez. Az éjszakai ~ elnevezést kevésbé szimbolikus, mint inkább átvitt értelemben a népnyelv a prostituáltakra használta. • A magyarországi művészetben sokféle szimbolikus értel
met hordozhat: lélek, feltámadás, gonosz, szeretet, bujaság.14 A ~k a női portrék kedvelt kellékei a 17–18. sz.-ban. A különleges fajtájú, gyakran egzotikus állatok a fényűző életvitelt és környezetet jelenítik meg: ábr. pl. Mányoki Ádám portréja Mária Anna osztrák főhercegnőről (1723).15 Kazinczy Ferenc Poétái berkének (1813) címlapjának vignettája egy ~t ábrázol hárfa felett, amelyet Kazinczy a művészet allegóriájaként használ. Az eredeti emblémán, Alciatinál nem ~ látható a hangszer felett, hanem Apollón szent állata, a →tücsök. A magyarázó szöveg pedig arról szól, hogy a tücsök zenéjében a művészetpártoló isten, maga Apollón szólal meg.16 A költői ihlet szimbóluma: a Költészetet megszemélyesítő lantos, babérkoszorús nőalak az Ihlet pillangószárnyú lányalakját tartja bal karján Lotz Károlynak a Magyar Tudományos Akadémia dísztermében látható A Költészet allegóriája c. képén (1890).17 A mulandóságot jelképezi, pl. Csók István, Illusztráció Kemény Simon Egyenlőség c. verséhez színezett kőrajzán (1930).18 A mese és varázslat légkörét teremtik meg a virágváza körül repkedő ~k Paizs Goebel Jenő Csendéletén (1932).19
1 Ov. Met. 15. 372–374. 2 Etym. 15, 9, 3. 3 BM, LIV.
4 Dante, Isteni színjáték, Purgatórium, X, 98–100. 5 Picin. 266. 6 Uo., 265–266. 7 Camer. III, 97. 8 Bécs, Kunsthistorisches Museum. 9 Miskolczi 1702, 673–674. 10 Petercsák 2005. 11 Péntek 1979, 99. 12 Kerényi 1951. 13 MNL 1979. 14 LCI 4 96; Seibert 1986, 267–268; Dittrich 2004, 456–460; MAMŰL VI, 2006, 489. 15 Buzási 2003, 155. 16 AH 2008/1, 121; AH 2008/1, 190. 17 MÉ 1986/3–4, 157. 18 AH 2014/2, 223–246, 17. kép. 19 Hárs–Romváry 1981, 212–213.
❧



Pióca/nadály Pióca/nadály
271
Gyógyítás piócával. CC
PIÓCA/NADÁLY (hirudo, sanguisuga)
Jelentései: vérszívó, élősködő telhetetlenség, Sátán, kapzsiság, kielégíthetetlenség
A ~ az orvoslás történetében az egyik legfontosabb állat. Tapadókorongjaival képes bármely emlősön megkapaszkodni, és a szájnyílásán keresztül szívni a vérét jóllakottságig. Édesvízi ragadozó féreg, tavak, mocsarak lakója. Egyetlen ismert tulajdonsága a vérszívás, s ez az orvoslásban – ugyan évezredek óta – használt tulajdonsága a szimbolikáját nem tette túl változatossá. • A görög-római korban a ~ vérszívó képessége ismert volt, de ezt az orvoslásban nem alkalmazták, ellenben nagyon tartottak tőle, elsősorban a gazdaságokban. Ha egy állat szervezetébe iváskor a vízzel együtt bekerült, nagy veszedelmet jelentett, mivel az állat torkán megtapadva szívta vérét, és növekedésével elzárta a táplálék útját.1 Plinius az →elefántok kapcsán említi a ~t, jelezve, hogy a népnyelv jobbára csak vérszívónak nevezi. Leírása szerint,2 ha pióca kerül az elefánt légcsövébe, az állat a kínok kínját állja ki. Az antik források nem a ~ orvosi használatát taglalják, hanem azokat a módszereket (ecetivás, torokfüstölés) sorolják fel, amelyekkel a már lenyelt állat elpusztítható vagy kiűzhető a szervezetből.3 • A Példabeszédek könyvének találós mondásaiban olvasható: „Két lánya van a piócának: »Add ide!« és »Add ide«!” (Péld 30,15). A féreg vérszívó természetét érzékletesen ábrázolja ez a bibliai hely, ahol ebben az értelemben a telhetetlenséget jelképezi, s egyben a későbbi korok szimbolikáját is alapvetően meghatározta. • A középkorban Isidorus „vérszívó vízi féregnek” nevezte. Mindazok ki vannak téve a ~ támadásának, akik óvatlanul ivás közben érintkeznek vele, mert rögtön rájuk tapad és elkezdi szívni a vérüket. Amikor eltelt, kiokádja, amit beszívott, hogy friss vért szívhasson.4 Ezt a
rövid leírást vette át néhány bestiárium,5 s mindenesetre elegendő volt ahhoz, hogy a féreg a telhetetlenség szimbólumává váljon, sőt egyenesen a Sátánnal azonosítsák, aki kiszívja a lelkekből az életerőt. Mivel visszataszító és legjobb esetben is jelentéktelennek mondható a külseje, kódexek, hóráskönyvek lapjain díszítő jelleggel sem szerepelhetett. • Újkori szimbolikája lényegében nem sokat változott, inkább csak a telhetetlenség bűnéhez társuló és azt teljes egészében illusztráló további bűnöket társított hozzá a reneszánsz és különösen a barokk kori fantázia. Alapvetően az élősködő telhetetlenség szimbóluma maradt, mert „ahogy a vérszívó, természetéből eredően addig el nem szakad tárgyától, amíg bele nem döglik, úgy a telhetetlenek sem hagynak fel soha [vétkükkel], amíg maga a telhetetlenség meg nem fullasztja őket”.6 A telhetetlenséghez értelemszerűen kapcsolódik a kapzsiság bűne is. De a haszonleső, a kielégíthetetlen parázna és a férfit kiszipolyozó nő is idesorolható.7 További asszociációkkal a testiség, a testi szerelem is ebbe a kategóriába kerül, amelyet Joachim Camerarius a Vix imis satianda medullis (Zsigerig kielégítetlenül) mottóval ábrázol a kielégíthetetlenség szimbólumaként.8 A tivornyázó, az ital mámorában dőzsölő is a telhetetlenség vétkét szimbolizálja.9



Pióca/nadály 272 Pók
E vétek kapcsán írta a ~ról a legrészletesebb újkori erkölcsi értekezést Paolo Aresio 1635ben. Az embléma a Donec impleatur (Amíg el nem telítődik) mottóval a ~ közismert vérszívó természetéhez kapcsolódik, ám a szerző a nagyivó telhetetlenségét elemzi, aki – akár a ~ amíg „fejétől a farkáig nem telítődik” – Bacchus vérét szívja.10 • Miskolczi Gáspár Vad-Kertjében a fösvénység, a kapzsiság jelképének nevezi, és elmondja, hogy az állat a mértéktelen vérszívás következtében szétrepedhet: „Azonképen a’ Fösvénynek az ő gazdagsága lészen veszedelmére való tőre, és megfogó hálója.”11 Bod Péter biblialexikonjában a Károli-biblia szövegének megfelelően „nadály”-ként ismerteti: jelképes értelemben „a’ Koporsó, és a’ Pokol, melly mindenik telhetetlen, és kívánja az Embert”. Más értelmezésben a paradicsom és gyehenna, vagy a tékozlás és fösvénység fogalompárját jelenti. A vérszívó állatok „a’ másokat sarcoltató kegyetlen Emberek”, és a „Tirannusok” jelképei. Themisztoklészre utalva az embereket kényszerítő erőszak és szép beszéd kettőseként is meghatározza.12 • A ~ nem tartozik a magyar irodalom gyakran felidézett állatai közé, első jelentésén túl Vas Gereben Garasos arisztokrácia c. regényében említi, mint a más szerencsétlenségén nyerészkedő szinonimáját: „Hat hétig beszélték a kávéházakban, hogy a nagy téren egy tönkre jutott családnak nagy erkélyű házát dobszóval fogják árverezni. A közvélemény megkínált a házzal minden puffadt erszényűt. A szerényebb piócák hallgatták a biztatást, öntetszőleg mosolyogtak, hogy rájuk nézve nem lenne lehetetlenség; de nem bocsátkoztak a további tárgyalásba.” • A ~t, avagy nadályt gyógyászati célból, puszta kézzel fogták a gyűjtögető társadalmaktól egészen a közelmúltig. A vér lecsapolását hasznosnak tartották trombózis, keringési zavar, érszűkület, gyulladás esetén és véralvadásgátlás céljából. Vérszívó tulajdonsága miatt szólásaink között a másokat kihasz
PÓK
(arakhné, aranea)
Jelentései: rossz előjel, okosság, ügyesség, elmésség, fürgeség, szorgos iparkodás, csalárdság, állhatatosság, ördög, démon, tapintás, dialektika
Pókháló: gyengeség, hiábavalóság, törvények egyenlőtlensége, eső, eretnekség
A több tízezer fajt számláló ~ mindegyike ~selymet készít, s ebből készíti szorgalmasan a ~hálót zsákmányszerzés céljából. Változatai függvényében fóbiás félelmet, de csodálatot is kiválthat. • A ~ görög eredetmítosza szerint1 egy lüdiai lány, Arakhné olyan csodálatos szőtteseket készített, hogy hírnevén felbátorodva, a szövés mesterségének istennőjét, Pallasz Athénét hívta ki versenyre. Bár a lány szőttesében még az istennő sem talált kivetnivalót, vakmerőségéért úgy büntette meg Arakhnét, hogy ~ká változtatta, hadd szőjön egész életében. A ~hoz az ókorban sokféle babona kapcsolódott. Mérges csípésétől féltek, ezért a föltűnése összességében szerencsétlenséget jelentett: rossz időjárást, árvizet vagy rosszakaratú ember megjelenését. ~kal álmodni ugyancsak rossz előjelnek számí
náló, erőszakos személyre mondják: „olyan, mint a pióca”.13
1 Columella, Rust. 6. 18. 2. 2 Plin. NH 8. 29. 3 Uo., 23. 54; Columella, Rust. 6. 18. 2. 4 Etym. 12, 5, 3.
5 Ashmole 1511, 1019. 6 Ripa 1618, 259. 7 Picin. 273. 8 Camer. IV, 74. 9 Picin. 273. 10 Aresio, VI, 2, 538 (190. embl.). 11 Miskolczi 1702, 711–712. 12 Bod 1746, 186. 13 Grynaeus 1962, 129.
❧



Pók Pók
273
Pók és hálója. Raff, Természet história
tott. Arisztotelész dicsérte okosságát.2 Plinius csodálatát a ~nak a háló szövésében mutatott mérnöki pontossága, ügyessége és elméssége váltotta ki, valamint az a leleményesség, amellyel az alkotását áldozatának „behálózására” használja.3 • A Bibliában viszont a ~ hálója, könnyen szétszakadó, értéktelen „háza”, a gonosz, zsarnok ember Úr általi büntetését jelzi (Jób 27,19; Iz 59,6). • Isidorus ismeretei szerint a ~ levegőből táplálkozó rovar, aki vékony testéből kibocsátott hosszú szálakból szővi hálóját, folytonosan munkálkodva.4 Az enciklopédisták (pl. Thomas Cantimpratensis, Konrad von Megenberg, Bartholomaeus Anglicus)5 több fajtát említenek, és a ~ mérgéről, ill. az ellenszeréről is tájékoztatnak. A Physiologus első verziója nem említi, de egyik változata (Physiologus Theobaldi) a kicsiny rovar ügyességét és szorgos iparkodását hangsúlyozza, ugyanakkor hálója sérülékenységére, és gyengeségére, valamint fő ellenségére (és táplálékára) a →légyre is utal. A csalárdságot jelképezi a ~, akár a többieket álnokul behálózó ember.6 A bestiáriumok azonban jószerivel Isidorus summás leírását másolják, variálják, és a ~ kitartó, ám nem tartós, hiábavaló szorgalmát hangsúlyozzák a hálószövést illetően, így tehát a hiábavalóság jelképe.7 A ~ hálójának legtartósabb és leghatásosabb erkölcsi magyarázatát először Pierre de Beauvais bestiáriumának hosszú változata szolgáltatta, aki a ~ot egyértelműen az ördöggel, a démonnal azonosította. Ahogy a ~ a hálójával megfogja a legyeket, az ördög hasonlóképpen tesz, amikor kiismerve a bűnösöket, kit a paráznaságra, kit egy más bűnre való hajlama révén hálóz be. S ahogy a ~ áldozatai legfontosabb testrészét eszi meg, az ördög is a bűnös ember lelkét ragadja el először, s viszi magával a pokolba, a kárhozatba.8 Ez a párhuzam és a ~nak az ördöggel való azonosítása a későbbi bestiáriumokban is alapvető ismérv,9 okosságát ugyan nem vonva kétségbe, hiszen kiismeri a behálózandó zsákmány gyengéit.10
A ~ mérgét a →skorpióéhoz hasonlóan veszélyesnek, gyakran halálosnak tartották.11 Külön említést érdemel a tarantula, akinek a mérge a farkában van, és csípése halálos.12 Az öt érzék szimbolikáját illetően a pókháló minden rezdülésére és érintésre reagáló ~ a tapintást jelképezi valamennyi szerzőnél.13 Középkori ikonográfiáját tekintve az áldozatait csellel rabul ejtő és elemésztő ~ ördögjelkép. Gótikus kódexekben nem túl gyakran ábrázolták, de mindig a hálójában.14 Mivel mitológiai szerepe is a szövéshez kötötte, a kódexekben jellemzően e női munka jelképeként is látható. • Az újkorban, „ha a háznak nincs olyan szeglete, ahol ne lenne megtalálható, nem lenne ildomos az értekezés egy kis szegletében is nem biztosítani neki helyet” – írja Pierio Valeriano 1545-ben,15 vagyis a mindennapi élet és gyakorlat alakította szimbolikáját. A törvények egyenlőtlenségét jelképezi, mivel a ~háló a legyeket megfogja, de a nagyobb rovarok büntetlenül szabadulnak a hálót is tönkretéve, ami az alattvalók alárendeltségét szimbolizálja.16 Joachim Camerarius egyik emblémája az itt-ott megtépett ~hálóval és a körülötte röpdöső →darazsakkal érzékletesen ábrázolja ezt.17 Ókor óta ér



Pók Pók
274
vényes megfigyelésre támaszkodva a ~háló készítése esőt jelez, így az eső egyik attribútuma.18 Az öt érzék közül a ~ továbbra is a tapintás szimbóluma marad.19 Ugyanakkor a buzgó, szorgos iparkodás, az állhatatosság jelölésére is alkalmas.20 A vallásháborúk korszakában az eretnekséget a ~háló szimbolizálta, mert csak a gyengéket (értsd: tudatlanokat) lehet behálózni. A dialektikát is jelképezheti, mert a mesterségesen kreált viták éppen annyira haszontalanok, mint a ~ törékeny, múlékony hálója.21 A ~ hálója a felesleges, törékeny, pillanatnyi munka, a hiábavalóság szimbóluma. A vanitasábr.-okon is ebben az értelemben szerepel. A szorgos iparkodás szimbóluma is lehet; ebben a jelentésben látható pl. Paolo Veronese Iparkodás (mások szerint Dialektika) c. festményén (1575–1577), amelynek allegorikus nőalakja ~hálót tart a kezében.22 • Miskolczi Gáspár Vad-Kertjében a serénység, a szorgalmasan végzett munkálkodás megtestesítőjének nevezi, amelyet „a szép hajadon leányoknak és dícséretes gazdasszonyoknak a szövésben, fonásban szüntelenül illik követniek”. Viszont, mivel szorgalma másoknak nem hoz hasznot, a haszontalan munkálkodás, a hiábavalóság jelképe, „a Hipokritáknak és minden istenteleneknek minden tettetes jócselekedetek és testi szorgalmatosságok a Pókhálószövéshez hasonlíttatnak”. Szintén negatív jelentésben „a leselkedők, háládatlanok, gyalázatosok” ábrázolója.23 Bod Péter bibliai lexikonjában a ~ „nagy mesterséggel szőtt”, de hasznot nem hozó hálójához hasonlítja a „Vallás’ dolgában való vetélkedéseket”.24 • A ~, ahogy a többi ízeltlábú, általában undort és irtózást vált ki. Ugyanakkor az ellentétes helyzetek ízeltlábúja: sötét helyek – főleg szobasarkok – lakója, néha a bebörtönzöttek egyetlen társa. Vitkovics Mihály Lillihez c. versében a szerelmi ragadozó jelképe: „Mint pók a legyeket, mint lép a tarka madárkát: / Így fog el a szép lyány kényire férfiakat.” Tömörkény Ist
ván Megöltek egy legény c. novellájában a használaton kívüli duda állapotát jelzi: „Ritkán kerül kézbe, mióta megdrágult a bor, a pókok laknak most a kecskéből való muzsikán.” Tolnai Lajos A báróné ténsasszony c. regényében számtalan rossz előjellel együtt veszély szimbóluma: „huhogott a bagoly, és az éjszaka is huhogott, s a Meley Pál gyógyszerész nagy fekete vadászkutyája mind itt vonított. S ezek a házi ebek is nem tudnak nyugton maradni. A galambok is búgtak egész éjjel – tördelé szavaiat az öreg Harkai bácsi –, az se jó jel; a pókok is mind leereszkedtek sarkaikból; nem szeretem, s az a körtefa, amit Bellának neveztünk, nem fogant meg.” Melankolikus érzések is kapcsolódnak hozzá. Ady Endre versében (Szomorú hitvallás magamhoz) a tehetetlenség hordozója: „Pók, pók, kerge pók, én, / Ki nem tudom befonni magam.” Dsida Jenő A háló közepén c. versében a magány szimbóluma: „S én gunnyasztok a háló közepén, / éjféli szürke pók / s úgy várok lakomára keringő / kóbor lelkeket.” Juhász Gyula szép költői képben idézi fel: „Hálót fon az est, a nagy, barna pók, / Nem mozdulnak a tiszai hajók.” • A magyar néphitben szerencsét hozó állatként fordul elő, amihez bizonyos előjel ek is kapcsolódhatnak. Akire ráereszkedett, az pénzhez jutott. A ~ elpusztítása szerencsétlenséget jelent. Székelyvarságon (Vărșag, Románia) úgy vélték, hogy a ~ okosan cselekedett, mert hálót szőtt Jézus mögött, amikor a zsidók üldözték. Az üldözők – félrevezetve – úgy gondolták, hogy nem járhatott arra, mert sok a ~háló. Ezért a ~ot nem szabad agyonütni, mivel az Úrjézus állata.25 Más változatokban, elsősorban eredetmagyarázó mondákban a ~ hátára a keresztet jutalmul kapta, mivel befonta annak a barlangnak a nyílását, ahova Jézus Krisztus az üldözői elől menekült.26 Amilyen színű ~ ereszkedett a leány keze fejére, olyan hajszínű legényvendég jött a házhoz. Kolozsváron (Cluj-Napoca, Románia) a szobasarokban levő ~háló



Pók 275 Polip
jegyváltást jósolt. Makón az eladó lány ágya fölött dolgozó ~ a menyasszonyi fátylat szőtte. Újhold vasárnapján a ~ segítségével is megálmodhatták a lányok jövendőbelijüket egy sajátos mágikus szertartás elvégzése után.27 A ~ gyors hálókötése vagy a háló mélyébe húzódása esős időre utalt. Jó időt jelzett, ha a ~ kora reggel hálót kötött a vetés fölött. Tordán (Turda, Románia) úgy tartották, hogy ha sok a ~ a szőlőben, akkor jó bortermésre lehet számítani. Sokfelé ~ról álmodni bosszúságot jelent. Az állat a népi gyógyításban is szerepet játszott. Egy 1791ből származó kézirat negyednapos hideglelés ellen ~hálóból készített borsónyi pirula, golyó lenyelését ajánlotta a betegnek. Kis zacskóban nyakba akasztva magára vette a lázas betegségeket, hájjal összetörve sebkenőszerként használták. Általános gyakorlat volt, hogy a vágott sebre ~hálót borítottak. Országszerte alkalmazták szemverés elleni füstölőszerként is.28 A tehénnek kenyérbélben ~ot, Farkaslakán (Lupeni, Románia) ~tojást adtak azért, hogy üzekedjék. Kalotaszegen (Țara Călatei, Románia) „pókhálóvetéssel” meg tudták állapítani, hogy akar-e valaki valakinek a halálára törni. Óbecsén (Bečej, Szerbia) úgy tartották, hogy ha a ~ gerendáról ereszkedett le, akkor a háznál halott lesz.29 A ~ több közmondásunkban és szólásunkban is szerepel: „a pók a szép virágokból is mérget gyűjt” (a rosszindulatú ember a jóból is ki tudja hozni a legrosszabbat); „hasba karcsú” (kövér). Az állat által szőtt háló is többször előfordul: „a pókhálón megakad a légy, de a darázs keresztülveri magát” (kisebb bűnösök kerülnek a törvény elé, a nagyok viszont elkerülik az igazságszolgáltatást: a törvények egyenlőtlensége); „könnyű a pókhálót elszakasztani” (a gyenge munka nem ér sokat); „olyan, mint a pókháló” (vékony, azaz a gyengeség jelképe); „szél ellen pókháló” (felesleges, hasztalan, a hiábavalóság jelképe).30 • A magyarországi művészetben többféle szimbolikus értelmet
hordozhat: démon, tapintás, szorgalom.31 A mulandóságot jelképezi, pl. Csók Istvánnak a Kemény Simon Egyenlőség c. verséhez készített illusztrációján (színezett kőrajz, 1930).32
1 Ovid. Met. 6, 1–145. 2 Arist. Hist. an. 9. 39. 622b–623a. 3 Plin. NH 11.79–83. 4 Etym. 12, 5, 2. 5 Bart. Angl. XVIII, 10. 6 Phys. Teb. VII. 7 Ashmole 1511, 1017. 8 PdB vers. XXXIII. 9 BT III; BV LII; Cecco, III, 37, 1–26. 10 BM XXXII. 11 Hild. VIII, 10. 12 Uo. VIII, 14. 13 Pl. Cecco, III, 37,1. 14 Hága, Koninklijke Bibliotheek, KB, KA 16, f. 130r. 15 Pier. Valer. 342. 16 Uo.; Picin. 270. 17 Camer. III, 99. 18 Ripa 1618, 367. 19 Uo., 473. 20 Picin. 271. 21 Pier. Valer. 342–343. 22 Velence, Palazzo Ducale. 23 Miskolczi 1702, 697–702. 24 Bod 1746, 22. 25 Bárth 2006, 31. 26 Nagy 1981, 255–256. 27 Markos 1987, 175. 28 Diószegi 1981, 255. 29 Szendrey 1940, 331. 30 Szemerkényi 2009, 1158–1159. 31 Seibert 1986, 268; Dittrich 2004, 503–505. 32 AH 2014/2, 223–246, 17. kép.
POLIP (polypus)
Jelentése: falánkság, paráznaság, színlelés, irigység
A puhatestűek törzsébe tartozó, nyolc csáppal rendelkező ~ a melegebb tengerek magányos lakója. Főleg →rákkal, →kagylóval táplálkozik. Két-három évig él. A magát legjobban álcázó állat színével tökéletesen
❧



Polip Polip
276
illeszkedik környezete színeihez. • A ~ot az ókori kultúrákban mindenütt jól ismerték. Az antik leírások, bár tartalmaznak téves információkat, alapvetően pontosan írják le az állat testfelépítését és életmódját.1 Hangsúlyozzák, hogy a ~ az egyetlen puhatestű, amelyik a vízből kimegy a szárazföldre, a karját lábként és kézként egyaránt használja, kagylóhússal táplálkozik és a színét változtatja aszerint, hogy minél tökéletesebben beleolvadjon a környezetébe. A színét Plinius szerint különösen akkor igyekszik a környezetéhez igazítani, amikor veszélyt érez.2 Ugyancsak Plinius szerint ez a minden tekintetben buta lény, ha táplálékról van szó, agyafúrt: mindent begyűjt a „házába”, és ha már megette, ami ehető, a hulladékot kiteszi, hogy amikor a kis →halak arra ráúsznak, elfogja és megegye őket.3 Ailianosz rettentően falánknak írja le, aki mindig valami gonoszságra készül.4 A falánkságának tulajdonítja azt is, hogy a ~ táplálék híján a saját karját is megeszi, ami újra kinő.5 Ezt már Plinius is említi, de ő határozottan tévhitnek nevezi a ~ öncsonkítását, a karja újranövését azonban ő is állítja.6 Ugyancsak Ailianosz a ~ féktelen paráznaságáról számol be, a legbujább halnak nevezi, mert állítása szerint addig párosodik, amíg már sem úszni, sem élelmet szerezni nem marad ereje, ezért él mint írja – csak egy évet.7 Ailianosznál olvasható egy történet a ~ról és a →sasról:8 a ~ a tengerből kiemelkedő kis sziklán karjait szétterítve napozott, amikor meglátta egy sas, és azt gondolva, hogy az egész családjának elegendő ebéd lesz, felkapta az állatot. Az azonban mind a nyolc karjával átfogta a madarat, és lehúzta, míg végül a halott sas ott lebegett a vízen, a saját étke áldozataként. Ailianosz a példázatot azzal zárja, hogy sok madár jár így. A ~ az antik művészetnek is kedvelt motívuma, a tenger világát ábrázoló festményeken és mozaikokon mindig szerepel. • Az a tény, hogy a ~ nem szerepel a Bibliában, nem akadályozta meg a középkori
szerzőket, hogy valós vagy fantáziával dúsított ismereteiket szimbólumokká alakítsák. Isidorus szerint neve onnan ered, hogy sok lába van. És valóban sok csápjával megragadja mindazt, amire csak vágyik, és nem is ereszti, amíg fel nem falja.9 A jobbára Plinius olvasatán alapuló szintézis a bestiáriumokban is visszaköszön,10 és a falánkság bűnét tulajdonítják neki. Színváltoztató képességéről nem sok szót ejtenek a bestiáriumok, de a szárazföldön élő →kaméleon mellett azért megemlítik, hogy a ~ a színlelés vízben élő szimbóluma.11 • Az újkorban a közvetlen vallási értelmezések kevesebb teret kapnak a világi jelképekkel szemben. A reneszánsz és barokk kor a rendkívül gazdag etikai-politikai irodalmat is bevonva alakította ki a maga jelképrendszerét. A ~ újkori szimbolikája minden korábbinál gazdagabb és gyakoribb, és a korabeli világképbe mindennél jobban beilleszthetőnek bizonyult. Az az ókori hiedelem (különösen Ailianosz leírása12), miszerint a telhetetlen, mindent felzabáló ~ oly mértékben falánk, hogy egyéb híján saját csápját is lerágja, még az újkorban is tartotta magát, így a falánkság egyik jellemző zooszimbóluma maradt.13 A barokk képzettársítások egyik gyöngyszeme, miszerint az önmagát emésztő irigyhez, aki saját szívét, lelkét eszi, öncsonkítása révén (Se devorat ipsum) könnyen társítható a ~, ezért az irigység jelképe.14 Az a hiedelem, miszerint a ~ kiöklendezi a halmaradványokat, a puhatestű egyetlen pozitív szimbólumának megalkotásához vezette a barokk fantáziát: a gyónás során a bűneit megbánó lélek jelképét látta benne.15 A Plinius által leírtak közül („különösen, ha megrémül, a környezete színéhez alkalmazkodik”) a ~ színváltoztató képessége mozgatta meg a leginkább az újkori fantáziát. A kor morálfilozófusai által oly részletesen tárgyalt színlelés (simulatio) és rejtezkedés (dissimulatio) kérdése köszön vissza, amikor a kaméleon mellett a színlelés legjellegzetesebb zooszimbólumaként tartot



Polip Polip
277
ták számon. Ehhez kapcsolódóan a mások elvárásai szerint működő, a másokhoz – a rokonszenv elnyerése érdekében – idomuló hízelgésnek is a szimbóluma.16 Szintén ókori források nyomán a ~ a paráznaság bűnében is vétkes, s azért is rövid életű, mert a kéjvágy teljesen legyöngíti. Különösen a nőstény, aki a kéjvágy következtében a gyakori szülésbe pusztul bele.17 A buja vágyak ugyanakkor, Pierio Valeriano szerint jó, ha egy évig tartanak, így a ~ a szerelem ingatagságának költői szimbóluma is,18 mert különféle színeket vesz fel – akár a szerelmi érzés – érzelmi állapota szerint. Oregánóval együtt ábrázolva pedig garantáltan a szerelem elmúlását, sőt elfelejtését jelképezi.19 A ~ot előszeretettel ábrázolták más tengeri állatokkal, s így a muréna, máskor a kagyló is (szimbolikus és valós) képbe került. Joachim Camerarius egyik híres emblémája20 a ~ és ősi ellensége, a muréna küzdelmét jeleníti meg, amelyet az antik szerzők közül Ailianosz nyomán21 – részletesen meg is magyaráz. Ha kagylóval együtt ábrázolják a ~ot – „a fortély fortély által győzetik le” gondolat- és mottósorozat értelmében –, akkor a képen ikonográfiáját tekintve egy zárt kagyló látható a héja közé beszorult ~csáppal.22 A ~ tehát megbűnhődik, hogy ravaszul hozzá akar férni a kagyló húsához a Praedant praedatus (A ragadozó zsákmány lesz) mottóváltozat szerint, amelyre több bibliai hely is utal (Ézs 33,1; 1Makk 16,22).23 • A ~ víz alatti, vízhez kötődő életével, nyálkás karjával, a hozzá kapcsolódó túlzásokkal és tévhitekkel nem tartozik a szívesen látott állatok közé. Szépirodalmi művekbe legtöbbször átvitt értelemmel kerül be. Ady Endre a Megint Páris felé c. versében az emlékek nyomasztó súlyát érzékelteti említésével: „Sebzett száz kézzel fogdos össze / Száz nagy polip, valótlan emlék”. Tóth Árpád számára a bánatot, a betegséget jelképezi az Az új tavaszra c. versében: „a lég oly lomha, súlyos örvény, / Fulladva, fájva görnyedek, / S száz halk polip-karjával roppant / Las
san átfon, s alélni roppant / A bú, a renyhe szörnyeteg.”. József Attila a vágyott–taszító nőiség megnevezésére használja az Asszonyvárás asszonyszobor mellett c. versben: „Aszszonyra várok [...] / Szent és messzi asszony. / Egy áldott száj, ki számra / Mohó polipként s forrón rátapadjon”. A magyar népi képzeletben és művészetekben nincs szimbolikus megjelenése.
1 Arist. Hist. an. 524a–b; Plin. NH 9. 85–86. 2 Plin. NH 9. 87. 3 Uo., 86. 4 Ail. NA 1. 27. 5 Uo. 6 Plin. NH 9. 87. 7 Ail. NA 6. 28. 8 Uo., 7. 11. 9 Etym. 12, 6, 44.
10 Ashmole 1511, 1033. 11 Brunetto, 194. 12 Ail. NA 1. 27. 13 Pier. Valer. 349; Ripa 1618, 258; Picin. 222. 14 Picin. 222–223. 15 Lucar. 179. 16 Pier. Valer. 350; Picin. 223. 17 Pier. Valer. 353; 18 Uo., 352–353; Ripa 1618, 263–264.
Polip. Aldrovandi, Natura picta



Polip 278 Pulyka
PULYKA
(gallo indiae, gallopavo)
Jelentése: lobbanékonyság, hirtelen harag, haragosság
A vad~ból háziasított ~félék mindegyik változata erőteljes, nagy testű, különböző színkombinációkban megjelenő madár. A ~t az új kontinens, Amerika felfedezése után a spanyol hódítók hozták be Európába a 16. sz. elején. Elnevezése akkor (az eleinte Indiának hitt felfedezés okán) indiai tyúk volt. Első leírása Kolumbusznak tulajdonítható, aki 1503-ban egy nagyon nagy madárról írt, míg Hernán Cortés 1522-ben méretében a →pávához hasonlítható tyúkféléről számol be. Ikonográfiáját tekintve, egyik első ábr.-a Joachim Beuckelaer 1568-ban festett, sajátos, vallásos témával álcázott csendéletén látható (Krisztus Mária és Márta házában).1 A 16. sz. közepére finomabb, puhább húsának köszönhetően kiszorította a konyhából a pávát, de szimbolikáját illetően későn érkezett Európába ahhoz, hogy a zooszimbólumokban gazdag és változatos reneszánsz kori ikonológiában helyet kapjon. Korabeli besorolása a tyúkfélékhez kötötte és elnevezése, a pávához való hasonlításon túl, még a 17. sz.-ban is a (francia, olasz nyelvben) indiai tyúk, indiai kakas volt, máshol (spanyol) a páva nevét kapta meg, van pedig olyan nyelv is (angol), amely a török kereskedők révén megismert madár nevét a közvetítőkhöz kapcsolta. Magyar nyelvi eredete bizonytalan. • A ~ egyetlen tulajdonsága, amelyből egyetlen zooszimbólumát is kialakították, a lobbanékonyságához, dühös, haragos reakcióihoz kötődik. Így lett – már
a 16–17. sz. fordulójától – a hirtelen harag szimbóluma. Joachim Camerarius emblémája és a mottó (Rabie succensa tumescit) tökéletesen visszaadja a ~ról mindmáig élő képet: az égő haragtól felfújja magát.2 A ~méreg, a nyaka körüli bőr vörös színe, a haragtól felfújt madár ábrázolásának legjellemzőbb elemei. A ~ viselkedése jól mutatja, hogy az arc kellemét és szépségét mennyire tönkreteszi a harag és az ingerültség által előidézett torzulás.3 Klasszikus ókori vagy mitológiai ~példa híján mindazonáltal a klasszikusoktól (Ovidius, Seneca) a haragra vonatkozó érzékletes idézetekkel sorolták be a madarat a többi zooszimbólum közé. • Miskolczi Gáspárnak a ~val kapcsolatos magyarországi ismereteket összefoglaló Vad-Kertjében a páva ismertetésénél említi, és követve a madár korabeli európai „rendszerezését” egyetlen „jellembeli” tulajdonságként a haragosságot említi: „az Indiai Páva, aki ma immár közöttünk is közönséges és Magyarul Indiai Tyúknak avagy Pulykának híjjuk, nem olly ékes ugyan reá nézve, mint a mi páváink, hanem igen haragos, főképen a’ kakas pujka”.4 • A ~, mint a baromfiudvar nagy testű szárnyasa, hangjában, viselkedésében veszekedős benyomást kelt. A hirtelen fellobbanó haragra utal a Szigligeti Ede Liliomfijában elhangzó mondat: „Uram, most mindjárt elfut a pulykaméreg”. Arany János az ingerült ~t A Jóka ördögében (1851) a zsémbes asszonyhoz, Júdithoz hasonlítva a madár viselkedésének tökéletes megfigyeléséről tanúskodva írja le: „Láttad-e a pulykát, ki magas szeméten / Gőgösen országol, mint királyi széken, / Legkisebb bántásra, legcsekélyebb gúnyra, / Mirígytelte nyakát, a midőn felfúja? / Vérszín pötyögője, haragtűzben égve, / Mikép megyen által szép világos kékbe? / Mikép játszik újra halaványas zöldet? / És mikép kotorja szárnyával a földet?”. Ugyancsak a berzenkedő ~ alaptulajdonságát örökítette meg Vas Gereben Garasos arisztokrácia c. regényében egy házaspár kapcsolatában: „Szegény Fad
19 Pier. Valer. 353; Ripa 1618, 377–379. 20 Camer. IV, 39. 21 Ail. NA 1. 32. 22 Capaccio Impr. III, 9v. 23 Picin. 223.
❧



Pulyka Pulyka
279
Pulyka. Pólya, Állatország képterme
diné mindannyiszor hasonlított a pulykához, mikor Faddi bácsi galambjának szólította.” A régi jó idők c. regényében a ~k az udvarló jelképei, akik az ablakból kapkodják ki a rozmaringot – azaz a ház eladó lányait. • A ~t a magyar szólásokban és közmondásokban is a dühös vagy indulatos emberrel, a hirtelen haraggal azonosították: „mérges, mint a pulyka”, „olyan, mint a pulykakakas”.5 A ~kakasra vonatkozó mondás néha a gőgös emberre is vonatkozhatott: „kevély, mint a pulykakakas”.6 A szülői házból elkerült fiatalasszonyok sokszor nehezen szokták meg új otthonukat, hazakívánkoztak a családi házba, az édesanyjukhoz. Ilyenkor mondták kissé élcelődve, hogy „anyjuk után pipelnek a pulykák”: a „pipel” a fiatal madarak vékony „pip” hangjára utalt.7 A vak tyúkhoz hasonlóan „néha a vak pulyka is megtalálja a magot”. Mind a két állattal kapcsolatos mondás arra utal, hogy néha az ügyetlen ember is megtalálhatja a helyes megoldást.8 A pulyka elfogyasztásával kapcsolatban – eltérő jelentéssel – több mondást ismertek: „megette a pulykát” (nem tudta a rá bízott feladatot elvégezni). Ugyanakkor „pulyka volt a pecsenyéje” (biztató jelet kapott).9 A szeplős emberre gyakran használták a „pulykatojás” hasonlatot: „olyan, mint a pulykatojás” vagy „tarka, mint a pulykatojás”.10 „Álmos, mint a beteg pulyka”, mondták régen arra, akin látták, hogy alig bír ébren maradni.11 Az ország több területén ismerték a „szebb a páva, mint a pulyka” című játékot, amelynek célja a ~ bosszantása. Az állat a leírás alapján felbosszantja magát a mondókán (amelynek helyenként egyszerű dallama is volt) és visszakiabál.12 A Kitrikoty mese c. népdalban (más néven: kitrákotty-mese) a ~ is megjelenik a vásárban „félpénzen” vásárolt állatok között.13 A Drogon lányok Tombácz János meséjében ~lábon forgó kastélyban laktak.14 A ~ hiedelemlényként, „ördöngős útitársként” is ismert volt: az éjszaka magában utazó embert bizonyos távolságban követi, nyomában
van. Hiába kergeti, veri, üti le lábáról, töri el az egyik lábát és futamodik meg előle, mindig a sarkában van. A ~ ezekben a történetekben egy kísértet, akitől az utazót csak az Istenhez való fohászkodás menti meg. Hasonló elbeszélések megtalálhatók más állatokkal (→kutya, →macska, →kecske, csirke, ill. →disznó) is.15 Kassai József szókönyvében írt arról, hogy Hegyalján a karmazsin virágot, vörös gyöngyvirágot (polygonum orientale) „pulykaorr-virágnak” nevezték.16
1 Amszterdam, Rijksmuseum. 2 Camer. III, 47. 3 Picin. 121. 4 Miskolczi 1702, 314–315. 5 Szemerkényi 2009, 1168. 6 O. Nagy 2010, 568. 7 Szemerkényi 2009, 1168. 8 Uo. 9 Uo. 10 Uo. 11 O. Nagy 2010, 568. 12 Lázár 2008, 130, 236, 428. 13 Kriza 1975, 155. 14 Bálint 2012. 15 Kandra 1897, 192. 16 Szinnyei 1901, 121.



R
RÁK
(karkinosz, cancer)
Jelentései: ravaszság, feltámadás, (páncélját váltó rák), árulás (hátrafelé haladó rák), alázat (hátrafelé haladó rák), lassúság, életvitel megújítása (páncélját váltó rák), előrelátás, termékenység, bujaság
pénzeken, pajzsokon, amelyeken apotropaikus (bajelhárító) szerepük volt. Úgy hitték, hogy ha a →disznó vagy a →szarvas ~ot eszik, az védetté teszi őket mind kígyómarás, mind pókcsípés ellen. A gyógyításban az összezúzott és szamártejjel elkevert ~ot mindenfajta halálos (skorpió-, kígyó-) csípés hatásos ellenszereként használták. Közmondásos volt a ~nak, különösen a szemének a mozdulatlansága. A ~ és a →skorpió közötti nagy hasonlóság képezte különféle hiedelmek alapját. Ha levágják a folyami ~ ollóit és testét homokba temetik, skorpió születik belőle,2 ill. amikor a Nap a Rák csillagképbe lép, az elpusztult ~ skorpióvá változik.3 Az állatot jellemző ravaszságra épül a Rák csillagkép eredetmítosza is. Amikor Héraklész a lernai →hüdrával küzdött, Héra egy nagy ~ot küldött oda, hogy hátulról harapdálja a hérosz bokáját. Amikor Héraklész agyoncsapta a ~ot, Héra hálából csillagképként az égboltra helyezte. • A ~ ugyan nem szerepel a Bibliában, de a keresztény szimbolikus gondolkodásban és ikonográfiában jelképes értelmet kapott. Szt. Bazil és nyomdokain Szt. Ambrus az állatok élelemszerzési módszereit tárgyalva a ~ ravaszságát hangsúlyozva részletesen leírják azt, amit később Isidorus és a bestiáriumok is rendre a ~ fő ismérvének tekintettek. Elmés technikát fejlesztett ki ugyanis, hogy a héjába zárt osztrigához hozzáférjen: megvárja a pillanatot, amikor az osztriga kinyílik, akkor egy kis kavicsot dob bele, amely megakadályozza, hogy újra be tudjon csukódni a héj, így a ~ könnyen hozzáfér az osztriga húsához.4 Isidorus lábbal rendelkező →kagylónak írja le a ~ot, aki az
A több tízezer fajt számláló, rendkívül változatos méretű és felépítésű ~ok egy része a vízi, egy része a szárazföldi élethez alkalmazkodott. A jellegzetes olló és csáp szinte valamennyi ~fajta jellemzője. • A ~ mint vízben is élő lény, gyakran látható a víziistenek ábrázolásain: a hajukat díszítő ~olló a vizek világához tartozás jele. A ~ legfőbb tulajdonságának az ókorban a ravaszságot tekintették, ami jellegzetes szárazföldi viselkedéséből vezethető le: sohasem egyenesen megy, hanem mindig ferdén. Plinius leírása szerint a ~ akkor megy visszafelé, éspedig igen gyorsan, ha veszélyt érez.1 A ~nak az ókorban mágikus erőt tulajdonítottak, ezért ábrázolása gyakori volt gemmákon,
Rákok. Raff, Természet história



Rák Rák
281
osztrigát igen kedveli, majd röviden ismerteti fortélyos étekszerzési módszerét. Van folyami és tengeri ~.5 Az ételszerzéshez alkalmazott ravaszságát rendre megemlítik a középkori szerzők is hosszabb-rövidebb leírással,6 és az erkölcsi magyarázat sem maradhat el (Szt. Ambrus nyomán): a ~ olyan, mint bűnös ember, aki cselszövéssel férkőzik a másik közelébe, hogy hasznot húzzon, kielégítse vágyait.7 A ~ot gyakran a skorpióval együtt említik: ha összekötnek tíz ~ot egy köteg bazsalikommal, a közelben lévő összes skorpió odagyülekezik.8 A keresztény ikonográfiában a víziállatként, a Jézus megkeresztelését ábrázoló mozaikképen a Jordán folyót megszemélyesítő férfialak attribútuma a fején látható vörös rákolló (6. sz. eleje, Ravenna, Ariánusok keresztelőkápolnája). A vedlő, új páncélt növesztő ~ feltámadásjelkép is lehet. • A ~ újkori szimbolikája a hátrafelé járását burkolja szimbólumokba. Ez a mozgás mindenkiből más érzést váltott ki. Lehet az árulás jelképe éppúgy, mint az alázaté: ez utóbbi esetben a háttérbe visszahúzódó, a méltóságokat elkerülő embert szimbolizálja (pl. Szt. Gergely pápa); a hátrafelé haladó, egyre rosszabbá váló világra is utalhat. Lehet a gonosz ember életének a jelképe, de a földi hívságok, méltóságok és gazdagság elől meghátráló szent mártírok emblematikus értelmezése is.9 A feltámadás szimbólumaként továbbél a páncélját levedlő és újat növesztő ~, de az újkori szemléletre jellemzően, a szokások, az erkölcsök, az életvitel megújítását is jelentheti.10 A kagyló kemény héját fortéllyal szétnyitó ~ nem a ravaszság jelképe többé, hanem az iparkodás és az előrelátás, a megfontolt cselekvéssel a kellő időt kiváró, a „többet ésszel, mint erővel” mondást példájával igazoló ember emblémája; mások ugyanezt az éhség csillapítására alkalmazott természetes rátermettségnek látják.11 Egy Capaccio-impresa egyenesen azt sugallja, hogy „A megtévesztő megtévesztés áldozata lesz”,12 ugyanis az osztriga azért nyitotta szét a héját,
hogy maga is kis →halakkal lakjon jól. Valamennyi újkori szerző az ókori forrásokhoz (Plinius, Plutarkhosz, Oppianosz) fordult e történet ábrázolásakor, utalva röviden Szt. Ambrusra is, mint pl. Joachim Camerarius a Captantes capimur (Az elkapott elkap) mottóval ellátott emblémája megalkotásakor.13 Az újkorban a ~ ikonográfiája elsősorban a flamand csendéletek kedvelt attribútumaként kap szerepet, különösen a homár vagy a languszta ábrázolásával, ami a többi más attribútummal együtt a bőség, a jólét, a luxus (és a technikailag tökéletes részletek) mesteri megörökítését célozta. A bőséges kínálatból l. pl. Jan Davidsz Csendélet gyümölccsel és homárral c. 1648-as művét.14 • A páncélját levető ~ot Miskolczi Gáspár az igaz keresztények ábrázolójának nevezi, akiknek „pénitzentzia-tartásokat minden nap újítaniok illik”, de a termékenységet és a bujaságot, valamint a ravaszságot is jelképezi. Szintén negatív értelemben: „a’ Rákok a’ gonoszokat is példázzák, kik az igazságnak útában mindenkor hátra másznak, elébb pedig soha nem mennek”. A hátrafelé menés itt a gonosz árulókat jelképezi. A Vad-Kert a ~nak a hagyományosan az osztriga becsukódását ravaszan
Rákok. Aldrovandi, Natura picta



Rák 282 Rigó
Rák osztrigával. CC
RIGÓ (merula)
Jelentései: paráznaság, magányosság, kísértés, ördög, bűnbánat (a rigó éneke)
megakadályozó módszerét, a csigákra vonatkoztatja. A vadászó ~okat pedig az álnok, ártó „a’ tökélletlen Atyfiakhoz” hasonlítja, „kik az ő hűséges barátik után titkon intselkednej, és hogy nékiek könnyebben árthassanak, keresve keresnek arra való alkalmatoságot”.15 • A ~ irodalmi szövegekbe érdekességként ollója, páncélos teste – az állatmesék hátrafelé menő állataként vagy emberi tulajdonságok hordozójaként kerül. Vértesi Arnold A tengeri rák c. novellájában az állat mint a megvesztegetés, az előnyszerzés eszköze szerepel. Tompa Mihály Elmélkedés egy levél felett c. versében a változatlanság, a mozdulatlanság jelképe: „A világ halad, csak mi nem megyünk / Sem hátra, sem előre, mint a vén rák.” József Attila egy egész verset szentelt neki (A rák), amelyben beszélteti is: „S erős ollómmal utat vágok a moszatok közt, csengő karikák röpülnek / [...]. Páncélom erős áramok sodrában keményedik, / [...]. Kék virágállat fénylik hátamon:...” • A ~ a lassúság, a tehetetlenség jelképe a magyar folklórban: „rákháton jár” (késedelmes, lassú ember); „elkésett, mint a rák az élesztővel” (lemarad valahonnan); „hogy a rák a vetésre ne menjen” (kitérő választ akarnak adni valamire); „megbüntette a rákot, vízbe vetette” (rosszat akart, de jót tett vele); „vörös lett, mint a főtt rák” (a bármi miatt elvörösödő ember); „rákláb ebédre” (nevetségesen kevés ebéd); „olyan, mint a rákevés” (a sok munkával, de kevés haszonnal járó ténykedés).16 A ~szemet Jászdózsán a szembe esett apró tárgyak eltávolítására használták.17 A Bihar megyei Komádi fehérhímzésének
jellegzetes motívumát „rák”-nak nevezik. • A magyarországi művészetben a ~ lehet a gonosz, a bűnösség, az állhatatlanság, a tapintás szimbóluma.18 Mint zodiákus jegy ábrázolását l. pl. gyámkő a kolozsvári Wolphard–Kakas-ház zodiákus termében Wolphard István építkezéséből (Cluj-Napoca, Románia, 1586 előtt).19 Hátrafelé való mozgása miatt a ~ a butaságot, tudatlanságot szimbolizálja pl. A gondolkozás fáklyája a metafizika (1640) c. rézmetszeten, ahol egy ~testű, emberfejű, szitakötő szárnyait viselő lény jelenik meg a Tudatlanság függönyét elhúzó, a Tudást jelképező nőalak előtt.20 Nagy Ágnes Languszta (2013) c. samottszobra a tenger, a hullámok, az elvágyódás, a vágyak szimbóluma. Heraldikai elem is: Lackner Kristóf nemesi címerén nád látható, amelyet balról ~, jobbról →hattyú érint.
1 Plin. NH 9. 98. 2 Ov. Met. 15, 369–371. 3 Plin. NH 9. 99. 4 Ambr. Hex.V, 8, 22. 5 Etym. 12, 6, 51. 6 Ashmole 1511, 1033–1035; Brunetto, 133; Cecco, III, 26 és 28. 7 Ashmole 1511, 1033–1035. 8 Etym. 12, 6, 17; Ashmole 1511, 1025, 1039. 9 Picin. 218, 219, 220. 10 Uo. 11 Uo. 219. 12 Capaccio Impr. III, 35r. 13 Camer. IV, 51. 14 Berlin, Gemäldegalerie. 15 Miskolczi 1702, 574–575. 16 O. Nagy 1966, 572–573. 17 Gulyás 1976, 137. 18 Seibert 1986, 270; Vanyó 2000, 226–231; Dittrich 2004, 274–276; MAMŰL IX, 2009, 355. 19 AH 1974/2, 334–336; AH 1991/2, 157–164; Kovács 2003, 36. 20 Barokk művészet 1993, 385–386.
❧



Rigó Rigó
283
A számos fajt számláló ~ közepes méretű, rovarokkal, férgekkel, bogyókkal táplálkozó erdőkben, kertekben élő énekesmadár. És bár a sárga~ is gyakori, a fekete az, akinek szimbolikáját – a fekete szín említése nélkül, bár attól nem függetlenül – tárgyalják. • Bármilyen dallamosan énekel is a ~, az ókorban a mitológiában nem szerepelt és nem keltett szimbólumokban mérhető különösebb érdeklődést sem. Lényegi leírást nem kapunk róla az ókori természetrajzokban, jobbára csak annyit, hogy a fekete~ mellett – sehol máshol, csak az árkádiai Cyllene hegyen – létezik fehér~ is,1 valamint hogy nyáron gyönyörűn dalol, télen viszont alig csipog, sőt a nyári napéjegyenlőségkor el is némul.2 A tél a hangja mellett még tollai színében is változást hoz: feketéből vörösesbarna lesz.3 Különösen ez utóbbi megfigyelés képezte szimbolikájának fontos elemét a középkorban. • A Bibliában nem szerepel a ~, és a középkori állatos szövegek sem említik gyakran. Isidorus, mint mindig, fantáziadús etimologizálásból indul ki, s eszerint harmonikusan modulált (medula) éneke vagy magányos repülése (mera volans) okán kapta nevét. Továbbá fekete színe érdemel még nála említést.4 A madár magányosságra való hajlama gyakori ismérve marad, dallamos éneke pedig közhelyszámba megy.5 Hugo de Folieto Aviariuma a madár fekete színe miatt állítja, hogy „azokat jelképezi, akiket a bűn fekete színe festett be”.6 Ez a bűn pedig a test gyönyöreinek élő paráznaság, amelyre kellemes éneke serkenti a bűnösöket. Szt. Benedek legendájában csábítóként tűnik fel a ~: a remete arca előtt körözött, ám ő keresztet vetett, s erre eltűnt a madár. E legenda alapján a kísértés, a paráznaság, az ördög szimbóluma. Az ókori szerzőkre és Isidorusra is tekintettel a Cyllene hegyen fellelhető fehér~ szimbolikáját is pontosítja: a szemérmetes tevékeny élet szimbóluma. A bestiáriumok is ezt az összefoglalót ismétlik szó szerint vagy ebből szemezgetnek.7 Na
rancssárga csőrével és szemhéjával, arányos alkatával e fekete madár kifejezetten szép, így nem tudni, a középkorban Richard de Fournival szerelmi bestiáriuma miért nevezi a madarak közül a legcsúfabbnak. Viszont gyönyörű éneke miatt – bár évente csak két hónapig dalol – szívesen tartják kalitkában.8 E bestiárium illuminált kézirataiban kalitkába zárva jelenítik meg.9 Egyes bestiáriumok szerint a csúnya, de kellemes énekű madár csak kétszer énekel évente (mások szerint, mint Pierre de Beauvais részletes leírásában, áprilistól május végéig, megint mások szerint akár három hónapig). A rútnak tartott, ám szépen éneklő madárra vonatkozó erkölcsi magyarázat azt sugallja, hogy évente legalább kétszer meg kell bánni bűneinket, továbbá nem a test csúfságára, hanem a lélek harmonikus szépségére kell figyelnünk, amit a madár dala jelez.10 A szépséges éneke a bűnbánat szimbóluma. Ikonográfiája a középkorban a fenti szimbólumokra épít: különösebb jellegzetességektől mentesen, fekete madarat ábrázolnak,11 de díszítőelemként is feltűnik a színes madarak között a kódexek lapjain. • Az újkori ~ továbbra is – pliniusi olvasatban – nyáron dalol, télen alig csipog. Ehhez kapcsolódóan született szimbolikus
Rigók. CC



Rigó Rigó
284
értelmezések azonban ritkák és esetlegesek: lehet pl. a haldokló bűnös ember jelképe, aki hiábavaló, hiú örömök közt töltve ifjúságát, az öregkor telén nem találja nyelvét, nincs ereje se szólni, se megbánni vétkeit. De fordítva is értelmezhető, mert a bűnbánatot is jelképezheti,12 s szimbolikáját illetően ennél többet nem igen jelentett. • Miskolczi Gáspár állathistóriájában a klasszikus szerzőktől vett olvasatban a fekete- és sárga- mellett megemlíti a költöző barna~t, aki a madár magányosságra hajlamos életvitelére aszszociálva „méltán ábrázolója lehet a Remete módra élő és magános életet szerető embereknek, aki mindazonáltal alattomban csak eljár”. Kellemes énekéről is tudvalevő, hogy „télben osztán rekedezni, végre meg pedig meg is szokott némúlni”.13 • A sárga- és a fekete~ elterjedési területén a legismertebb énekesmadarak közé tartozik. Dallamuk, énekük, felépítésük, színük eltér ugyan, de ez nem befolyásolja közkedveltségüket. Irodalmi szövegekben nemritkán vidám, oldott hangulat közvetítői, mint pl. Gyulai Pál és Reviczky Gyula versében a rímelés segítségével. Gyulainál a „Piroslik a cseresznye a / Fán, / Ilyen piros még soh’ se’ volt / Tán. / Rigó füttye üdvözli is / Már, / Rája szegény olyan régen / Vár.” Reviczky Erdei hal c. versében így szól: „Itt vagyok már, itt vagyok! / Sárga rigó, jó napot!” Vajda János Nyári les c. versében az énekét örökíti meg, s ezt teszi Tóth Árpád is az Áprilisi capriccióban: „Víg torku rigó most bujva elül.” „Rigó fuvoláz; rája tíz / Zugból is felcsivog a csíz.” • A magyar nyelv ~ként tart számon kétféle, fekete, ill. sárga tollú énekesmadarat, akiket a színük alapján különböztet meg, habár ornitológiai szempontból nem egy fajhoz tartoznak. A ~ a keresztény szimbolikában a kísértést jelképezi a fekete~, szimbólumához a színe miatt külön negatív konnotáció is kapcsolódik. A magyar tárgyalkotó népművészetben megjelenő madármotívumok esetében sokszor nem könnyű azonosítani, hogy ponto
san melyik madárfajt ábrázolják, gyakran a helyi megnevezés is csak madárként, általánosan jelöli a motívumot. Ezzel a madarakhoz általánosan kapcsolódó jelentések kerülhetnek előtérbe, mint pl. a szabadság vagy a szerelem. ~ként azonosítható motívum jelenik meg a cserépedényeken, tányérokon, vizes- és borosedényeken az északi és a déli megyék fazekasközpontjaiban. Többnyire párban találkozhatunk velük a keresztszemes hímzéseken, míg faragványokon ritkábban fordul elő ez a motívum. A népdalok szövegében, azonban már pontosan megtalálható a ~ – habár bizonyos esetekben a színre vonatkozó megkülönböztetés elmarad. A sárga~ a természeti kezdőképekben jelenik meg legtöbbször: „Sárgarigó rezegteti a tollát, Ez a kislány sajnájja a babáját. / Úgy sajnájja, majd meghasad a szíve, Három hete nem beszélhetett vele.”14 A szerelmi dalok mellett a legényvirtushoz kötődőben is találkozhatunk ezzel a kis énekesmadárral: „Sárgarigó, darázsfészek, Nem leszek én mindig részeg, / Maj’ megtudják a pusztában, Ki a legény a csárdában.”15 Egy másik változatban: „Sárgarigó, darázsfészek, Nem is legény, ki nem részeg, / Dráva, Száva, Duna, Tisza, Huncut aki ki nem issza.”16 A gyermekfolklórban mondókákban, nyelvtörőkben, kiszámolókban jelennek meg a ~k. Hangutánzó mondóka pl. a következő: „Hahó, fütyül a rigó!, Ó tilijó, mi jó, Érik a dió!, Icsó, köll dió?, De még nem jó! Cipó, dió, de jó!”17 A magyar abc egyik legnehezebb betűjét gyakoroltatja a következő nyelvtörő: „Répa, retek, mogyoró, korán reggel ritkán rikkant a rigó.” A fogócska, bújócska játékoknál szükséges kiszámoló mondókák között is találunk példát a ~ említésére. „Egyedem-begyedem keszkenőbe, Mikor mentem az erdőbe’, Fütyült a rigó, Te vagy a fogó!”18 Fiúk és lányok által közösen játszott körjáték szövege is említi a ~t: „Ettyem-pettyem, pitymálára, Szól a rigó rikottyára, Cérnára, cinegére, Cucc ki a mezőre! Hess, hess kismadárka,



Rigó 285 Róka
Róka. Raff, Természet história
Szállj a rózsafára, Ingó-bingó rózsa, Te vagy a fogócska!”19 A túlzott büszke viselkedést a hagyományos paraszti közösségekben sokszor nem nézték jó szemmel, amit csúfoló versek formájában ki is fejeztek. „Sárgarigó, köménymag, Jaj, de kevély legény vagy. Vékony cérna, kendermag, Jaj, de kevély leány vagy. Fakó szekér, kenderhám, Mind a kettő rossz szerszám.”20 • A magyarországi művészetben a ~ ritkán hordoz szimbolikus értelmet. Csontváry Kosztka Tivadar Önarckép rigóval című képén (1913) a ~ a természetet, a földközeliséget jelképezi.21
1 Arist. Hist. an. 617a 12; Plin. NH 10. 87; Ail. NA 5. 27. 2 Plin. NH 10. 80, 88. 3 Uo., 10. 80; Ail. NA 12. 28. 4 Etym. 12, 7, 69.
5 Ashmole 1511, 865. 6 Hugo Folieto, XLVIII. 7 Ashmole 1511, 951. 8 RdF. 384. 9 Oxford, Bodleian Library, Ms. Douce 308, f. 92v. 10 PdB vers. LXIX; BV X. 11 Grootseminarie Brugge, Ms. 89/54, f. 7; Hága, Koninklijke Bibliotheek, KB, KA 16, f. 95r. 12 Picin. 126. 13 Miskolczi 1702, 461–462. 14 OLSVAI szerk. 1987, 675. 15 Uo., 404.
16 A magyarság néprajza III., Bp., 1943, 57. 17 Gágyor 2002, 152. 18 Uo. 151. 19 Uo. 150. 20 Uo. 151. 21 MÉ 1994/1–2, 158–160.
RÓKA
(alópéx, volpes/vulpes)
Jelentései: álnokság, ravaszság, okosság, ördög, eretnekség, színlelés, óvatosság, leleményesség, fondorlat
Erdők, ligetek ragadozója, de emberi települések környékén is szívesen tanyázik. Óvatos, ravasz állat, mindenféle kisebb állat a táplá
léka, de mivel kedveli a gyümölcsöt, a szőlőskertekben is kárt okoz. Bundájának színárnyalatai különböztetik meg őket, de a vörös a legismertebb. • A ~ álnoksága és ravaszsága közmondásos volt az ókorban is,1 az ilyen karakterű emberekre ugyancsak alkalmazták a „ravasz róka” jellemzést.2 A görögöknél széles körben a Kr. e. 5. sz.-tól szerepel gyakran elsősorban a komédiairodalomban. A mitológiában ritkán említik,3 ellenben a görög meseirodalomban az állatok között az élen áll: hol ő szedi rá a másikat,4 hol azok őt.5 Ailianosz részletesen leírja a ~ okosságát és zsákmányszerzési módozatait.6 Az ókori tanmesékben játszott szerepe a későbbi korok számára is rengeteg értelmezési lehetőséggel és erkölcsi tanulsággal szolgált. A ~nak kultikus jelentése a rómaiak körében volt: a gabonaistennő, Ceres ünnepén (Cerealia, április 19.) az állat farkához égő fáklyát kötöttek, és így űzték el,7 hogy vigye magával a gabona pusztulását okozó lángot. • A Bibliában gyakran előfordul, büntetést és fenyegetést egyaránt jelképezhet. Sámson égő csóvát maga után húzó ~kal égettette fel a filiszteusok földjeit (Bír 15,4–5). A virágzó szőlőskertet elpusztító ~k Izrael ellenségei: „Fogjátok meg a rókákat s a rókafiakat, mert feldúlják a szőlőt” (Én 2,15); Ezékiel a romlást hozó hamis prófétákat hasonlítja a ~khoz (Ez 13,4), Krisztus pedig Heródest (Lk
❧



Róka Róka
286
13,32). • A középkori ~értelmezések sora a Physiologussal kezdődik, amelyben a ~ keresztény alapokon válik a ravaszság és az álnokság szimbólumává. A Physilogus a madarak könnyebb elkapása okán magát halottnak tettető ~ történetét használja fel, hogy az állatot az ördöggel, a sátánnal azonosítsa.8 Isidorus a történethez hozzáteszi, hogy a ~ sosem egyenes vonalban fut, hanem cikcakkban,9 ami szintén az egyenes utat kerülő álnokság jellemzője. E két lényegi történet alapján alkották meg a bestiáriumok is a maguk ~képét, eltérő retorikai fogásokkal ékítve az állat szimbolikáját.10 Ezek szerint a ~ nemcsak maga az ördög, de az eretnekség is, amely az óvatlan hívőt fenyegeti. Guillaume Le Clerc Isteni bestiáriuma a Róka-regényt is felidézi, amikor a testi vágyak vonzásában élők számára lefesti, hogyan végzi a test és a lélek a halálukat jelentő Renart, a róka, azaz az ördög szájában.11 Azt is olvashatjuk, hogy a ~ azért fut ferdén, mert az égi dolgokat jelző jobb lábai rövidebbek, mint a földi dolgokat szimbolizáló bal.12 Dante Isteni színjátékában az Egyház szekerét megtámadó ~ az eretnekség jelképe.13 A középkori ikonográfiában az eretnekség jelképe a →libáknak, →tyúkoknak, madaraknak prédikáló szerzetesi csuhába öltözött ~. Ez az ábr. nemcsak a Róka-regény egyes kéziratos verzióit illusztrálja, de hóráskönyvekben is gyakori elem; egy 15. sz. bonni süteményforma is fennmaradt, amelyen a ~ csuklyájából libák kandikálnak ki.14 Gyakori késő középkori gótikus kódexdíszítő zooelem lett, különösen attól kezdve, hogy elterjedt a ravasz ~ figuráját középpontba állító állatmeseciklus, a Róka-regény (pl. a flamand Nivardus műve a 12. sz.-ból: Reinaert de Vos; francia: Roman de Renart; német: Reineke Fuchs). A középkori ábrázolási hagyomány a bestiáriumokban kizárólag a Physiologus óta ismételgetett történetet vizualizálja.15 A ~ a lapszéli díszítések között mint a leggyakoribb aiszóposzi mesealak gyakran szerepel, vala
mint a vadászatról szóló könyvekben és ábr.-okon szintén rendszeresen feltűnik. • A ~ újkori képe és szimbolikája egyes elemeinek hangsúlyozása a korszak változásainak is tükre. Ripánál a csalárd leleményességet jelzi a ~, ill. a ~bőrbe bújt nőalak16; a bírák megvesztegethetőségének is egyik attribútuma, hiszen ravaszság kell ahhoz, hogy mások pénzét kicsalják.17 A katolikus vallás ábrázolását a 16–17. sz. fordulóján Ripa szintén kis ~kkal mint attribútummal képzelte el, akik az egyházat szimbolizáló ifjú lába alatt az eretnekeket jelképezik, akiket „a mi hitünk végül legyőz, meggyőz vagy eltapos”.18 A fondorlat szimbolikus ábrázolása sem képzelhető el a ~ nélkül,19 de minden szimbolika a ravaszságára épít. Picinelli szimbolikus világa a hanyatt fekvő, magát halottnak tettető ~ és a madarak köré kész szimbolikarendszert épített. Így lett a ~ a csalárdság mellett a színlelés és az álszentség szimbóluma is. Ugyanez a történet a zsákmánnyá váló madarak szempontjából az óvatlanokat romlásba taszító világi élvezetek csalóka mivoltára emlékeztet.20 A ~ óvatosságát és okosságát tanúsítja egy ókori történet felelevenítése: a ~ aszerint kel át (vagy nem) a befagyott folyón, hogy a fülét a jégre szorítva hallja (vagy sem) a víz mozgásának zaját. A Fide et diffide (Gyanakodva bizakodj) mottó – amelyet Joachim Camerarius is alkalmazott emblémáján21 – jól érzékelteti a jégen óvatosan mozgó állat elmésségét. A ~ról szóló aiszóposzi mesék különféle olvasatai is a ~ szimbolikájának bizonyos elemeit gazdagították.22 A ~ ikonográfiája pl. a Fortuna kereke-motívumhoz kapcsolódva a ravaszság és igazságtalanság dominanciáját jelképezi A. Dürer fametszetén (1515 k.). • Miskolczi Gáspár szerint három bűnt szimbolizál, mert „ravasz, kegyetlen és nagy ételű”. A ravaszságát bizonyítandó, felsorolja az antik tanmesékből már ismert zsákmányszerzési módjait. Ezzel további bűnöket is tulajdonít neki: „a Róka az ő nagy ártalmas ravaszsá



Róka Róka
287
gára nézve, akárminek sem lehet világosabb kiábrázolója, mint az ördögnek és annak tagjainak, az üldöző Kegyetleneknek, az Eretnekeknek, a Hipokritáknak és az uzsorás Fösvény Gazdagoknak.” A középkori hagyomány alapján különösen az eretnekjelentést hangsúlyozza: „A Tudósok a’ Róka-fiakon sok helyeken értik az Eretnekeket, a’kik az istennek szőlejét az Anyaszentegyházat kegyetlenül szokták pusztítani. [...] tsak a’ Róka-fiak, ezokáért: mert az Isten Anyaszentegyházának nyilván való ártalmas ellenségi soha annyit őnéki nem ártottak, (: a’ vérszopó Tyrannusok, kik által sok ezernyi ezer Hiveknek vérek ki-ontatott:) mint az alattomban való színes mézes beszédű, de azonban mérges tudományú eretnek Tanítók.”23 Bod Péter bibliai lexikonjában: „Vétetik a’ hamis Prófétáért, és az Eklésiának akármelly csalárd ellenségiért.”24 A tudatlanokat (→ludakat, →tyúkokat) félrevezető ~, azaz a ~ képében megjelenő eretnek prédikáció motívumának magyarországi elterjedtségét bizonyítja a Vad-Kert egy mondata, miszerint: „Tudva vagyon ama’ jeles tanító tréfa beszéd, a’ hozzá gyülekezett tyúkok és ludak előtt prédikáló Róka felől.”25 • A ~ a magyarság meséinek is gyakori szereplője, szépirodalmi alkotásokban is gyakran előfordul. Általában a (korral járó) ravaszság, ügyeskedés jelképe. Arany János Toldijában Toldi György jellemére utal a „rókalelkű” jelző. Vajda János Búcsú a naptól c. versében egyéni, új értelmezést ad a róka és a sajt meséjének: „Szép a leány; a szűznek csókja / Édes lehet kimondhatatlan. / De savanyu fürt, ha a róka / Szegény és módja nincsen abban.” A Róka-regények kései magyar változata Móra Ferenc meseregénye, a Csilicsali Csalavári Csalavér (1912). • A ~ a legtöbb mesében, közmondásban a ravaszság, az okosság szimbóluma, aki csak a saját érdekét nézi. Megjelenhet a mesében segítő állatként is, de ebben az esetben is ellenszolgáltatásért cserébe vállalja a segítséget, és hízelgéssel,
meggyőzéssel éri el a célját. Ezzel kapcsolatban mondták régen, hogy „sokszor véghezviszi a róka, amit az oroszlán nem tudott”.26 „Vén róká”-nak nevezték azt, aki nemcsak okos, de nagyon sok mindent megtapasztalt, megélt, ezért nem lehet egykönnyen megtéveszteni. Innen a közmondás: „nehéz a vén rókát meglőni”.27 Ugyanakkor „nincs olyan agg róka, kinek a bőre csávába nem kerülne”.28 ~hájjal megkentnek mondták a nagyon ravasz embert.29 Senki nem fájlalja az ellensége elvesztését, ahogyan „a róka halálát egy tyúk sem gyászolja”. A ~ a rosszulléttel kapcsolatban is gyakran megjelenik. Ha valaki hány, akkor „rókát nyúz” vagy „rókabőrt tereget”.30 Egy régies, ritka közmondás szerint, ha valaki képtelenséget hisz el, azt mondták: „hol láttad, hogy a róka szántson?”.31 A Nyírségben ~nak nevezték a rézgombot. Heves megyében, ha megperzselődött a ruha, azt mondták, hogy „rókát fogott”. Több helyen (pl. Udvarhelyen és Háromszék megyében) ~gombának nevezték a sárga vagy éti vargányát.32 Karancskeszi hiedelemvilágának feldolgozásában a ~t mint a gyógyítás eszközét említik. A szemmel verés (rosszakarat) által bekövetkezett
Magát halottnak tettető róka. CC



Róka Róka
288
hasmenéstől szenvedő beteget gyógyították száraz ~fejjel.33 ~farkú kölesnek nevezték a vöröskölest vagy olasz kölest, amely kiveszőben lévő gabonaféle. Kalocsán gyűjtöttek egy kendős játékot, amelynek címe: „róka, róka köztetek”.34 Hasonló játék a „sánta róka”, Bereg, ill. Zala megyéből. Mindkettő lényege, hogy a kör közepén áll egy „róka”, akit a többiek énekkel próbálnak kicsalni. Amikor sikerül, a „róka” próbál minél több embert elkapni, akik szintén „rókák” lesznek és belépnek vele a körbe.35 A ~ mint motívum nemcsak a folklórban, hanem a táncantropológiában is ismert. Országosan elterjedt a ~tánc, amely az adományozáshoz kapcsolódott, és az alföldi településeken a roma lakosság körében elterjedt férfi szólótánc. Fennmaradását nagyban szolgálta, hogy koldulás-kéregetés alkalmával a cigány gyerekek ellenszolgáltatásként járták az állatutánzó mozdulatokat az adakozó előtt.36 • A magyarországi művészetben a ~ lehet ördög, gonosz, csábítás, ravaszság.37 A ~farok az alakoskodók, álszentek szimbóluma. A zólyomi (Zvolen, Szlovákia) gótikus paplak vadászatot, ill. a vadászok kigúnyolását ábrázoló falképsorozatán (15. sz. 2. fele) szerzetesi csuhába öltözött prédikáló ~ volt látható, amint egy négy libából álló énekkart vezényel.38 A lazán kapcsolódó képsorozat e negyedik eleme egyértelműen az ostoba híveket félrevezető eretneket szimbolizáló középkori ikonográfiai téma átvétele. Az antik tanmesék ismertségét bizonyítja A róka és a gólya c. aiszóposzi mesét ábrázoló falkép a besztercebányai (Banská Bystrica, Szlovákia) Thurzó-ház falképei között a 15. sz.-ból.39 Díszítőelemként a ~ megjelenik a honfoglalás kori díszítőművészetben, pl. a bodrogszerdahelyi (Streda nad Bodrogom, Szlovákia) temetőlelet veretes tarsolyán.40
1 Ar. Pax 1067, 1189; Cic. Off. 1. 41; Hor. Sat. 2. 3. 186. 2 Theok. Id. 5. 112. 3 Apollod. Bibl. 2. 8. 4. 4 Aisop. 9, 83, 126, 269. 5 Uo., 27, 98, 128, 135, 154, 252, 287, 335. 6 Ail. NA 4. 39; 6. 24; 13. 11. 7 Ov. Fast. 4, 681 8 Phys. 15. 9 Etym. 12, 2, 29. 10 Bodley 764, 65; BM VII; Gerv. 655–684; BV XXXIX. 11 Guill. Clerc. 1307–1374. 12 BV XXXIX.
13 Dante, Isteni színjáték, Purgatórium, XXXII, 118. 14 Roman de Renart: London, British Library, Royal Ms. 10 E. iv, f. 49v; a Maastrichti Hóráskönyv: London, British Library, Stowe Ms. 17, f. 84r. 15 Hága, Museum Meermanno, MMW, 10 B 25, f. 13v; Párizs, BnF, fr. 1444b, f. 246v; BnF, lat. 14429, f. 110r; Oxford, Bodleian Library, Ms. Ashmole 1511, f. 23r; Bodleian Library, Ms. Bodley 533, f. 7v; London, British Library, Sloane Ms. 278, f. 53r. 16 Pier. Valer. 167–168; Ripa 1618, 40. 17 Ripa 1618, 111. 18 Uo., 178. 19 Uo., 263. 20 Picin. 203–204. 21 Camer. II, 55. 22 Picin. 204–205. 23 Miskolczi 1702, 155–164. 24 Bod 1746, 234. 25 Miskolczi 1702, 157. 26 Szemerkényi 2009, 1191. 27 Ujváry 2001, 485–486. 28 Szemerkényi 2009, 1190. 29 Uo. 1192. 30 O. Nagy 1985, 579. 31 Szemerkényi 2009, 1188–1189. 32 Szinnyei 2003, 1872. 33 Fejős 1985, 211. 34 Lázár 2005, 129. 35 Uo., 135. 36 Krúdy 1971. 37 LCI 2 63–65; Seibert 1986, 270–271; Dávid 2002, 196; Dittrich 2004, 166–172; MAMŰL X, 2010, 117. 38 MÉ 1975/2, 112. 39 MÉ 1966/1, 1–10. 40 Bollók 2015, 344.



Sakál. Raff, Természet história
S
SAKÁL
Jelentései: Anubisz, kegyetlenség, pusztítás, pusztaság, gyász (üvöltése)
A kutyafélékkel rokon, Ázsiában, Afrikában, Európa délkeleti részén (sőt nálunk is) élő, kisebb vadakkal táplálkozó, de inkább dög- és mindenevő ragadozó. Csoportosan is vadászik. Estefelé hangos, sírásra emlékeztető vonyítással hívják egymást. • Az ókori egyiptomi vallásban Anubiszt, az alvilág oltalmazóját és a halottakat az alvilágba vezető istent, az elhunyt túlvilági bíráját fekvő ~ vagy vadkutya, ill. ~- vagy kutyafejjel ábrázolták.1 A ~ az ókori görög és római irodalomban, mitológiában és természetrajzokban jószerivel nem fordul elő. Oppianosz vélelme szerint „a farkasok gyakran párosodnak a vérszomjas párducokkal, és ebből származnak a sakálok erős törzsei. A kétféle színt együtt viselik, az anyáét a bőrükön, az apáét a pofájukon”.2 Ailianosz bizonyára Arisztotelészre3 utalt, megállapítva, hogy ~ „az emberrel legbarátságosabban viselkedő állat. Amikor véletlenül összetalálkozik vele, kitér az útjából, azt a benyomást keltve, mintha tiszteletből tenné, de ha egy embert megtámad egy másik vadállat, a védelmére kel.”4 Ennél több információt nem kapunk, és a ~ formájából és viselkedéséből következő szimbolikára vonatkozó forrásokat sem találunk. • A ~ a Bibliában viszont meglehetősen gyakran, az ítélettel kapcsolatos próféciákban, panaszokban kerül előtérbe, a pusztításra utalva: „Hiénák üvöltöznek kastélyaikban, gyönyörű palotáikban sakálok, mert ha
mar eljön az ideje, nem késnek napjai” (Ézs 13,22); „Romhalmazzá teszem Jeruzsálemet, sakálok tanyájává, Júda városait meg lakatlan sivataggá” (Jer 9,10). Jeremiás könyvében a „sakálok tanyája” a kopár, az Úr büntetésének következtében elpusztított, kopár pusz
tává változtatott területre vonatkozik (Jer 9,10), ahogy a Jer 10,22 esetében is: „Nagy zúgás kél észak földje felől, hogy pusztasággá tegye Júda városait, sakálok tanyájává” (és Jer 49,33; 51,37, továbbá hasonlóképpen Iz 13,22; Malak 1,3; Sir 5,18). Az ember számára fenyegető pusztaság állata: „amikor megvertél a sakálok földjén, amikor elborítottál a halál sötétségével” (Zsolt 44,20). A ~ üvöltése a gyász, a csillapíthatatlan fájdalom kifejezője is lehet: „...gyászba öltözöm és jajgatok, mezítláb járok és ruhátlanul, üvöltözök, mint a sakálok” (Mik 1,8); sorsüldözöttekre, kitaszítottakra is vonatkozhat: „A sakáloknak lettem testvérévé” (Jób 30,29). A messiási korban még a ~ok is dicsőítik Istent: „Még a mezei vadak is dicsőíteni fog



Sakál 290 Sárkány
nak engem, a sakálok és a struccok is, mert vizet fakasztok a pusztában és folyókat a sivatagban, hogy inni adjak választott népemnek” (Ézs 43,20). • Annak ellenére, hogy a Bibliában viszonylag gyakran szerepel a ~, az európai középkor állatszimbolikája nem integrálta, semmilyen erénnyel vagy bűnnel nem azonosította. • Az újkorban sincs nyoma az állatok között ezzel az elnevezéssel. Ennek oka az is lehet, hogy maga a „sakál” elnevezés viszonylag újkeletű (Magyarországon is a 18–19. sz. fordulójától használatos), így korábban más kisebb testű ragadozókat (pl. nádi- vagy rétifarkast, →kutyákat) azonosíthattak vele. A reneszánsz kori érdeklődés az egyiptomi hieroglifák iránt és a 15. sz. elején felfedezett Hórapollón hieroglifa magyarázata az emblémáskönyvek egyik fontos eszmei hátterét képezte. Mindazonáltal a 16. sz.-i kiadásokban és a hieroglifák korabeli értelmezésének hosszú évszázadokig európai hírnévvel rendelkező ismerője, Pierio Valeriano leírásában is kutyáról, kutyaféle állatról van szó Anubisz kapcsán is.5 • Viszonylag kevés negatív szimbólum kapcsolható e ragadozóhoz, mégis kevés rosszabb hírű állat van, mint a ~. Dögevő, falkában vadászik, kegyetlen, ezek a jellemvonások köszönnek vissza legtöbbször a róla szóló versekben is: Madách Imre Pusztai temetés c. versében így fogalmaz: „Halottkisérő sompolygó sakál, / Sirásodtól a puszta mit rezeg?”. Tóth Árpád Takarodó c. versében az élet kegyetlenségeit szimbolizálja: „És vergődtem, vitézül, / Hiénák, sakálok között, / Megtanultam, hogy bírni, marni kell / Mikor megütközök.” Karinthy Frigyes Az ige így született... c. versében a ~ viselkedése egyenesen az élet rendje: „A Bozót Törvényét jól ismerem én / Kutyával ugatok, üvöltök a sakállal”. • A ~lal kapcsolatos néprajzi emlékek szólásokban, közmondásokban maradtak fenn. A ~t a fülsértő hangon üvöltő emberrel hasonlítják össze: „ordít, mint a sakál”.6 A ~ helyett mondhatták a „féreg” szót is, utalva az állat
népi elnevezésére: „ordít / sivít, mint a fába szorult féreg”,7 vagyis mint a csapdába szorult toportyánféreg. Ugyanezzel a névvel illethették ugyanakkor a (nádi) →farkast, ill. a →medvét is.8
1 Plut. De Is. et Os. 14, 356f; Diod. Sic. I, 87, 2. 2 Oppianosz, A vadászatról, 3, 336–339, kézirat, ford. Domány Judit. 3 Arist. Hist. an. 630a 9. 4 Ail. NA 1. 7. 5 Pier. Valer. 65–66. 6 O. Nagy 2010, 588. 7 Margalits 1897, 211. 8 Kriza 1940, 35.
SÁRKÁNY
(drakón, draco)
Jelentése: őrködés, éberség, éleslátás, kapzsiság, ördög, gonosz, sátán, kevélység, sötétség, örökkévalóság (saját farkába harapva), tollforgatók védelmezője, a török, Szt. Mihály attribútuma, Szt. György attribútuma, Antiochiai Szt. Margit attribútuma, méreg
A →kígyó és más állatok vegyítéséből létrejött fantáziaalkotta lény többféle alakot öltött, ritkán jó, többnyire gonosz tulajdonságokkal felruházva. A különféle korok és kultúrák művelt és népi tudatában megjelenő ~ szimbolikájáról a leírások alapján rendkívül gazdag és változatos képet alkothatunk, bár tulajdonságai a kígyóéval keverednek. A modern zoológia „draco” névvel az agámafélék családját illeti, amelybe a Délkelet-Ázsia erdőiben élő kis →gyíkok tartoznak. • Az elsősorban a keleti kultúrákból és a népmesékből ismert, sokféle változatban elképzelt ~ a görög-római ókorban nem létezett. Az ókorban a gör. drakón/lat. draco név a nagy testű kígyóknak, különösen az óriáskígyóknak (Pythnidae) volt az általános megnevezése, de mindenfajta megkülönböztetés nélkül
❧



Sárkány Sárkány
291
Sárkányok az életfa két oldalán. Sopron, Szent Jakab-kápolna. Fotó: Tüskés Anna, 2011
használták általában a kígyó (serpens, anguis) elnevezésére is. Egy antik történet szerint1 létezett még az →elefántot is megölni képes kígyó, amely bizonyára óriáskígyó lehetett: ehhez később számtalan leírásváltozat csatlakozott,2 s különösen a középkori bestiáriumok hivatkoztak előszeretettel az elefánt és a ~ mindkettőjük számára végzetes harcára. A ~t és a kígyót rendre felcserélték a különféle szövegek, így nem feltétlenül egyértelmű beazonosításuk. A görög mitológiában a félelmetes ~ őrködéssel volt megbízva: Héraklész tizenegyedik próbája volt a Heszperiszek aranyalmáinak megszerzése, amelyeket Ladón ~ őrzött, akit megölt a hős. Európé öccse, Kadmosz is megölte a forrást vigyázó ~t (vagy kígyót) egy lándzsával,3 ami Szt. György középkori történetének előképe. Az állatmesékben szereplő ~ is az óriáskígyó egyik válfaja lehetett, pl. Phaedrus A róka és a sárkánykígyó c. meséjében,4 ahol a ~ a kapzsiság bűnét testesíti meg, amikor a Jupiter által rábízott kincs felett őrködik: itt a mitológiai őrködés motívuma terjed át a negatív erkölcsiségre, amikor az őrzés túlzásba csap át. • A keresztény ikonográfiában a gonosz erők, az ördög jelképe a szárnnyal, hátán tüskékkel, óriási hüllőként ábrázolt, tüzet okádó mitikus lény, akinek bibliai jelentése is szorosan összefügg a kígyóéval: „a kígyó magvából vipera támad, annak meg szárnyas sárkány lesz az ivadéka” (Iz 14,29). A →leviatánnal kapcsán is említést nyer: „az Úr meglátogatja kemény, nagy és erős kardjával a leviatánt, a gyors kígyót, a leviatánt, a tekergő kígyót, és megöli a tengeri sárkányt” (Iz 27,1). De a gonoszt szimbolizáló →oroszlánnal is együtt szerepelhet: „Oroszlánok és kígyók között lépdelsz, oroszlánkölyköt és sárkányt tiporsz el” (Zsolt 91,13). Isten ellensége: „Hatalmaddal a tengert megnyitottad, a vizekben összezúztad a sárkányok fejét” (Zsolt 74,13). A bűnbeesés és Mózes érckígyójának ábrázolásakor a kígyó és a Jóbot elnyelő →bálna/cethal helyett is állhat tenge
ri ~. A ~ megjelenítésének meghatározó forrása a Jel 12,3–9: „nagy vörös sárkány, hét feje volt és tíz szarva... Levetették a nagy sárkányt, az ősi kígyót, aki maga az ördög, a sátán”. • A Physiologus a ~t a →disznóhoz hasonló ichneumon, a →szarvas, a →párduc és a →galamb ellenségének tartotta. A ~ középkori képe is rendre a kígyóéval keveredett, akár a Szentírásban, akár az azt értelmező egyházi és egyéb világi szövegekben. Isidorus a kígyók között tárgyalja a ~t (draco), aki „valamennyi kígyó, sőt a földön élő állatok között is a legnagyobb”. Leírása szerint taréja van, kicsi, keskeny a szája és nem is fogaival árt, hanem erős farkával. Nem mérgező, áldozatát körbefogva megfojtja, ahogy a nagy testű elefánttal is teszi az Etiópiában és Indiában honos állat.5 A mai képzeletben élő, orrlyukából tüzet okádó, (gyakran) denevérszárnnyal, karmokkal, erős farokrésszel és kígyónyelvet öltögetve ábrázolt ~ előképe a középkori leírásokból eredeztethető. A kora keresztény értelmezésekben a földön és vízben is élő ~ több formát ölthetett (leviatán, →krokodil, bálna/cethal), a világi szövegekben is hasonló szemantikai változatosság figyelhető meg, s a sátánt jelképezte. Ereje nem a harapásában van, hanem erős farkcsapásában, valamint abban, hogy halálra szorítja ellenfelét. Hozzá csak az ördög hasonlítható, aki az ostobák előtt angyali fényben tűnik fel, hamis ígéretekkel kecsegtetve őket. Taréját koronaként hordja, „mert a ke



Sárkány Sárkány
292
vélység királya”, és hazugsággal fojtja meg, aki hisz neki.6 A Szentháromságot megtestesítő peridexion (’minden irányban segítő’) fán élő galambok/igaz hívők fölött a fától félő ~nak (az ördögnek) nincs hatalma.7 A Physiologus8 (és verziói) nyomán, a bestiáriumokban9 a párduccal szemben is sátáni alakot ölt, lévén az egyetlen állat, akit nem vonz a párduc (Krisztus szavainak) illata, sőt a föld mélyébe menekül előle. A középkori keresztény felfogásban mindenesetre „jó” sárkány (az igen ritka, heraldikai ábr.-októl eltekintve) nem létezett. A középkorban a földön élő kígyók legnagyobbikának vélt ~ kinézete, eltérő testjegyei (fejének száma, testalkata, szárnya, tüzes lehelete) alapján ikonográfiáját tekintve igen változatosan jelenítették meg: két vagy négy lábbal, gyakran szárnyakkal, hangsúlyozottan erős farokkal.10 Gyakran ábrázolták elefánttal harc közben11; a peridexion fa közelében leselkedő12 vagy a párduc illata elől menekülő ~13 szintén jellemző illusztráció. • Az újkori értelmezéseket illetően, a keresztény értelmezések továbbéltek, ugyanakkor az antik szövegekre is előszeretettel utaltak a reneszánsz kori szerzők. Gyakran a kígyók közé sorolva, annak egy fajtájaként tárgyalták a „mérhetetlenül nagy sárkányt, akiről azt mondják, mindig rosszat jelent, egyesek egyfajta krokodilnak gondolják, talán azért, mert testét mindig nagyobbnak festik le, mint a kígyójét”.14 Mindenesetre az emberi faj tönkretételére született kegyetlen kígyóféle. A női szépség egyik zooattribútuma: nem lehet a szépségben bízni, amely a szenvedély és a féltékenység mérgével öl, akár a kegyetlen ~.15 Ereje folytán továbbra is az őrködést is jelképezi.16 A Hesperidák kertjében betöltött őrző szerepe kap hangsúlyt az újkori értelmezésekben is17, hol pozitív, hol negatív megközelítéssel. Jó néhány nemesi család, pápa családi címerében is szerepelt, mint – az egyház feletti – őrködés, éberség, éleslátás, valamint a katonai bátorság szimbóluma. Ebben az alakban je
lenik meg pl. XIII. Gergely pápa Camillo Rusconi által 1715–1723 között készített, a római Szt. Péter-bazilikában látható síremlékén. Az újkorban az őrködés jelképére való gyakori utaláson túl (és némi képzettársítással ehhez kapcsolódóan) a ~ határozottan pozitív szimbolikát kap, mint a tollforgatók, írók védelmezője.18 A túlzott őrködése, az értékek védelmezése okán viszont – mint az ókorban – a kapzsiság bűnét társítják hozzá.19 Szent György és a ~ ábr.-a közép- és újkori művészetekben is gyakori, mint a jó és a gonosz közötti harc jelképe. • Miskolczi Gáspár Vad-Kertjében a ~t a kígyók között tárgyalja, jellemzését és jelképiségét elsősorban antik forrásokra és a krakkói ~legendára alapozva fejti ki. Úgy véli, „semmi egyébben-is nem külömböznek a’ többi Kígyóktól, hanem tsak a’ nagyságban”. A szárnyas ~t „nem természet szerint való”-nak nevezi, akik a „bűjös-bájos, varásló boszorkányok”-hoz kötődnek, és az ördög megtestesülései.20 Bod Péter biblialexikonjában a Sátán állata, aki „Jegyzi az Egyiptomi Királyt, és akármelly hatalmaságot a’ melly az ördögnek szolgál”.21 • A ~ a 19–20. sz. irodalmában csak elvétve fordul elő. Vas Gereben Garasos arisztokrácia c. regényének egyik mellékszereplője Frau Rézi, a kétlábú „házi” ~, „melynek fogait az idő kimarta, hogy ne haraphasson velük”. • A Báthoriak címerén a saját farkába harapó ~ és ~fog emlékeztet egyik ősük győzelmére az Ecsedi-láp ~a felett. A ~szerű lények létezéséről való meggyőződést példázza a csökmői ~ 1770 körül született mondája. A ~ szó nyelvünkben ótörök eredetű, maga a lény többféle változatban az egész országban ismert.22 A nyugati eredetű elképzeléssel rokon az a típus, amely a ~ölő vitéz típusú mesék szerint23 kútban lakik és csak leányokért cserébe ad vizet. Elterjedtebb a népmesékben, pl. Virág Péter meséjében az emberszerű változat: házban laknak, eszközöket használnak, emberi asszonyt választanak, emberek módjára bir



Sárkány Sárkány
293
Sárkány és elefánt harca. CC
kóznak. Az erdélyi, moldvai, bukovinai magyarság hiedelemmondáiban égitestfalóvagy zivatardémonként jelenik meg. Ez a változat felelős a napfogyatkozásért, esőzésekhez kapcsolódó károkért. Olykor a garabonciáshoz kapcsolódhat, akinek lehet hátaslova vagy vele viaskodva okoz vihart. E változat szerint olyan kígyóból vagy harcsából lesz a ~, akit hét évig senki se látott. Lyukakban, barlangokban vagy vizekben él, őrizhet kincset, veszedelmes az emberre és a jószágra nézve. A vizekből a felhőkbe száll, ahonnan nagy esőzésekkor lehullva újrakezdi a körforgást.24 Úgy mondják, a sűrű felhőkben látni a hosszú, fekete, lelógó farkát, amely a háztetőkben okoz kárt. Egy mondatípus az égből lehullott ~ teteméről szól, ezek szerint nagy testű, pikkelyes állat, amelynek elföldeléséhez a falu összes férfijának munkájára szükség van.25 A fejek száma a mondák többségében egy, a mesékben lehet hét, tizenkét, huszonnégy. ~kígyó ábrázolással találkozhatunk a csengersimai református templom festett mennyezetén, hétfejű ~nyal a krasznai (Crasna, Románia) templomban. Baranyában a pálinka tréfás elnevezése „sárkánytej”.26 • Az ördög, a sötétség, az embert hatalmába kerítő gonosz szimbóluma a magyarországi művészetben.27 A saját farkába harapó ~ (avagy kígyó), az uroborosz az örökkévalóságot, az örök körforgást és a folyamatos megújulást jelképezi. Szűz Mária mint az Apokalipszis Asszonya a hétfejű ~nyal Utolsó ítélet-ábr.-okon látható.28 A tűz mint elem szimbólumaként is szerepel.29 A ~t, aki az embert hatalmába kerítő gonoszt jelképezi, gyakran ábrázolták középkori templomokban (kapuzaton, oszlopfejezeteken): pl. oszlopfő ~párral a vértesszentkereszti apátsági templomban (1200 k.); kapubéllet részlete és oszlopfő a jáki bencés apátsági templomban (1230 k.); a holcmányi templom bélletes kapuzata (Hosman, Románia, 13. sz.); zárókő a pilisi kolostor kerengőjéből (13. sz. eleje);30 a Mária karján ülő gyer
mek Jézus a kereszt hosszú szárával leszúrja a ~t.31 Református templomok 18. sz.-i festett kazettás mennyezetének gyakori eleme: pl. Székelydálya (Daia, Románia, 1630); Kraszna (Crasna, Románia, 1736); Szilágyballa (Borla, Románia, 18. sz. 1. fele); Szilágylompért (Lompirt, Románia, 1778).32 A török mint ellenség ábr.-a is gyakran ~ formájában valósult meg: a törököt jelképező ~on győzedelmeskedik a magyar címert tartó Mária a gyermek Jézussal.33 A törököt jelképező sokfejű ~on győzedelmeskedik a Habsburg császárt megjelenítő (koronás) oroszlán: ábr. pl. Verancsics Antal képmása (1570); a brassói csata allegóriája (Brașov, Románia, 1603/4); Melczer János tézislapja a kassai egyetemen (Košice, Szlovákia, 1665).34 A törököt jelképező ~ küzd Velence oroszlánjával és a Habsburgok sasmadarával: ábr. pl. Martino Rota, A lepantói csata allegóriája (1572).35 Gyakori a megjelenítése szent állat, attribútum, legenda vagy mítosz szereplőjeként. A ~nyal küzdő Szt. György: ábr. pl. freskó a jáki volt bencés apátsági templom főszentélyében (1256) és a küküllőalmási református templomban (Alma, Románia, 14. sz. 2. fele); Kolozsvári Márton és György prágai Szt. György-szobra (1373); dombormű a pécsi székesegyházban (1350-es évek) és a szepesz



Sárkány Sárkány
294
Saját farkukba harapó sárkányok. Gyulafehérvári, székesegyház, 13. sz. Fotó: Tüskés Anna, 2013
szombati plébániatemplom Szt. György-oltárán (Spišska Sobota, Szlovákia, 1516-ig); szobor a pozsonyi érseki kertből (Bratislava, Szlovákia, 1660 k.); Stettner Sebestyén oltárképei (18. sz. közepe); a tapolca-diszeli Szentháromság-oszlop mellékfigurája.36 A ~nyal küzdő Szt. György a török harcok segítő szentje a 17. sz.-ban: ábr. pl. freskó a győri bencés templomban.37 A győri egyházmegyéből származó Szent György megdicsőülése (1770-es évek) c. festményen a keresztből lecsapó villám megöli a ~t.38 Szt. Mihály arkangyal lándzsával ledöfi a ~t a nyalkai plébániatemplom szószékének koronáján (18. sz. eleje).39 Mihály arkangyal és az angyalok harca a (hétfejű és tízszarvú) ~nyal az Utolsó ítélet (Jel. 12,1–16) ábrázolásain, szárnyas oltárokon: pl. a napba öltözött asszony és a ~ a székelykeresztúri templom freskóján (Cristuru Secuiesc, Románia, 15. sz.), a szentbenedeki Kornis-kastélyból származó oltáron (Mănăstirea, Románia, 1520 k.)40, láposdebreki Szt. Arkangyalok-fatemplom falfestményén (Dobricul Lăpușului, Románia, 17981800).41 A két ~ölő lovagszent, Mihály és György együtt jelennek meg az almakeréki oltár két merevszárnyán (Mălâncrav, Romá
nia, 1450–1460).42 Antiochiai Szt. Margit attribútuma a ~, aki az ördög küldötteként rátámadt a börtönben: ábr. pl. Szt. Margit-főoltár Malompatakon (Mlynica, Szlovákia); freskó a keszthelyi ferences templomban; hervatói oltárszárny (Hervartov, Szlovákia, 1460–1470) egy szepeshelyi oltárszárnyképen (Spišská Kapitula, Szlovákia, 1490–1500); Szent Katalin misztikus eljegyzése (táblakép 1500 k.).43 Perszeusz megszabadítja Andromédát a ~tól a témája a sárvári vár egykori női szárnya sarokszobájának mennyezetfreskójának (1657), valamint Fabricius János tézislapjának a nagyszombati egyetemen (Trnava, Szlovákia, 1663).44 Remete Szt. Antal megkísértésének ábrázolásain ördögök és gyakran ~ szerepelnek, ábr. pl. a szepesbélai Szt. Antal-templom főoltára (Spišská Belá, Szlovákia, 1510-es évek).45 A mérgezett víz, a méreg megtestesítője a ~, ami több szent legendájának képzőművészeti ábrázolásán megjelenik. Pl. Szt. Donatus a mérgezett vízű forráshoz érve, megüti a tóból előtekerődző ~t, mire az elpusztul és a tó vize újból iható, valamint Szilveszter pápa ártalmatlanná teszi a naponta háromszáz embert megölő ~t; mindkettő ábr.-a a Magyar Anjou Legendárium miniatúráján.46 Herkules legyőzi Ladónt, a százfejű, halhatatlan ~t, a Heszperiszek aranyalmáinak őrzőjét: freskó a péceli Ráday-kastély Herkules-szobájában.47 Heraldikai elemként is rendkívül gyakori: a Lackfi család címerállata, ábr. pl. Lackfi Imre nádor pecsétje (1372–1375); Lackfi-címeres zárókő és Lackfi István sírköve a keszthelyi ferences templomban (1397 előtt).48 Gyakori címerállat, pl. farkát saját nyaka köré tekerő ~ a Báthori család címerében, ábr. pl. a nyírbátori református templomban.49 A nápolyi Anjou-házból származó I. Károly magyar király alapította a Szt. György-rendet, amely Közép-Európában a legkorábbi uralkodói alapítású világi lovagrend (1326); ábr.-a Szt. György-rend alapítóoklevelének pecsétjén (1326).50 A farkát nyaka köré te



Sárkány Sárkány
295
kerő, karikába hajló, heraldikailag balra forduló ~ az 1408-ban a Bosznia feletti győzelem alkalmából Zsigmond király és Borbála királyné alapított, s Európa-szerte gyorsan közismertté vált Sárkány-rend (tk. Sárkány Társaság – Societas Draconistrarum) jelvénye, amelynek címere egy önmagát feláldozó, keresztes köpenyben ábrázolt ~.51 A ~ díszítőelemként is gyakori: l. pl. a lábakat alkotó három lefutó ~ a szentmiklósi 12. sz.-i bronz kereszttalapzaton.52 Mázas cserépedények (pl. kancsó, tányér) és egyéb használati tárgyak (takácsszőttesek, hímzések, csipkék) díszítőeleme is.53 ~szerű keveréklény oroszlán, →griff, →ökör és →kecske testrészekkel, ábr. a nagyszentmiklósi kincs 19. számú hasas pohara (Sânnicolau Mare, Románia, 7–8. sz.).54
1 Plin. NH 8. 32–34. 2 Ail. NA 6. 21. 3 Ovid. Met. 3. 28–94. 4 Phaedr. 4. 20. 5 Etym.12, 4, 4–5.
6 Ashmole 1511, 1001; Bodley 764, 183–184. 7 Phys. 34; Phys. lat. B. XXXII; Phys. lat. B.-IS. XXXIII. 8 Phys. 16. 9 Pl. Ashmole 1511, 807.
10 Oxford, Bodleian Library, Ms. Douce 167, f. 7v; Koppenhága, Det Kongelige Bibliotek, Gl. kgl. S.
1633 4o, f. 50r; Hága, Koninklijke Bibliotheek, KB, 72 A 23, f. 47v; Hága, Museum Meermanno, MMW, 10 B 25, f. 39r. 11 Párizs, BnF, lat. 14429, f. 114v; BnF, lat. 3630, f. 93r; BnF, lat. 6838B, f. 4v; London, British Library, Harley Ms. 4751, f. 58v; New York, Morgan Library, Ms. M.81, f. 78r; London, British Library, Sloane Ms. 3544, Folio 35v. 12 Bibliothèque Municipale de Douai, Ms. 711, f. 38v; Párizs, BnF, fr. 1444b, f. 254r; Oxford, Bodleian Library, Ms. Bodley 533, f. 22r; Bodleian Library, Ms. Bodley 764, f. 91v; London, British Library, Harley Ms. 3244, f. 58v; Hága, Museum Meermanno, MMW, 10 B 25, f. 38v; Koppenhága, Det Kongelige Bibliotek, Gl. kgl. S. 1633 4o, f. 49r. 13 Párizs, BnF, fr. 1444b, f. 249v; Oxford, Bodleian Library, Ms. Bodley 602, f. 20r; Bodleian Library, Ms. Douce 88, f. 84v; Koppenhága, Det Kongelige Bibliotek, Gl. kgl. S. 1633 4o, f. 3v. 14 Pier. Valer. 207. 15 Ripa 1618, 52. 16 Alciato 22; Ripa 1618, 118. 17 Camer. IV, 79; Picin. 239–240. 18 Picin. 240. 19 Uo. 20 Miskolczi 1702, 615–623. 21 Bod 1746, 240. 22 Diószegi–Nagy–Kovács 1981, 400–401. 23 Aarne–Thompson 1961, 300. 24 Pócs 2012. 25 Szinnyei 1897–1901, 351. 26 Bosnyák 1980, 107–110. 27 LCI 1 516–524; Seibert 1986, 276–277; Dávid 2002, 200–201; ÖZKD 60(2006), 349–366; MAMŰL X, 2010, 223. 28 Szilárdfy 2008, kat. 413. 29 Seibert 1986, 241–242. 30 MÉ 1971/2, 81–105; Pannonia Regia 1994, 174, 180–182; Galavics–Marosi–Mikó–Wehli 2001, 64; Thaler–Zsidi 2006, 27; Tóth 2010, 153, 160. 31 Szilárdfy 2003, 120–121., 124–125. kép; AH 2014/2, 169–175, 1. kép. 32 MÉ 1982/2, 120–134. 33 Patrona Hungariae; Szilárdfy 2003, 5. kép. 34 Galavics 1986, 67. kép, 19. színes kép; Barokk művészet 1993, 329–332; Történelem – kép 2000, 361, 371; Knapp 2001a, kat. 58; MÉ 2004/1–4, 53–80; Mátyás király 2008, 18, 86; „Ez világ” 2010, 113. 35 Galavics 1986, 17–18. 36 Rados 1938, 59, LXXXI, LXXXII; Radocsay 1955, CXI; Tóth 1974, 62. kép; MÉ 1973/1, 37–43; MÉ 1982/3, 163, 168; Matthias Corvinus 1982, Kat. Nr. 766; Pannonia Regia 1994, 30–31; Paradisum plantavit 2001, 153–158; Galavics–MarosiMikó–Wehli 2001, 326; MÉ 2003/3–4, 247–262;
Sárkány. Luxemburgi Zsigmond Sárkány-rendjének rendjele, 1408 után. München, Bayerisches Nationalmuseum



Sárkány 296 Sas
Sigismundus rex 2006, 74; MÉ 2008/1, 109–122; Középkori falképek 2008, 164–165; Kép és kereszténység 2014, 160. 37 Galavics 1986, 48. kép. 38 Barokk művészet 1993, 325–327. 39 Mons Sacer 1996, II, 124–125. 40 Bp., MNG. 41 Radocsay 1955, CCXXVIII; Mátyás király 2008, 66; Bogdan 2013, fig. 5. 42 Sarkadi Nagy 2009, 237–238, 9–10. kép. 43 Bp., MNG, ltsz. 52.657; Rados 1938, LV; Radocsay 1955, LV, CXLIII; Pannonia Regia 1994, 495, 507–508; MÉ 2003/3–4, 247–262; MÉ 2006/1, 125–144; Thaler–Zsidi 2006, 50; „Látjátok feleim...” 2009, 329, 387; Jékely 2010, 41. kép. 44 Pigler 1974, Taf. 173; Galavics 1986, 66. kép; Történelem – kép 2000, 367; MÉ 2004/1–4, 53–80.; MÉ 2012/2, 229–252. 45 Vida 1994, 50.
46 Magyar Anjou 1975, 106.
47 Berecz–Lángi 2003, 30. kép. 48 Jékely 2010, 38., 42–43. kép. 49 MÉ 1958/4, 253–256; MÉ 1999/1–4, 157–160. 50 AH 2011/4, 14; Szent István 2014, 13. 51 MÉ 1982/2. 90–91; Lővei 1990; MÉ 1991/1–2, 57; Kovács 1998, 318–319, 221–223. kép; MÉ 2005/12, 73–80; Sigismundus rex 2006, 272, 338–341, 348, 350; Lővei 2006; Szent István 2014, 12, 16–17, 136–138. 52 MÉ 1957/2–3, 131. 53 Legendás lények 2008, 28–29, 145–147, 151, 264. 54 Az avarok aranya 2002, 38–39.
❧
SAS
(aetosz, aquila)
Jelentése: Zeusz/Jupiter szent madara, uralkodói hatalom (és büntetés), lélekmadár, győzelmi előjel, győzelem, éles látás, igazságosság, fenségesség, Szt. János evangélista, erő, gyorsaság, megújulás, Krisztus, Krisztus feltámadása, Asztronómia, intellektus, igazságosság, bőkezűség, lég, levegő, látás (mint érzék)
A ~1 sok fajtával rendelkező, nagy testű, méltóságteljes röptű, fenséges ragadozó madár, a levegő feltétlen ura. • Ezek a tulajdonságai tették alkalmassá arra, hogy – miként a négylábúak közül az →oroszlán – a legfőbb hata
lomnak, az erőnek és az uralkodásnak, ill. az ezeket képviselő személyeknek a szimbóluma lett az ókori Keleten és a görög-római ókorban is. Homérosznál a „madarak közt legmagasabb jel”.2 A ~ a főisten, Zeusz/Jupiter szent madara, az ábrázolásokon a főisten attribútuma. Olykor meg is jelenik ~ képében, pl. a szép trójai pásztorfiú, Ganümédész előtt, akit azután az istenség magával ragadott és felvitt az Olümposzra.3 A Prométheusz máját tépdeső ~t ugyancsak Zeusz küldte, amelyben az uralkodói hatalom és büntetés szimbólumát láthatjuk. A ~ a római kultúrában vált a katonai és a politikai hatalom, ill. a császárkorban a Római Birodalom világuralmának szimbólumává.4A római légiók jelvénye a ~ volt, innen eredeztethető a „birodalmi ~” képzete és szimbolikája, amely elsősorban a germán/német hatalmi szimbolikában talált folytatásra. A ~ ugyancsak a római császárkorban, az uralkodókultuszban kapta meg lélekmadár szerepét: az elhunyt császár halotti máglyája felől egy ~ szállt fel, amit az elhunyt uralkodó a halhatatlan istenekhez fölszálló lelkének tekintettek. A →nyúlra lecsapó ~ látványa biztos győzelmi előjel, a győzelem jelképe volt.5 A madár tulajdonságaira (és különféle fajtáira) vonatkozó, Arisztotelésztől vett számtalan információ6 rendre visszatér az antik szerzőknél: Plinius hat fajtáját írja le „a leginkább becsben tartott és legerősebb” madárnak.7 A középkorban szimbolikája része lett, hogy a ~ az egyetlen madár, aki képes a napba nézni. Fiókáit is e képességük függvényében neveli föl vagy hagyja magára.8 A ~ napba néző szeméhez kapcsolódik kitűnő látásának, éles szemének metaforája, mint az éles látás szimbóluma.9 A →hollók és a →varjak károgására, és a kisebb madarak bosszantására nem reagáló ~ a fenséges, nemes lélek jelképe.10 Az aiszóposzi/phaedrusi állatmesék átveszik és örökítik a ~ szimbolikáját: ahogy a földön az oroszlán, a tengerekben a →delfin, az égen a ~ uralkodik.



Sas Sas
297
A társadalmi ranglétra csúcsán a fenségesség szimbóluma, de a bűnök és a bűnhődés sem kerülik el. • A Bibliában, a zsidó hagyományban tisztátalan állat (Lev 11,13). Ezékiel próféta ~példázatában „egy nagy szárnyú, díszes tollazatú hatalmas sas kiterjesztette szárnyait, elment a Libanonra, és elvitte a cédrusfa hegyét” (Ez 17,1–9). Az Úr büntetéseként a zsidókra támadó népre is vonatkozhat (MTörv 28,49; Hab 1,8; Sir 4,19). Jeremiás Moáb bukását jellemzi ekképpen: „repül, mint a sas, és Moáb felett suhogtatja szárnyait” (Jer 48,40). János evangélista szimbóluma a ~, aminek bibliai alapja Ezékiel látomása és János jelenései: „Mindegyiknek négy arca volt [...] a negyedik sasarc” (Ez 10,14); „Az első élőlény [...] a negyedik pedig repülő sashoz hasonlított” (Jel 4,7). Az erő (Hab 1,8) és a gyorsaság (5Móz 28,49; 2Sám 1,23; Jób 9,26; Jer 4,13; JSir 4,19; Jel 12,14) jelképe is. A megújulásra is utalhat: „mint a sasé, megújul ifjúságod” (Zsolt 103,5); „...akik az Úrban bíznak, új erőre kapnak, szárnyra kelnek, mint a sasok” (Iz 40,31). Az Úr gondviselő szeretetét is jelképezheti: „sasszárnyon hordoztalak benneteket, s ide hoztalak magamhoz” (2Móz 19,4). A bibliamagyarázatokban a ~ legendás megifjodását, Naphoz repülését Krisztus feltámadásának és mennybemenetelének jelképeként is értelmezték, ezt fejezi ki egy tölgyfából faragott, ~ alakú román stílusú olvasópolc is (1200).11 • A középkori ~ kép a Physiologus megújulás-szimbólumára építve (Zsolt 103,5), a hívőt inti, hogy vesse le a sátán bűnös ruháját és vegye fel Istent követő új ember öltözetét, miután háromszor megmártózott a forrás/Isten igéje vizében.12 A Physiologus üzenetén kívül Jeromos és Ambrus13 – Plinius nyomán közvetített ~értelmezését Isidorus és a bestiáriumok szerzői is rendre átvették a madár éles látásáról, a Nap felé repüléséről, fiókái kiválasztásáról és a magasból, a tengerben úszkáló kis halak észrevételéről és kifogásáról.14 A ke
resztény értelmezések ezekre a tulajdonságaira vonatkoznak. Elvétve azonban a ~ra mint az ármánykodó földi hatalom jelképére is történik utalás (pl. az Ez 17,1–9 kapcsán) párhuzamosan a megújulást szimbolizáló képekkel és a szentek (János evangélista) éles elméjének dicséretével.15 A bestiáriumok jó részében a ~ Krisztust jelképezi, aki tisztán látja a Napot/Istent; a tenger maga a világ, a halak az emberek; a Nap felé vitt fiókák az Isten elé vitt lelkek; a ~ megfiatalodása és a tiszta forrásba való merülése a keresztség, megöregedve pedig hosszúra nőtt csőrének kövön való koptatása révén jobban tud enni, ami az éhenhalástól menti meg.16 Éles látásának hangsúlyozása szintén állandó elem.17 Az igazságosság és az adakozó bőkezűség erényét is megtestesíti, mert megosztja a zsákmányt a többi madárral.18 A bestiáriumok a ~ tulajdonságainak ikonográfiáját illetően – a büszke, fenséges madár megjelenítése19 mellett – a Napba néző,20 a tenger vizébe alábukó,21 a csőrét kövön koptató madarat22 ábrázolják. Egy illusztráción akár két vagy több madár is látható egyszerre több jelképének vizualizálásával.23 Ikonográfiájában a keresztelőmedencéken a keresztelés által megújult életre vonatkozhat. A halat karmai közt tartó ~ a híveket mennybe emelő Krisztus, viszont →kígyót, →sárkányt mar
Sas. Pólya, Állatország képterme



Sas Sas
298
kolva a gonosz feletti győzelem. A hét szabad művészet allegorikus figurái közül az Asztronómia attribútuma.24 A szárnyaló fehér ~ok a lombikból áradó fehér füstök, gőzök állatszimbóluma, a spirituális tisztulás fázisának kifejezője.25 • Reneszánsz kori ábrázolásában a klasszikus mítoszok megjelenítésekor (a gyakran villámokkal a kézben ábrázolt) Zeusz/Jupiter szent madara, „mert csak ez a madár képes olyan magasságokba emelkedni, távol a földtől”,26 ahol a villámok születnek. Mint Pliniustól tudjuk, az egyetlen madár, akibe nem csap villám. Az éles látás jelképeként helyezik az emblémás könyvek a bíró mellé, akinek a ~ tisztánlátásával kell rendelkeznie, „hogy a legrejtettebb és titkolt igazságot is felfedje”; ugyancsak e tulajdonsága okán az értelem és az intellektus attribútuma.27 A bőkezűséghez mint uralkodói erényhez is társították28 Pliniusra hivatkozva, aki lejegyezte, hogy a zsákmányából mindig hagy a kisebb madaraknak. A lég tisztaságának is egyik attribútuma a →galambbal együtt, s mint a madarak királynője az összeset képviseli, mivel csak a tiszta, egészségre ártalmatlan légben tartózkodik.29 Az érzékek közül a →hiúzzal együtt a látás szimbóluma.30 A ~ éles látását a jó uralkodóra is alkalmazták, aki ahogy a madár a Nap felé szállva és abba tekintve a fiókáit, úgy a fejedelem a minisztereit állítja próba elé.31 A Napba nem néző fiókák az eretnekeket jelképezik, akik a katolikus hit fényét nem képesek elviselni.32 A nemes lélek szimbóluma, aki nem törődik az alja nép fecsegésével, azaz a →varjú, vagy a →holló károgásával.33 Az uralkodói hatalom megtestesítője: az igazságos és kegyes fejedelem jelképe34; a kígyót (vagy →hüdrát) megragadó ~ a bölcs és erős uralkodó szimbóluma35; a Plinius leírása nyomán a →szarvast zsákmányul ejtő madár a megfontolt, előrelátó, ravasz uralkodó szimbóluma.36 Camerarius emblémagyűjteménye jól példázza a ~sal kapcsolatos valamennyi szimbolika megje
lenését és az újkori továbbélését, amikor tizenhat embléma leírásában szemlélteti a madarak királynőjének különböző jelentését.37 • Pázmány Péter meghatározása szerint „Szent János minden szárnyas madaraknál fellyeb-röpüllő sas-keselyühöz hasonlíttatik: mert a’ Krisztus Istenségének titkát hirdeti Evangeliomának első részében”.38 Miskolczi Gáspár Vad-Kertje a ~t „más egyéb madaraknál mind tollasabb, mind bátrabb, mind az Éghez magasabban járó, egy szóval mind a’ több madaraknak királyné asszony”-ának tekinti, s bár „szavok nem kedves fülemüle módra való [...], hanem rettenetesen sikító ás rémítő vagyon, [...] élesen való látásával minden egyéb madarakat fellyül halad”. Számos jelentését ismerteti, a fiókáit a Nap nézésére nevelő ~t az Egyház jelképének nevezi: „az Ekklésiának mint jó Anyának, az ő fiait ’s leányit még kitsiny korokban kell a’ Krisztusban való hitre szoktatni”. A magasba repülő ~ Szent János evangélista jelképe, „mivelhogy az ő tanítását, legelsőben-is a’ Krisztus igaz örökkévaló Istenségén, úgymint legmagasabb és méljebb tudományon kezdi: mellyért a’ régi Tudósak ő nékie tzimerül a’ Sast adták”. A „Sidó Irás Magyarázók”-ra hivatkozva ír a →főnix legendájára emlékeztető módon az „Ég alatt lévő éltető tűzbe” repülő ~ról, akinek tolla elég, de a tengerbe zuhanván megifjul, „így száz esztendős korig a’ Sas tizszer ifjadik meg”. A világi hatalmat is jelképezi, az erő, a ravaszság, a bátorság megtestesítője. Pozitív értelemben a ~ éles látását és sebességét vonatkoztatja a bölcs, előre látó, határozottan döntő fejedelmekre. Negatív értelemben viszont a ragadozó madár a vérontásra, hadakozásra termett, alattvalóit elnyomó, tékozló „istentelen Fejedelmek” jelképe.39 Bod Péter biblialexikonjában a „nagy és hatalmas Király” ábrázolója, valamint a mennybe igyekvő, újjászületett lélek jelképe, „megvilágosíttatván a Szent Lélektől, látja az Istennek titkait, és az Igazság’ napjára vigyázván a’ hozzá-tar



Sas Sas
299
Napba néző, halat markoló, vízben megmerülő sas. MS Bodley 764
tozókra gondot tart”. A ~fészek tisztán tartásáról szólólegenda nyomán „példázó képe lehet az Ekklésiában szükséges serénységnek, mellynek igen szorgalmatosan illik az ő fiait minden mérges tudomány ellen óltalmazni”.40 • A ~ a nép- és műköltészet, prózai és párbeszédes művek gyakori madara, az antik és középkori kultúrkörből eredő, igen gazdag jelképrendszer fűződik hozzá. Vas Gereben A lajtai tábor c. írásában (Nagy idők, nagy emberek) a francia hadsereg megszemélyesítői: „A francia sasok sebesen röpültek...”. Vajda János Jó barátok c. versében az egymásra támaszkodó bajtársiasság jelképe: „Sok dicsőség napsugára / Szállt a bátor bajnokpárra / Két fiatal sas a napban / Száll magasan, magasabban.” József Attila (Sas) madara a szerelmi érzés nagyságát, végtelenségét jelzi: „Nincs magasság fölötte / és nincs mélység alatta”. • A népnyelvben éles látása és ügyes röpte okán ismert. Alakja pozitív tartalmakat hordoz. A magyar hagyományban az egyik, ha nem a legkorábbról fennmaradt ~ábr. 13. sz.-i, az Aba nemzetség címerén található totemállat.41 Alakváltoztatásról szóló hiedelmek gyakori alakja, sámánok és táltosok megjelenési formája42 mellett állatmesék, fabulák szereplői is változhatnak ~sá.43 Alakja sok esetben összemosódott a →griff, a →sólyom, a →turul stb. madarakéval. Szólások, közmondások kedvelt alakja: „olyan szeme van, mint a sasnak” (remekül lát); „sasnak sas a fia” (kiváló embernek a gyermekei is tehetségesek lesznek); „sast tanít repülni” (egy valamiben jártas ember számára alapvető dolgot akar tanítani); „sas nem fészkel bokorba”, „sas legyet nem fogdos”, „sok sasnak egy fészken nehéz megalkudni”, „sas körmökkel bír, és nyúl mindenhez” stb.: az ezekhez hasonló szólások mind a ~ jelentőségét, hatalmát érzékeltetik. A „sasol” kifejezés a ~ látásával is öszszefüggésbe hozható, valamint a figyel, megfigyel, fürkész kifejezések szinonimája. A népi gyermekjátékok egyik kezdőformája
a sasozás, amelynek során párt választanak maguknak a játékosok. Két kő vagy pénzérme feldobásával történik, akié hamarabb földet ér, az választ.44 A magyar népművészetben a ~ábr. igen gazdag: előfordul textileken, fazekasárun, bútorokon, a fafaragás termékein és egyéb mindennapi használati tárgyon, a polgári és paraszti tárgyi kultúrában egyaránt. A jellemzően kétfejű ~ábr. kialakulása feltehetően két egymással szembenéző ~ összeolvadásának köszönhető.45 Stílusa a valósághoz közelítő ábr.-tól a stilizált, egyéni, elvont megoldásokig széles skálán mozog. Növényi ornamensekkel, pajzzsal, szív formával kialakított formája a szabadrajzú hímzésektől a szabályos, szálszámolásos hímzésekig minden textilen megtalálható. A fazekastermékek közül a kályhacsempék emelendők ki elsősorban, emellett céhkorsókon, tálakon, tányérokon, bokályokon is megjelenik, a mesterségre vonatkozó vagy nemzeti jelképek társaságában. A bútorokon megjelenő heraldikai kétfejű ~ a



Sas Sas
300
Sas a Napnak kitett fiókájával. CC
Habsburg-birodalom országaiban az iratokról, pecsétekről, címerekről, pénzérmékről másolva került a kézművesiparon keresztül a falusi paraszti világ használati tárgyaira. A 17–19. sz.-ban a református templomokban a festett mennyezeti táblák és az úrasztali terítők dísze. Fűrészelt, faragott széktámlákra sablonok segítségével ábrázolták. Kisebb tárgyakon is népszerű díszítési forma volt, spanyolozott zsebtükrösöket, borotvatartókat, sótartókat és ivócsanakot is díszített a kétfejűsas-motívum. A politika és a vallás összekapcsolódását jelzik a házi áldások, csipkeképek motívumai. A Habsburg birodalmi ~t ábrázoló pénzeket láncra fűzve ékszerként használták.46 • A ~ a magyarországi művészetben is sokféle szimbolikus értelmet hordozhat: Krisztus, gonosz, kevélység, uralkodói hatalom, éles látás. A kígyóval, a gonosz megszemélyesítőjével szemben olykor, mint az emberi lélek őrzője szerepel: l. a pécsi székesegyház 11. sz.-i →kentauros oszlopfejezetének homloknézetén.47 A keresztény szimbolikában a ~ Krisztus feltámadására utal. Ennek ábrázolását l. a dömösi préposti templom altemplomában: oszlopfő sasokkal a 12. sz. első negyedéből.48 A nyulat elragadó ~ Krisztus győzelmét je
leníti meg a gonosz fölött: l. domborműtöredék a zalaapáti bencés apátságból (10701080 k.) és oszlopfő Dömösről.49 Ezékiel négyarcú élőlénye, a tetramorphon a kálváriaábr.-okon látható, mint pl. Krisztus egyházát jelképező Ecclesia nőalak ábrázolásában, aki négyfejű tetramorphonon lovagol: l. a zsegrai templom freskóján (Žehra, Szlovákia, 14. sz.).50 A Szentírás jelképeként a kiterjesztett szárnyú ~ templomok szószékének könyvtartó konzoldíszén is látható: pl. a pécsi székesegyházban (1880-as évek).51 Mint az éles látás szimbóluma a Látás allegorikus nőalakjának attribútuma, de az uralkodói erényeket is jelképezi: pl. fedeles díszserlegek az Esterházy-kincstárból.52 A ~ mint szent állat legendák és mítoszok gyakori szereplője. János evangélistát és az isteni titkok látását jelképezi, amikor János evangélista mellett vagy helyett ábrázolják, olykor könyvvel az egyik szárnya alatt: pl. dombormű Nagykanizsáról (1070–1080); az esztergomi székesegyház Bakócz-kápolna márványoltárán (1519); freskó a hidegségi körtemplomban (13. sz.); a veleméri templom szentélyében (1378); a nagytótlaki (Selo, Szlovénia) temetőkápolna kupoláján; az almakeréki (Mălâncrav, Románia), a karaszkói (Kraskovo, Szlovákia) és a rimabrézói (Rimavské Brezovo, Szlovákia) templom szentélyében (14. sz. vége); a hizsnyói (Chyžné, Szlovákia) és a gecelfalvi (Koceľovce, Szlovákia) szentélyboltozaton (15. sz. eleje); a székelyudvarhelyi (Odorheiu Secuiesc, Románia) főoltáron (1793 előtt), ill. az egri Líceum-kápolna mennyezetfreskóján (A. Maulbertsch, 1793). A miniatúrafestészetben: figurális iniciálé a Pannonhalmi Evangelistarium és Benedictionale (1511, 1515/1516) 2v-án.53 A ~ Zeusz/Jupiter szent állataként mitológiai jelenetekben is feltűnik (pl. Johann Spillenberg Jupiter és Asterie c. olajfestményén (1663 k.).54 A Zeusz/Jupiter által, ~ képében elrabolt Ganümédész is szerepel a magyar képzőművészetben: l. pl. a gyulafehérvári (Alba



Sas Sas
301
Iulia, Románia) Batthyaneum csillagvizsgálójában lévő al secco grisaille-t.55 Heraldikai elemként számtalan uralkodói és nemesi címerben felfedezhető: kitárt szárnyú koronás ~ Jagelló-címerállat ábr. pl. a görgényi várban és a buda-nyéki királyi villában.56 Gótikus magyarországi címereslevelek, címerképek gyakori eleme a ~fej: pl. Buthor- (1430), Paczali Peres- (1431), Sirokai-címerkép (1456).57 A kiterjesztett szárnyú, balra néző ~, Zsigmond király címere, pl. kályhacsempéken is megjelent (1408–1412).58 A Széchy és a Rákóczi családnak is címerállata. A Habsburg Birodalom címerállataként az egy- és kétfejű ~ díszserlegen és nyomtatott kiadványokon is látható. A kétfejű ~ egyik karmában jogarral, a másikban karddal edények és református templomok 18. sz.-i festett kazettás mennyezetének és karzatmellvédjének gyakori eleme: l. pl. Bánffyhunyadon az Asztalos Umling Lőrinc által kivitelezett szentélyt (Huedin, Románia, 1780).59 A Habsburgok ~madara szembeszáll a török →sárkánnyal: ábr. pl. Martino Rota: Verancsics Antal képmása (1570).60 A ~ az akaraterőt, a szabadságot és a rendkívüli teljesítményt napjainkig szimbolizálja: pl. Szőke Gábor Miklós szobra (Bp., 2014) a Ferencvárosi Torna Club stadion előtt a focilabdára lecsapó ~t, a Ferencvárosi Torna Club címerének totemállataként jeleníti meg. Díszítőelemként is gyakori. A kitárt szárnyú és farktollazatú ~ egy mezítelen férfi- vagy nőalakot karmai között tart és elragad: ábr. a nagyszentmiklósi kincs 2. és 7. számú korsóján (7–8. sz.). A hellenizmussal Közép-Ázsiában elterjedt „égberagadás-jelenet” jelentése máig tisztázatlan, mindenesetre a nagyszentmiklósi kincs e motívuma a 19. sz. utolsó negyedében számos magyarországi historizáló alkotáson megjelent61: pl. a Stróbl Alajos terve nyomán 1895-ben ismeretlen mester készítette Edények Attila palotájából (a nagyszentmiklósi kincs edényeinek utánzatai).62
1 Plin. NH 10. 6–19. 2 Hom. Il. 24. 310. 3 Ov. Met. 10. 155 skk. 4 Plin. NH 10. 16. 5 Xen. An. II,4, 19; Aischyl, Ag. 114–120. 6 Arist. Hist. an. 618b 30; 619a15. 7 Plin. NH 10. 6–11. 8 Luc. Phar. 9. 902 skk.; Plin. NH 10. 11; Ail. NA 2. 26; Etym. 12, 7, 11. 9 Ail. NA 2. 26. 10 Uo., 15. 22. 11 Berlin, Deutsches Historisches Museum. 12 Phys. 6.
13 Ambr. Hex. V,18, 60. 14 Etym. 12, 7, 10–11. 15 Hugo Folieto, LX. 16 PhdTh. 2067–2142; Guill. Clerc. 657–738; Gerv. 829–862; PdB VIII; BM XXXIV; BV I. 17 PhdTh. 2013–2142; Bodley 764, 118–119. 18 FdV 39. 19 Hága, Museum Meermanno, MMW, 10 B 25, f. 26v; Hága, Koninklijke Bibliotheek, KB, KA 16, f. 74r; Koninklijke Bibliotheek, KB, 76 E 4, f. 37r; Oxford, Bodleian Library, Ms. Laud Misc. 247, f. 143v. 20 Bibliothèque Municipale de Lyon, Ms. P.A. 78, f. 37v; New York, Morgan Library, Ms. M.81, f. 48r. 21 Párizs, BnF, fr. 1951, f. 12r; Burgerbibliothek Bern, Codex Bongarsianus 318, f. 74r. 22 Oxford, Bodleian Library, Ms. Douce 308, f, 104r; Párizs, BnF, fr. 1951, f, 29v. 23 Oxford, Bodleian Library, Ms. Bodley 764, f. 57v; London, British Library, Harley Ms. 4751, f. 35v; British Library, Royal Ms. 12 C. xix, f. 38r. 24 Ripa 1618, 40. 25 Biedermann 1989, 31–32. 26 Ripa 1618, 67. 27 Pier. Valer. 246; Ripa 1618, 221, 256, 265; Picin. 92–93. 28 Pier. Valer. 242–243; Ripa 1618, 309; Picin. 93. 29 Ripa 1618, 452. 30 Uo., 469; 472. 31 Picin. 91. 32 Uo. 91–92. 33 Pier. Valer. 243; Picin. 93. 34 Uo., 95. 35 Uo., 100. 36 Uo. 37 Camer. III, 1–16. 38 Pázmány 1768, 135. 39 Miskolczi 1702, 697–702. 40 Bod 1746, 241. 41 Csoma 1893. 42 Pál–Újvári 2001. 43 Heltai 2007.



Sas 302 Sáska
44 Lajos 1979. 45 Fügedi 1993, 51. 46 Uo., 49–68. 47 MÉ 1963/2–3, 113–120. 48 Pannonia Regia 1994, 60, 172–173; Tóth 2010, 47, 49, 63. 49 Pannonia Regia 1994, 60, 81; Tóth 2010, 131. 50 MÉ 1961/2–4. 145–165; Radocsay 1977, 174–175. 51 Boros–Kalmár 2010, 69. 52 Bp., IMM, E 61.11; Műtárgyak 2014, 275–277. 53 B. Nagy 1977, 192. kép; MÉ 1981/3, 179; Tóth 1974, 49–50. kép; Magyar Anjou 1975, 16; Radocsay 1977, 5., 35. kép, 156–157; Pannonia Regia 1994, 80; Mons Sacer 1996, I, 584–585; Prokopp 2002, 19–20, 45, 56–57, 80–81; Mátyás király 2008, 144; Puskás 2008, 234; „Ez világ” 2010, 359; Az egri Domus 2013, 102–107. 54 Bp., MNG; Mátyás király 2008, 294. 55 Pigler 1974, Taf. 197; Stílusok 2011, 124. 56 B. Nagy 1973, 98. kép. 57 MÉ 1957/4, 271–294. 58 Szent István 2014, 137.
59 Balla 2009, 204–205, 217. 60 Bp., MNM.
61 Történelem – kép 2000, 576; Az avarok aranya 2002, 16–18, 24–25, 75–76; István 2013, 447. 62 Bp., IMM.
SÁSKA (locusta)
Jelentése: pusztítás, szerencsétlenség, gonoszság, isteni büntetés, kártékonyság, falánkság, éhínség hírnöke, állhatatlanság, Keresztelő Szt. János attribútuma, Szűz Mária, Anyaszentegyház (kígyó fejét szétzúzó sáska), elszegényedés
Ez a rovar minden növényzettel borított területen gyakori és még a sivatagban is megtalálható. Növények zöld leveleivel táplálkozik. • A ~ jóllehet ősidők óta jelen volt a mindennapi életben, az írott forrásokban, mitológiában nincs nyoma. Minden bizonynyal a pusztítást jelképezte, különösen a vándor~, mivel nagy tömegben jelent meg, és minden növényt elpusztított. Erre Artemidórosz álmoskönyvéből következtethetünk, miszerint ~val álmodni szerencsét
lenséget jelentett: a parasztok számára terméketlen földet vagy a termés elpusztítását jelezte előre, de mindenki más számára is nő vagy férfi által elkövetett gonoszságot.1 • Ami a bibliai ~járásokat és magát a rovart illeti, a Leviták könyve minden szárnyas rovart tisztátalannak nevez, csak a ~t tekinti ehetőnek: „Tehát ezeket ehetitek meg: a vándorsáska különféle fajtáit, a szolham-sáskát, a hargol-sáskát és a hangab-sáskát” (Lev 11,20–23). Ugyanakkor a ~járást Isten ítéletének tekintették. Az úr 8. csapása Egyiptommal szemben: „sáskával árasztom el földedet. Úgy ellepik majd a föld színét, hogy a földet nem láthatod, s felfalnak mindent” (Kiv 10,4–5; „Minden fádat és földednek minden gyümölcsét megemészti a sáska” (5Móz 28,42). A választott népre mért büntetést is jelezheti a ~járás: „Tűzvésszel és aszállyal sújtottalak benneteket, kiszárítottam kertjeiteket és szőleiteket, fügefáitokat és olajfáitokat fölemésztette a sáska, és mégsem tértetek vissza hozzám - mondja az Úr” (Ám 4,9); Jóel próféta könyvében az ország pusztulását hozza Istentől rendelt büntetésként: „Amit a hernyó meghagyott, megette a sáska, amit a sáska meghagyott, megette a szöcske, amit a szöcske meghagyott, megette a cserebogár” (Jóel 1,4). Az apokalipszis 5. harsonaszavát követő pusztító erő a ~k támadása (Jel 9,3–10). A Példabeszédek könyve a bölcs állatok között említi: „bár a sáskáknak nincsen királyuk, mégis rendben vonulnak fel” (Péld 30,27). Ézsaiás próféta könyvében a falánkságukra is fény derül:
❧
Sáska. Raff, Természet-históriája



Sáska Sáska
303
„Összeszedik a zsákmányt, ahogyan a sáskák szedik, úgy ugranak rá...” (Ézs 33,4). Máté evangéliumából tudjuk, hogy Keresztelő Szent János a Jordán menti pusztában „teveszőr ruhát, és dereka körül bőrövet viselt, tápláléka pedig sáska és erdei méz volt” (Mt 3,4). • Bár a Bibliában gyakran említik a ~t, a középkori szimbolikus gondolkodás ehhez képest visszafogottabb. A bibliamagyarázatokban természetesen szerepet kap: Ambrusnál mint az isteni büntetés eszköze szerepel.2 Isidorus a ~ról csak annyit jegyez meg, hogy nevét igen hosszú lábáról kapta.3 A bestiáriumokban nem gyakori, viszont az alapvetően a Physiologust és Isidorust forrásnak tekintő, egyik legfontosabb Oxfordi Bestiárium a ~ életmódját is ismerteti röviden, hogy ezzel is nyomatékosítsa kártékonyságát: „ide-oda ugrál és mindent félig összerágcsálva hagy, de ott marad, amíg csak a növények el nem pusztulnak, és így portyázva, lusta harapásokkal mindent fölemészt”.4 A középkori enciklopédikus hagyományban gyakrabban feltűnik. Hrabanus Maurusnak köszönhető a ~nak tulajdonítható leggazdagabb középkori szimbolika, azaz (a szerző művének címét figyelembe véve) allegória létrehozása. Amellett, hogy alapvetően kártékonyságát hangsúlyozza, a feltámadást jelképezheti a Zsolt 109,23 alapján; az eretnekek szimbóluma, akik éppúgy a „legmélyebb tévedések homályából jöttek elő”, mint az Apokalipszis ~i (Jel 9,3); a pogányok áttérését is szimbolizálhatja (Préd 12,5); a ~ szökkenése jelképezi a szent prédikátorok munkáját is, akik a szemlélődésből a cselekvésbe térnek át (Jób 39,20); a hízelgés szimbóluma is,5 a német bencés szerzetes egy másik művében, a De universojában leírtaknak megfelelően. A ~ e művében is a hízelgést jelképezi, mert ahogyan a ~k elpusztítják a fáradozás gyümölcsét, úgy teszik tönkre és vezetik tévútra a hízelgők mértéktelen dicséretükkel az ember szívét.6 Albertus Magnus De animalibusa a
középkori tudós gyakorlatiasságát igazolja már szimbolikamentesen, amikor azzal zárja a rendkívül kártékony rovar leírását, hogy „bizonyos időszakokban és vidékeken a törvény írja elő írtásukat”.7 Bartholomaeus Anglicus is megemlíti a ~járással kapcsolatban a széljárás szerepét: ellentétben a Bibliában jelzett keleti széllel (2Móz 10,12), szerinte a déli szél hozza őket, viszont az északi szél a pusztulásukat okozza (ahogy a 2Móz 10,19 helyen is). Mivel testük felső részét gyakorlatilag a hasuk foglalja el, ezért telhetetlenek.8 Az enciklopédista a ~ falánkságát tehát a rovar testi felépítésével magyarázza. • Az újkori szimbolikáját tekintve a szárazföldi ~ (mivel a vízi~ egy tengeri rákfajta) az éhínség hírnökévé, jelképévé is válik, már a puszta megjelenése is az éhínség jóslata,9 a pusztításával párhuzamba hozható számos jelképként is megjelenő nyomorúság mellett. Ripának az Isten ostora emblémáján a kezében ostort és villámot tartó alak mellett a föld ~kkal van borítva az isteni büntetés zooattribútumaként.10 Mivel a ~ egyik helyről a másikra szökell hirtelen, az állhatatlanságot jelképezi.11 Szimbolikájában az egyetlen pozitív elem ahhoz kötődik, hogy szétzúzza a →kígyó fejét12: e cse
Sáskák és a széljárás. CC



Sáska Sáska
304
Szöcske. Aldrovandi, Natura picta
lekedete a kígyón mindig győzedelmeskedő Szűz Mária és az Anyaszentegyház szimbólumává avatja,13 pl. Lucarini emblémáján.14 Ikonográfiáját tekintve Keresztelő Szt. Jánost jeleníthették meg a ~val, l. pl. Raffaello műhelyének a fiatal remetét ábrázoló képén (1519 k.).15 • Miskolczi Gáspár Vad-Kertjében a ~k biblikus jelentését taglalja: „Az Istennek Sz: Könyve eleitől fogva az el-vetemedett népeket, ezekkel való megbüntetéssel sok helyeken fenyegette; azonképen mind betű szerint, és tulajdonképen-is az rajtok megesett ’s bétellyesedett, a’ temérdeki Sáskák miatt az ő földök megemésztetett”. Emellett jelentheti a mértéktelenség következményeként az elszegényedést; a ~k megtestesítik az alábbiakat: „a ’tselédek feles vólta, a’ vendégeknek ’s bor ivó társaságnak sokasága”. Az „Isten ostora”-ként jellemzett ~tól megkülönbözteti a szárnyas típust, amellyel Keresztelő Szt. János a pusztában táplálkozott. Ennek jelképes értelmét is megfogalmazza: „Valaminthogy a’ Szárnyas Sáskák mindenkor hartzolnak a’ Kigyókkal: Azonkép Keresztelő János, mind halálig hartzolt a’ mérges Kigyók kölykeivel, és a’ lelki Sáskákkal a’ Fariseusokkal, és minden istentelen életűekkel. És így étele-is megfelelt tisztinek.”16 Bod Péter bibliai lexikonában „Ábrázolják a pusztító Hadi Sereget a’ mely hirtelen mindent megemészt”, valamint a csalárd, hamis tanítók jelképe.17 • A ~ „hírnevét” rendkívüli kártékonysága – amit sokaságuk okoz – alapozza meg már az ókortól fogva. Ez olvasható szépirodalmi alkotások
ban, konkrétan és átvitt értelemben is; pl. Petőfi Sándor A nagyszombati csata c. versében a pusztítás szimbóluma: „Szörnyű csata lesz... jön előre az ellen, / Mint sáska-sereg!” Arany János Varga Mihály c. versében „Jár a török, mint valamely sáska, / Magyar nemzet akkori csapása.” Tompa Mihály Jön a muszka c. versében a kártékonyságot jelképezi: „Sokan vannak, az igaz, mint a sáska, / Semmi baj, még jobban dűlnek rakásra.” Babits Mihály Két nyári vers c. párversének első darabjában (Settecento) a 18. sz.-i szentimentalizmust vegyíti balladai témával – ördögtől megszállt lány, exorcizáló barát, vágy, csábítás, bűnbocsánat –, amit károkozó, megvető érzéseket kiváltó főnevekkel egyértelműsít: „Káromkodik a gazda s nem felel / Phü! mennyi baj: szárazság, sáska, patkány...” . Vas Gereben Nagy idők, nagy emberek c. könyvének egyik fejezetében nem csupán →sasnak nevezi a francia sereget, hanem, talán ellenpontozásul, ~nak is: „Dehát mit akar e sereg? [...] S miért bevárni a sáskát saját földünkön, mikor azt már jóval előbb, másén is agyoncsaphatnánk?” A ~ a keleti ellenség szinonimája Tompa Mihály Pipás kántos c. versében: „Nagy sáskajárásról lesz emlékezetem, / Mely támadott vala távol napkeleten; / Töröknek mondja ezt a jó magyar szája. / Szomorú időknek szomorú nótája!” • A Bibliában olvasható egyiptomi tíz csapás egyike volt a ~járás, ez is hozzájárult a ~k és pusztítás összekapcsolásához a a magyar népi művelődésben. A falánkságot jelképezve a nagyon sokat, falánkul és mohón evőkre használt hasonlat, hogy úgy esznek, mindent felfalnak, mint a ~k.18
1 Artem. II, 22. 2 Ambr. Hex. III, 16, 67. 3 Etym. 12, 8, 9.
4 Ashmole 1511, 1019.
5 Hrab. Maur. Allegoriae, 988. 6 Hrab. Maur. Univ. IX, 7. 7 Alb. Magn. XXVI, 23. 8 Bart. Angl. XII, 24.



Sáska 305 Seregély
9 Pier. Valer. 360. 10 Ripa 1618, 201. 11 Picin. 268. 12 Pier. Valer. 359–360; Picin. 268. 13 Picin. 268. 14 Lucar. II, 66. 15 Párizs, Musée du Louvre. 16 Miskolczi 1702, 664–670. 17 Bod 1746, 242. 18 Bárdosi 2012, 329.
❧
SEREGÉLY (sturnus)
Jelentése: állandó fecsegés, fecsegő ember, nagy raj, társas élet, fegyelmezetlen emberi viselkedés
Igen zajos, nagy csapatokba verődő, a mezőgazdaság számára hasznos, de lakott területen ürülékével rengeteg kellemetlenséget okozó madár. • A régi természetrajzírók általában „az erdők, mezők egyéb madarai” fejezetekben említették a ~t, sőt ~eket, mivel csapatosan jelennek meg. Már Plinius is megfigyelte, hogy „jellegzetessége e madaraknak, hogy szeretnek nagy csapatban röpülni és kör alakban mozogni egyfajta labda formát felvéve”.1 Állandó fecsegésük és nagy rajokban való gyülekezésük a társas életet és kapcsolatokat kedvelők jelképévé teszi.2 • A Bibliában nem szerepel, Isidorus is csak a madaraknak szentelt fejezet elején annyit ír a ~ekről, hogy „csoportosan repülnek”.3 Az Isidorust abszolút forrásnak tekintő bestiáriumok is csak ennyit szólnak a madárról, hogy „együtt repülnek”.4 A kora középkori enciklopédisták sem bőbeszédűbbek.5 Albertus Magnus a 13. sz.-ban viszont már azt is tudja, hogy a körkörös repülésük oka, hogy mindegyikük a kör belsejébe akar jutni a ragadozó madarak támadásától tartva. Igen beszédes madár, a fecsegés jellemzi, valamint szétszórt ürüléke.6 Mivel nagy rajban lehet velük találkozni, egyéni jellemvonással nem ruházták fel a ~t. • Az újkori szerzők
sem bővelkednek a ~lyel kapcsolatos leírásokban, irodalmi és művészi ábrázolásokból is hiányzik. • Miskolczi Gáspár Vad-Kertjében viszont részletesen szól róla. Elsőként állandó, hangos csiripelését, azaz a madárnak tulajdonítható szinte egyetlen szimbolikáját, állandó fecsegését hangsúlyozza, amely „kiábrázoló képe a’ fetsegő embereknek”. A másik jelentése sem maradt el, amikor arra utal, hogy a ~ek „nagy seregenként járnak” és a magyar nyelv is innen vette a madár elnevezését. A pliniusi labdaszerű alakzat leírása is visszaköszön („gömbölyegen öszve tsoportoznak”). Csoportos, sebes repülésük közben összeütköznek és „a’ földre leverettetnek”: ez a borivó emberek „testi, avagy pedig lelki veszedelembe” esését példázza.7 • A ~ az ember konkurense a gyümölcskertekben és -ültetvényeken. Fémes csillogású, pöttyös tollruhája feltűnő, akárcsak nagy egyedszámú rajaik hangja. Arany János a Toldi szerelme nyolcadik énekében ezt a szétrepülő, újból nagy tömeggé rendeződő szokást viszi át a fegyelmezetlen emberi viselkedésre: „Megszalad a Károly szedett-vedett népe, / Mint ha cseresznyefán seregély-had csődül, / De megint szétrebben puszta kereplőtül.” Ady Endre a Magyar jakobinus dala c. ver
Pihenő és csivitelő seregélyek. CC



Seregély 306 Skorpió
sében a politikai elnyomás, a szabadság hiányának kifejezésére említi: „Magyarország népe meddig lesz / Kalitkás seregély-fiók?” • A ~ a gerinctelen állatok állományát ritkítja, ősszel azonban a szőlőtermésben óriási károkat okozhat, ahogy Miskolczi Vad-Kertje is taglalja. A magyar népi kultúrából kideríthető módon ezt a madarat madárijesztőkkel, fákra függesztett madártetemekkel, csillogó, a szél hatására éles hangot adó fémdarabokkal próbálták elriasztani. Sályon a kenderföldekre is madárijesztőket állítottak. A Balaton mellékén a gazdák Balázs napján megmetszettek néhány szőlőtőkét azért, hogy a ~ek ősszel ne dézsmálják meg a szőlőfürtöket. Aki ezen a napon hajadonfővel háromszor megkerülte a szőlőbirtokát, az megóvhatta a madarak kártételétől. A 19. sz.-ban a Hortobágyon „seregi madárként” emlegették, aki seregestől követte a gulyákat, s az állatok bőréből kiszedte az élősködőket. Sáskajárás idején jelent meg a rózsaszínű ~. Kecskemét környékén azokat a →lovakat nevezték „seregélyszürké”-nek, akiknek a szőre hasonlított a madár tollazatához. A Tiszántúlon áldozócsütörtökön volt szokásban a ~fiókák gyűjtése, akiknek a húsa a madarászok kedvelt táplálékai közé tartozott. A középkori szerzők is szóltak kemény, de ízletes húsáról.8 Kalotaszegen úgy tartották, hogy a ~ megpillantása örömet jelentett. Ha kora tavasszal rakott fészket, az szép nyarat ígért. Ha a madarak kora reggel nagy csapatban repültek, akkor azon a napon zivatarra lehetett számítani. Egyik korai ábr.-a 1709-ből, Balassagyarmat mezőváros első pecsétjéről ismert, amelyen egy csőrében szőlőfürtöt tartó ~ tűnik fel. A Borsod-Abaúj-Zemplén megyei Szentsimon katolikus templomának festett kazettáin gyümölcsöt csipegető ~eket ábrázoltak. A ~ a közmondásokban is szerepel: „annyi mint a seregély” (utalás a madár nagy rajban való életmódjára és repülésére); egyik változata az „egy seregély után mozdul a többi”; „minden seregély három szemet
visz el a szőlőből” (azaz a maga két szemét és a szőlőszemet) mondás is.
1 Plin. NH 10. 73. 2 Artem. IV, 56. 3 Etym. 12, 7.
4 Ashmole 1511, 865.
5 Hrab. Maur. Univ. VIII, 6. 6 Alb. Magn. XXIII, 24, 104. 7 Miskolczi 1702, 462–463. 8 Alb. Magn. XXIII, 24, 104.
SKORPIÓ
(szkorpiosz, scorpius)
Jelentései: kegyetlen halál, kínzás, Sátán, ördög, eretnekség, csalárdság, zsinagóga, dialektika, bosszú, paráznaság, Afrika, ősz, október, elővigyázat
Rendkívüli ellenálló képességgel rendelkező, főleg a meleg vidékeken élő pókszabású állat. Háta főlé görbítve hordott méregtövisével csípi meg áldozatát. • A ~tól1 az ókorban is rettegtek, alattomos és ingerlékeny lénynek tartották, aki váratlanul mar bele az áldozatába – ebből ered a metafora az efféle emberekre vonatkoztatva. Plinius a →pókokhoz hasonlítja a ~ születését és halálát, mérgező erejét a →kígyóéhoz, csípése pedig háromnapos agónia után bekövetkező kegyetlen halált hoz.2 Halálos mérge, ill. csípése ellen mágikus eljárások és apotropaikus növények sokaságát alkalmazták az antik gyógyászatban. A kisművészetekben gyakran ábrázolták és viselték amulettként, valószínűleg mágikus céllal. Csillagképként is ismert: Artemisz megharagudott Óriónra, az óriás termetű, roppant erős vadászra, és megmaratta egy ~val. Mind Órión, mind a ~ csillagzatként az égre került, ahol – mint mondják – a Skorpió üldözi Óriónt. Az álmoskönyvekben a gonosz embert szimbolizálja.3 • Mérges csípése miatt a Bibliában is a kínzás, a halál jelképe. Rechabeám király történetében az
❧



Skorpió Skorpió
307
Than Mór: Skorpió. Bp., MNM, Történelmi Képcsarnok
uralkodói kegyetlenségre utal „skorpiókkal foglak fenyíteni benneteket” (1Kir 12,14). Isten büntetésére is utalhat: „A ki vezérlett téged a tüzes kígyóknak, skorpióknak, és szomjúságnak nagy és rettenetes pusztáján” (5Móz 8,15). Az Úr büntető eszközeként is megjelenik: „skorpiók, viperák, és a bosszú kardja: az istentelenek vesztére szolgálnak” (Sir 39,30). A legyőzött gonosz erők jelképe: „kígyókon és skorpiókon járjatok, hogy minden ellenséges erőn úrrá legyetek” (Lk 10,19). • Isidorus tojásból kikelő földi féregnek tekinti, aki a farkával sújt le, majd mérget fecskendez áldozatába. Viszont az ember tenyerét sosem sebzi meg.4 A középkori leírások ezt a pár sort ismételgetik, olyan hiedelmekkel fűszerezve, miszerint, ha tíz →rákot bazsalikommal összekötnek, az összes ~ odagyűlik.5 Az enciklopédiákban arra (a Pliniusnál és Ailianosznál is megemlített6) információra is találunk utalást, miszerint az ember nyála méreg a mérgező állatok számára.7 Ez egyes felfogások szerint a ~ra is érvényes, különösen a böjtölő ember nyála, ami a morális magyarázatot is előrevetíti: minden olyan vétek, ami a falánkságtól függ, a lélek halálához vezet.8 A ~ itt ugyan a falánkság attribútuma, de bármely főbűn mérgező lehet a lélekre. Kifejezetten a ~ testi felépítésén alapul a csalárdság szimbólumaként való értelmezése, tekintve, hogy a féreg nem a szájával ejt sebet, hanem hátulról, csalárd módon támad. Olyan tehát, mint csaló, hízelgő ember, aki szájával mást mond, mint ahogy később cselekszik.9 Rövid, lényegre törő meghatározás szerint a ~ „maga az ördög, vagy akik őt szolgálják”.10 Ikonográfiáját tekintve Ezékiel próféta (Ez 2,6) Istentől elforduló izraelitákra vonatkozó szavai („Tövisek vesznek körül és skorpiókon ülsz”) alapján a keresztény ikonográfiában a zsinagóga allegorikus figurájának zászlaján is megjelenhet, vagy a keresztre feszítés jeleneténél római katonák mellett. A középkori szimbolikáját illetően a 12. sz.-tól, a kígyó
helyébe lépve a hét szabad művészet közül a Dialektika attribútumává vált, lévén éppúgy képes szúrni, megmérgezni és romba dönteni, mint elméleti hatalmánál fogva a vitatkozás művészete. Ennek egyik közismert ábrázolását l. a firenzei Santa Maria Novella Spanyolok-kápolnájában, Andrea di Bonaiuto freskóját (14. sz.), amelyen a Dialektikát megszemélyesítő nőalak ~t tart a bal kezében. Botticelli egyik 1485 körül készített freskóján is (Lorenzo Tornabuoni és a szabad művészetek) a Dialektikát megjelenítő nőalak ölében egy nagy ~ látható.11 Az asztrológiai évkör nyolcadik jegyeként a ~ ábr.-a elmaradhatatlan kellék a kódexekben, hóráskönyvekben, bár a realisztikus megjelenítés nem kérhető számon.12 Szintén visszatérő motívum a Krisztus kálváriáját bemutató képeken, mint a bibliai zsidó nép középkorban használatos jelképe: ábr. pl. katonák köpenyén, pajzsán és zászlókon a keresztre feszítést ábrázoló festményeken (l. pl. Giovanni Boccati: Keresztre feszítés, 1470 körül).13 Természetesen a ~ mint kísértés, mint ördögjelkép is repetitív motívum, különösen a Szt. Jeromost ábrázoló képeken (pl. Sano di Pietro: Bűnbánó Szt. Jeromos, 15. sz. első fele).14 • Ezek a festmények átvezetik a szimbólumok iránt érdeklődő olvasót az újkorba, amely minden korábbi ismeret és a keresztény hit megtartása mellett új szemléletet mutat a ~ értelmezésében is. Andrea Alciato egyik



Skorpió Skorpió
308
emblémájára később is hivatkoztak a (jogos) bosszú zooszimbólumaként: a faágon egy →holló látható, szájában zsákmányával, egy méretes ~val, aki viszont farkával a madár nyakába csípve mérgével bosszút áll.15 Ripa (és forrása, Alciato) minden erkölcsi magyarázat nélkül a Bosszú embléma két zooattribútumaként kezeli az állatokat.16 A ~ kapcsán első példaként felhozott moralitás mindazonáltal a csalárdság, a szó szoros értelemben vett hátulról jövő csel, félrevezetés,17 amely ábrázolásához elegendő akár csak a ~ farkát megjeleníteni.18 A vízben ábrázolt ~ az ártalmatlan rosszindulat kifejezése, mivel az állat a vízben nem tud bajt okozni.19 Az emblémáskönyvek szerzőinek egyöntetű véleménye szerint a ~ a paráznaság szimbóluma, az emberi test „szégyelni való részeit” ábrázolják vele,20 hiszen a testi gyönyör, a bujaság olyan, akár a ~, aki kitárja karjait (ollóit), mintha át akarna ölelni, de azután megöli az embert.21 Ez általában a világi örömökre is értendő: reménnyel eltölt, majd mérgével megöl. Ez a számos költőnél megtalálható hasonlat még Gesner zoológiai művében is visszaköszön.22 A korszak, különösen a barokk világképének alapvető jegye. Látszat és valóság, illúzió és realitás kettőségének kifejezésére minden olyan állat alkalmas volt, aki – a ~hoz hasonlóan – a hiábavaló, múlékony világi hívságokra, a vanitasra figyelmeztet. A nagy felfedezések korában, az akkor ismert négy kontinens közül Afrika egyik zooattribútuma,23 mert „a ~ és a többi mérgeskígyó igen nagy számban él Afrikában, és végtelenül mérgezők...”24 A ~ mint zodiákus jegy az ősz,25 ezen belül is október hónap,26 és – a Halak és a Rák jeggyel együtt – Észak emblémáját díszíti.27 A barokk kor rendkívül gazdag politikai irodalmában még az égre helyezett ~ is politikai érvelés tárgya lett. Diego de Saavedra Fajardo a Mas que en la tierra nocivo (Ártalmasabb, mint a földön) mottóval magyarázott politikai emblémájával28 az ural
kodók által magas posztra emelt udvari tanácsosok viselkedését hasonlítja a csípő és mérgező ~hoz: aki a földön (alantas helyzetben) gonosz, a hatalom magaslatain csak rosszabb lesz. • Miskolczi Vad-Kertjében az ördög és az eretnekség jelképeként írja le „Miképenhogy a’ Skorpió minden kövek alatt intselkedik: Azonképen az ördög, minden házban és mindenütt intselkedik, a’ magokra vigyázatlan emberek után”. A megkísértő ördögre utal a ~ „hízelkedése”, amelyet a farkával való ártás követ. A ~marás következményét az ördögtől való megszállottság, a kétségbeesés gyötrelmeihez hasonlítja. A ~t a nyájas beszédű, látszólag ártalmatlan, de veszélyes tanokat hirdető tanítókra is érti: „tudománnyok igen mérges, sőt ugyan halálos”.29 Bod Péter biblialexikonjában is a hamis tanítók és az ártó, veszedelmes emberek jelképe.30 • Egy képzeletbeli skálán, amely a legkevésbé kedvelt állatokat mutatná, a ~ biztosan az utolsók, a leginkább elutasítottak között lenne. Kazinczy Ferenc A bűnösök c. versében mitológiai képbe helyezi: „Hol az ádáz / Eumenídek / A tiszteletlent / Skorpiókkal ostorozzák”. Tompa Mihály Haldokló mellett c. versében a legendák szerinti öngyilkosságot említi: „Vergődve, mint a rémült skorpió, / Mely vég, halálos csípést tőn magán.” • A ~ a magyarországi művészetben lehet a gonosz, a tapintás, a dialektika, a zsinagóga, a hamisság (nők), irigység jelképe.31 Zodiákus jegyként32 látható pl. a kolozsvári Wolphard–Kakas-ház zodiákus termében a Wolphard István építkezéséből származó gyámkő (Cluj-Napoca, Románia, 1586 előtt).33 A ~t megfogó páncélos kéz az elővigyázatosság emblémája: l. pl. John Barclay Argenis c. regényének (Eger, 1792) emblematikus illusztrációján.34 Attribútumként pl. Szaloniki Szt. Demeter mellett jelenhet meg. A ~motívum feltűnik szentek legendájában és ábrázolásaikon: a Maximianus császár által börtönbe vetett Szt. Demetert



Skorpió 309 Sólyom
~ támadja meg, de a szent könyörgésére elpusztul, ábr.-a a Magyar Anjou Legendárium miniatúráján látható.35
1 Plin. NH 11, 86–90. 2 Uo. 3 Artem. II, 13. 4 Etym. 12, 5, 4. 5 Ashmole 1511, 1019 és 1025. 6 Plin. NH 28. 38; Ail. NA 4. 22. 7 Bart. Angl. V, 22; 8 Cecco, III, 35. 9 BV LIII.
10 Bodley 764, 197.
11 Párizs, Musée du Louvre. 12 Hága, Koninklijke Bibliotheek, KB, KA 16, f. 126v; London, British Library, Sloane Ms. 1975, f. 13r. 13 Esztergom, Keresztény Múzeum. 14 Siena, Pinacoteca; Párizs, Musée du Louvre. 15 Alciato, 152. 16 Ripa 1618, 543. 17 Pier. Valer. 208. 18 Ripa 1618, 209–210. 19 Pier. Valer. 208. 20 Uo.; Ripa 1618, 312. 21 Picin. 242. 22 Gesner IV. 23 Pier. Valer. 209. 24 Ripa 1618, 352. 25 Uo., 501. 26 Uo., 332. 27 Uo., 641. 28 Saavedra Fajardo, 352 (Empresa 52) 29 Miskolczi 1702, 686–688. 30 Bod 1746, 249. 31 LCI 4 170–172; Seibert 1986, 280; Dávid 2002, 205; Dittrich 2004, 491–497; MAMŰL X, 2010, 341. 32 Vanyó 2000, 226–231. 33 AH 1974/2, 334–336; AH 1991/2, 157–164; Kovács 2003, 36. 34 From Academic Art 2000, 146; Knapp–Tüskés 2004, 20.
35 Magyar Anjou 1975, 109.
❧
SÓLYOM (falco)
Jelentése: erő, erőszak, vadászat, bátorság, lelkierő, szégyenkezés, szülői szigor, vándorlás, állhatatosság, tapintás, gyorsaság, szabadság, emelkedettség
A ~ tollazatával a környezetébe beleolvadó nappali ragadozó madár. Fákon, elhagyott madárfészkekben fészkel. Zsákmányát rendkívül gyorsan szállva, röptében kapja el. Vadászatra kiválóan idomítható, okos, engedelmes állat. • A ~ szimbolikáját tekintve olykor együtt szerepel vagy bizonyos esetek
ben felcserélhető a →karvallyal, ritkábban a →kányával közös, ragadozó természetüknek köszönhetően. Maga Plinius is tizenhat féle ~ról beszél.1 A ~t az ókori egyiptomi vallásban kultikus tisztelet övezte. Az égen kitárt szárnyával fenségesen köröző nagytestű ragadozó az erő, a hatalom és az uralkodás jelképe volt. Hóruszt eleinte ~ alakú vagy ~fejű égi istenként tisztelték, akivel később az éppen uralkodó királyt azonosították. Az égi és földi király ~ként a szárnyát kifeszítve óvja a világot. A szárnyas napkorong képe ugyancsak Hórusz és földi megtestesítője, a fáraó hatalmának a szimbóluma. Hésziodosznál, az európai irodalom első állatmeséjében az erőt, az erőszakot szimbolizáló ~ mondja el a zsákmányként karmai közt tartó →csalogánynak, hogy ostoba az, aki az erősebbel szembeszegül.2 • A ~ a Bibliában csak a tisztátalan állatok felsorolásában fordul elő (3Móz 11,14): fordítása nem egyértelmű éppen a ragadozó madarak nagyon hasonló attitűdje és a róluk így kialakult vélemény miatt. • Isidorus közvetlenül
Sólymok. Pólya, Állatország képterme



Sólyom Sólyom
310
a →karvaly után tárgyalja a ~mal kapcsolatos tudnivalókat, mintegy tulajdonságaikat is egybemosva. A ~ elnevezését (lat. falco) fantáziadús etimologizálással azonban nemcsak a megragadás szóból, hanem a zsákmány megfogására, a kaszához (lat. falx) hasonlítható begörbült karmaiból is eredezteti.3 A középkorban a ~mal való vadászat és a ~tartás igazi privilégiumnak számított, a feudális társadalom nemesi életvitelének egyik jelképe volt. II. Frigyes német-római császár De arte venandi cum avibus c. latin nyelvű értekezésének (1240 k.) több másolata fennmaradt, az illusztrációk a nemesi életforma részeként ábrázolják a solymászatot. Nem véletlen, hogy az enciklopédisták is nagy figyelmet szenteltek a ~ kiválasztásának, betanításának és tartásának.4 Pontosan leírták a ~féléket, „faji” besorolást kaptak, pl. olyan megfontolásból, miszerint a vándor~t azért nevezik így, mert nem található sehol a fészke.5 Kis mérete ellenére a madár rendkívüli bátorságát is hangsúlyozták, a lelkierő szimbólumaként értelmezték. Szégyenkezést is tulajdonítottak neki, mivel, ha elvéti a zsákmányt, annyira bánja, szégyelli, hogy nem eszik.6 A ~k fajtái közötti különbség az emberekre is jellemző: pl. a legnemesebb vadász~ a gondolataival legmagasabban szálló, Istent kereső, s nem vétkező ember.7 A bestiáriumokban is olvasható, hogy a bal karon tartották, de a jobbra tért vissza a madár a vadászat után.8 Erre a szokásra is volt keresztényi magyarázat: „A balját a fejem alá teszi, a jobbjával meg átkarol” (Én 2,6). A bal ugyanis a világi dolgokat jelképezi, a jobb pedig mindazt, ami örök. A bestiáriumok előszeretettel állítják a ~féléket a →struccal párhuzamba széles szárnyuk kapcsán, míg azonban a ~ képes a magasba emelkedni és gyorsan repülni, a strucc a földön csak utánozza a madarak e képességét.9 Általában megállapítják a ragadozó madarakról, a ~félékről, hogy örömüket lelik a többi madár levadászásában, és szülői szigor jellemzi
őket fiókáik ragadozóvá nevelésében.10 A ~ ikonográfiáját tekintve – a vadászatról szóló könyvek mellett – a kódexekben is legtöbbször vadászjelenetekben ábrázolták,11 vagy díszítőelemként, horgas csőrét hangsúlyozva. A bestiáriumok pedig a ragadozó természetéhez illeszkedő csőr és karmok látványos megjelenítésével szimbolikáját hangsúlyozták.12 • Az újkor értelmezése nem sokban tér el a korábbiaktól. A nagy területet bejáró vándor~ vándorbottal a kezében a vándorló ember zooattribútuma, így a vándorlás szimbóluma is lehet.13 A logika tudósának is jelképe, aki olyan állhatatossággal és kitartással állítja tudománya igazságát, amilyen megingadhatatlanul röpül rá zsákmányára a ~.14 Az állhatatosság és kitartás az elfogott zsákmány esetében is jellemzi: egyik karmával akkor sem engedi el, amikor a másikkal belekapaszkodik a földbe.15 Erős karma miatt a tapintás érzékének is egyik jelképe.16 A ~ ha első vagy második lendületből nem tudja zsákmányát elkapni, szégyenében nem tér vissza azonnal gazdája karjára, hanem a legkisebb vétke miatt is szégyenkezést mutat, akár a nemes lélek.17 • A ~, mint ragadozó madár, a vadászatok egykori szereplője, a különleges élet jelképe Tompa Mihály Távolból c. versében: „Voltam egykor, nem vagyok már sólyom, / Túlrepülni bérceken, folyókon; / Az én vágyam nem sziklára fészkel, / Megelégszik kis bokor tövével.” Szintén Tompa Mihály írja le költői szavakkal a madár életvitelét, természetét a tragikus-elégikus hangulatú A sólyom c. költeményében a házastársi hűség és szeretet szimbólumaként. • Mint a →sashoz hasonló tulajdonságokkal és szimbólumokkal rendelkező, magasan szálló, tekintélyes ragadozó madár a folklórban is pozitív képzeteket keltett: a fizikai, szellemi és morális felemelkedés, emelkedettség szimbóluma. A magyar hitvilágban totemállat, a mondákból ismert →turulmadár feltételezhetően kerecsen~ vagy sas típusú ragadozó



Sólyom Sólyom
311
madár. A mesékben sokszor az alakváltás egyik módja, amelynek köszönhetően gyorsabban utol lehet érni az üldözöttet, egyben felismerhetetlenné is tesz. Az alakváltás szakrális jelentést is hordozhat, az ősvallás meghatározó eleme a táltosok alakváltó képessége, amely által akár ~má változva léphettek kapcsolatba a szellemvilággal. Címerállatként jelenik meg a Csanád és az Őrsur nemzetség címerében. A kereszténységben kettős megítélése a vadász~ és a szelídített ~ megkülönböztetésén alapszik: gonosz gondolatok és tettek megtestesítője a vadász~, a szent, vagy keresztény hitre megtért pogány ember jelképe a szelídített ~. A →nyulat tépő ~ is a bujaságtól történő megszabadítás mozzanata, és a nappal győzelme az éjszaka felett. A gyorsaság szimbóluma lehet a ~ tolla, amelyet a vitézek gyorsaságuk fokozása érdekében viseltek, hiszen a ~ gyorsan csap le áldozatára. A szabadság szimbóluma egy Gyergyóújfaluban gyűjtött népdal szövegében: „Efjúságom súlyos madár / Addig vig, mig szabadon jár, / Ó jaj nekem szegénynek már, / Szivem szabadulást nem vár.” A súlyos madár lehet ~madár. Szólásokban is pozitív jelentést hordoz. „A sólyommadárnak nem lesz galamb fia” (bátor embernek a gyereke nem szokott gyáva lenni); a madár jelentő
ségét bizonyítja a „bagolyt a sólyomnál nagyobbra ne böcsüld” mondás. Az embert vágyainak „sólyom szárnya” ragadhatja ki a megszokott mindennapokból az azúrkék éggel borított természetbe. A metafora itt is pozitív jelentést tartalmaz. • A művészetben is több szimbolikus értelmet hordozhat: gonosz, bátorság, vitézség, állhatatosság, kitartás, tapintás, bujaság, szülői szigor az ifjúság erényre nevelése érdekében.18 Szent állat, attribútum, legenda vagy mítosz szereplője: pl. Apollón, Genti Bavo, Római Cecília ábrázolásában. A kölni Agilolf püspök ~t énekeltet a kételkedő kérésére; a genti Bavo gróf kezén a ~ utal előkelő származására; Arianói Ottó remetekunyhóján ~ ül, s csak gazdája kérését teljesíti. A ~nak nincs szimbolikus ábrázolása a magyarországi művészetben, viszont a „magyar sólyom”, a →turul szimbolikája jellegzetesen magyar viszonyokat tükröz.
1 Plin. NH 10. 21–27. 2 Hes. Op. 202 skk. 3 Etym. 12, 7, 57. 4 Bart. Angl. XII, 2; Brunetto, 149; BT XXXIII. 5 Brunetto, 149. 6 Bart. Angl. XII, 2. 7 BT XXXIII; BV XVIII. 8 Bodley 764,156.
9 Hugo Folieto, 731; Ashmole 1511, 921. 10 Brunetto, 146. 11 London, British Library, Additional Ms. 42130, f. 159r; Oxford, Bodleian Library, Ms. Douce 366, f. 38r; Hága, Koninklijke Bibliotheek, KB, KA 16, f 76v. 12 Párizs, BnF, lat. 14429, f. 98r; Bibliothèque Municipale de Reims, Ms. 993, f. 151v; Oxford, Bodleian Library, Ms. Lyell 71, f. 7v; Hága, Museum Meermanno, MMW, 10 B 25, f. 33v; Koppenhága, Det Kongelige Bibliotek, Gl. kgl. S. 1633 4o, f. 42r. 13 Ripa 1618, 166. 14 Uo. 314. 15 Picin. 114. 16 Ripa 1618, 470. 17 Uo., 554–556. 18 Seibert 1986, 280; Dittrich 2004, 121–126.
Seregélyeket támadó sólyom. CC
❧



Strucc Strucc
312
STRUCC
(struthocamelus)
Jelentései: feledékenység, ostobaság, kegyetlenség (tojásai elhagyása miatt), példaszerű hívő (tojásai elhagyása miatt), álszentség (röpképtelen szárnyak), kevélység, igazságosság (tollai egyforma hosszúak), eretnek, erős jellem (vasszöggel/patkóval), falánkság (vasszöggel/patkóval), emésztés, Afrika
A ~ a legnagyobb testű ma élő madár. Hoszszú, erős lábával jól fut, viszont röpképtelen. Kotlás közben, hogy láthatatlan maradjon, lehajtja a fejét – innen terjedt el a nézet, hogy homokba dugja a fejét. • A ~ról Plinius ad részletes leírást.1 Eszerint az afrikai madár teste hegyként magasodik fel, hatalmas szárnyát csak sebes futása közben tárja ki mozgását segítendő, de nem emelkedik a föld fölé. Patáját, amely a →szarvaséhoz hasonlatos, fegyverként használja. Bámulatos tulajdonsága, hogy bármit lenyel, de nem kevésbé bámulatos a butasága: ha a nyakát a bokrok közé dugja, azt hiszi, hogy egészében is elrejtőzött. Hatalmas méretű tojásait hol edénynek, hol fegyverdísznek használták. • A Bibliában, a zsidó hagyományban tisztátalan állat (Lev 11,16). Szemléletesen leírják a madár tollazatát és szárnyait, költési szokásait, feledékenységét és ostobaságát, röpképtelenségét, de a lónál is gyorsabb futását (Jób 39,13–18). Kegyetlensége (JSir 4,3), az ember jajgatásához, kiáltozásához hasonló hangja (Mik 1,8) is szimbolikája része. Az embertől elhagyott pusztaság tipikus madara: „Struccok ütnek benne tanyát, és bakkecskék tánca veri föl csendjét” (Iz 13,21; Jer 50,39). Az üldözöttek, kitaszítottak sorsát példázza: „sorstársává váltam a struccmadaraknak” (Jób 30,29). • A középkori interpretáció első forrása a Physiologus egyik latin verziója a madár korabeli elnevezését (structocamelon) is indokolja: „olyan, mint a ke
selyű, tollas, de nem repül, mint a többi madár, a lába pedig olyan, mint a tevének”. A Fiastyúkra fölnézve (június közepén) tojásait a már meleg homokba rakja, befedi őket, de rögtön meg is feledkezik róluk, mert természettől fogva a feledékenység jellemzi. A magyarázat szerint a madár felismeri a maga idejét, megfeledkezik a földi dolgokról és az égiekre tekint.2 A megfelelő bibliai helyekkel megtámogatva (Mt 10,3) Isten feltétlen követőjét testesíti meg, aki még közvetlen le- és fölmenőinél is előbbre tartja Istent; feledékenysége is magyarázatot kap: „...ami mögöttem van, azt elfelejtve, ami pedig előttem van, annak nekifeszülve futok egyenest a cél felé, Isten mennyei elhívásának a Krisztus Jézusban adott jutalmáért” (Fil 3,14). Isidorus lényegre törő megfogalmazása ugyanezt foglalja össze.3 A bestiáriumok hosszabb-rövidebb leírásai is ezeket a tulajdonságokat összegzik és magyarázzák, de eltérő szimbolikus értelmezések is helyet kapnak. Ennek ékes példája Hugo de Folieto Aviariuma, amelyben – jobbára negatív értelmezésekkel – a röpképtelenségére fókuszálva az álszentség jelképévé teszi: mivel szárnya van, külsőleg madárnak látszik, ám képtelen a földi dolgoktól elszakadni és fel(ül)emelkedni, akár az álszentek és a farizeusok. A tojásait a homokban hagyó ~ azt jelzi, hogy elhagyott fiókáinak nem mutat spirituális életvezetési
Strucc. Sárváry Eöry, Madárvilág



Strucc Strucc
313
példát. Egy felsőbb gondoskodás azonban nem hagyja magára az álszentek ivadékait sem. Hugo még a féktelen kevélység bűnében is vétkesnek tarja a ~ot, amikor szárnyát emelgetve, minden dicsőséget magának tulajdonít.4 Ez a típusú szimbolika több bestiáriumban is helyet kapott.5 A bestiáriumok másik része szerint, a Physiologusban kifejtettek alapján, a ~ a példaszerű hívőt jelképezi.6 Néhányan azt is megemlítik, hogy a madár még a vasat is megemészti.7 Az enciklopédisták egy része a madár meleg természetének tudja ezt be, de Albertus Magnus ezt nem támasztja alá, „mert több struccot folytonosan vassal kínáltam, nem akarta megenni”.8 Az Európában ritkán, általában fejedelmi ajándék formájában látott ~ ikonográfiája részben a Biblia és a bestiáriumok értelmezésein, részben pedig Plinius és Ailianosz leírásain alapult. A madár formát tekintve a →sólyomhoz vagy →keselyűhöz, a lábát illetően pedig a →tevéhez vagy →szarvashoz való hasonlítása9 többféle, akár keveréklénynek beállított, gyakran azonosíthatatlan ábr.-t10 szült a kódexek és bestiáriumok lapjain, amelyeken sokszor csak attribútumai alapján ismerhető fel: könnyen azonosítható a nyári égboltra tekintő madár, előtte tojással.11 A 12. sz.-tól tűnt fel a csőrében lópatkót tartó ~ motívuma.12 A teljes szimbolikát is megjeleníthette patkóval a csőrében, nyári égbolt alatt a tojásait maga mögött hagyó madár.13 • Az újkori ~képbe számos olyan elem is került, amely középkori szimbolikájában nem szerepelt, de az ókori források több-kevesebb hangsúllyal megemlítettek. Ilyen pl. egyforma hosszúságú tollainak, egyiptomi hieroglifákon is alapuló jelképes értelmezése, miszerint ez az igazságosság üzenete, ami – reneszánsz kori szellemességgel (és realitásérzékkel) és Karneadész alapján – úgy is értelmezhető, hogy a fejét elrejtő ~ ostobasága és az igazságosságban hívők őrültsége egy és ugyanaz.14 A Ripa-féle igazságosság társa a Szigor emblémája, amelyet
vaspálcát tartó alak mellett álló ~ jelképez.15 A madár az őselemek összhangját is jelképezheti, lévén, tollas és szárnyas, de nem repül, földön él, ökörlábai vannak: a levegő és a föld összhangját jelképezheti. Az eretnek szimbóluma is, akinek ugyan megvannak a tudás szárnyai, mégis a földön ragadt.16 Legyakrabban hangoztatott jelképe az ostobaság, mivel – Plinius tekintélyére támaszkodva – az ókoriak óta köztudott, hogy a madár, bár a lovon ülő embernél is magasabb, azt hiszi, ha fejét bokrok közé/homokba dugja, senki nem látja.17 Ez a példa és nagy testéhez mérve kicsiny feje az ostoba ember képe a fiziognomikus gondolkodás számára is.18 Az álszentség szimbóluma,19 de nem mindig a középkori vélekedés szerint (szárnya van, de nem tud repülni), hanem a homokban hagyott tojásaira vonatkoztatva: nem veszi figyelembe, hogy össze is taposhatják őket.20 Az emblémáskönyvek előszeretettel ábrázolták, miközben a többi madártól eltérő módon költi ki tojásait a hím és a nőstény, részben a nap melegére bízva, részben szemükből származó sugarakkal mereven nézve a tojásokat: Giovio impresájának pontos mása Camerariusé a Diversa ab aliis virtute valemus (Másoktól eltérő adottságaink vannak) mot
Strucc és tojásai a Nap melegében. CC



Strucc Strucc
314
Fejét elrejtő strucc. CC
tóval,21 ami az új, a megszokottól eltérő iránt lelkesedő reneszánsz korszellem tükre. A csőrében lópatkót/vasszöget tartó madár az erős jellem szimbóluma, aki idővel minden sértést megemészt (Spiritus durissima coquit), s ebben az esetben is Giovio és Camerarius emblémája megegyezik,22 Picinelli barokk világképe is befogadja ezt az interpretációt.23 Ugyanez Ripánál a telhetetlenség bűne, így – azonos ikonográfiával – a madár a válogatás nélkül mindent felfaló ember, a falánkság szimbóluma is.24 Meleg vérmérséklete és méretei miatt könnyen emészti meg a vasat is, ezért az Emésztés emblémájának is zooattribútuma.25 A kontinensek ábrázolásán Afrika állata (l. pl. Tiepolo, Apollo és a kontinensek, 1753, Würzburg, Érseki palota mennyezeti freskói). • Miskolczi Gáspár negatív emberi tulajdonságok ábrázolójának nevezi: az esztelen emberekre érti, akik nem gondoskodnak utódaik neveléséről. Termete miatt a másokat lenéző, valamint a földi léthez ragaszkodó gazdagok jelképe, a ~toll kifejezi az esztelen luxust, az uzsoráskodást és az istenkáromlást. A fejét bokorba dugó ~ „a’ balgatag fösvény Gazdagok” megtestesítője, „ha mit éjjel vagy titkon tselekesznek, azt itélik, hogy már Isten előtt-is titokban légyen az”. Röpképtelensége, mind a földi állatok, mind az
égi madarak tulajdonságait hordozván, „méltán hasonlíttatnak a’ Strutz-madárhoz az ollyan kétfelé sántikáló emberek, a’ kik Idvezítőnk tilalma ellen, két ellenkező Uraknak akarnak szólgálni”.26 • A magyar irodalomba csak közvetve, gyakrabban olvasmány- vagy állatkerti élmények, ritkábban utazások eredményeként került. Ugyanazt a téves ismeretet örökítette meg Petőfi Sándor A sivatag lakói c. versében („Ott van a strucc, a homokba / Dugta ostoba fejit”) és Babits Mihály is a Psychoanalysis Christiana c. versében: „Strucc-mód fur a percek vak fövenye alá / balga fejünk”. • A magyarországi művészetben Mária szeplőtelen fogantatása, Jézus születése, erő, igazságosság, kevélység, büszkeség, önteltség értelemben egyaránt előfordult.27 A csőrében patkót tartó, ily módon a vasat is megemésztő ~ az elszántság, az erő és az állhatatosság allegóriája. Középkori ábr.-a pl. magyar Anjou-címerpajzs ~al, amelyet 1367-ben Henrik pilisi apát az aacheni magyar kápolnának adományozott; továbbá rekeszzománc kép a mariazelli kegykép keretén (1430); páros palástdísz Nagy Lajos magyar és lengyel királyi címerével és sisakdíszével (Aachen, Münster); zárókő a pozsonyi városháza kapucsarnokában (Bratislava, Szlovákia, 16. sz.). A csőrében patkót tartó ~ motívumát a reneszánsz és barokk emblémáskönyvek széles körben ismertté tették: ábr. pl. ~ alakú asztaldíszek az Esterházy-kincstárból.28 A ~tojásból készült kehely főúri asztalok dísze volt.29
1 Plin. NH 10. 1–2. 2 Phys. lat. B. XXVII. 3 Etym. 12, 7, 20–21. 4 Hugo Folieto, XLII. 5 Ashmole 1511, 919–931; Abdn. f. 41r–f. 44r. 6 PhdTh. 1277–1304; Guill. Clerc. 2589–2648; Gerv. 951–984; PdB vers. XXIX; PdB XXVIII. 7 Brunetto, 172; Cecco, III, 9. 8 Alb. Magn. XXIII, 24, 102. 9 Bodley 764, 137.
10 Párizs, BnF, fr. 1444b, f. 252r.



Strucc 315 Sün
11 Párizs, BnF, fr. 14970, f 21v; Fr. 1951, f. 28r; Oxford, Bodleian Library, Ms. Bodley 602, f. 25r. 12 Reims, Bibliothèque Municipale, Ms. 993, f. 159v; Párizs, BnF, lat. 14429, f. 103r. 13 Párizs, BnF, lat. 6838B, f. 23r. 14 Pier. Valer. 316. 15 Ripa 1618, 448. 16 Pier. Valer. 316–317. 17 Uo., 317. 18 Della Porta Fis. II, 1. 19 Picin. 140. 20 Pier. Valer. 317. 21 Giovio, 85; Camer. III, 18. 22 Giovio, 82; Camer. III, 19. 23 Picin. 140. 24 Ripa 1618, 258, 227 és 579. 25 Uo., 138. 26 Miskolczi 1702, 295–302. 27 LCI 4 218; Dittrich 2004, 519–526; MAMŰL X, 2010, 394. 28 Bp., IMM, E 68.1; Kovács 1998, 267, 161. kép; Mariazell 2004, 301; Sigismundus rex 2006, 79, 102; Műtárgyak 2014, 253–257. 29 Legendás lények 2008, 34.
❧
SÜN
(erinaceus)
Jelentései: ördög, elmésség, előrelátás, alkalmazkodás, önvédelem, kemény tapintás, rágalmazás (szúrós tüskéi), vanitas (tüskéire felszúrt almával)
Éjszakai életmódot folytató, magányos rovarevő. A közkedvelt tüskés állat nem kerüli az ember közelségét. Gyakran teljesen megszelídül. Portyázás közben tüskéi segítik. Ősszel téli álomba merül. • A ~disznót az ókorban vadászták, mert a tüskéivel kártolták a gyapjút. Ha az állat vészhelyzetbe került, az általános képzet szerint mérgező vizeletét viszszajuttatta magába, amivel ártott a bőrének és a tüskéi minőségének – ugyanis a közhiedelem szerint tudatában volt annak, hogy ezért vadásznak rá.1 A ~ (mint tudjuk) téli álmot alszik, nem gyűjt élelmet télire, mindenesetre a Pliniusnál olvasható információ a kis állat szimbolikáját a későbbi korokban alapvetően meghatározta: „a sündisznó is
felkészül a télre élelemmel; ráfordul a fákról leeső gyümölcsökre, amelyek így felszúródnak a tüskéire, egyet kitátott szájába vesz, és így szállítja azokat egy fa odvába”.2 • A Bibliában (bár a fordítások függvényében helyette más állat is szerepelhet) a tisztátalan állatok között van felsorolva (Lev 11,30–31). A ~ a kietlen pusztaságokat példázza, az Edomra lesújtó isteni ítéletnél említi a revideált Károli: „Pelikán és sündisznó veszi birtokába” (Iz 34,11). A Babilon elleni fenyegető jövendölések között szerepel: „A sündisznó örökségévé és mocsárrá teszem, és elsöpröm a pusztítás seprűjével” (Iz 14,23). • A középkori szimbolika elsősorban Plinius és Ailianosz leírásaira alapozva alakította ki a ~nel kapcsolatos jelképrendszert. A ~ kinézete olyan, mint egy kismalacé, csak hegyes tüskékkel borított a teste. Szüretkor felkapaszkodik a tőkére, s lerázza a szőlőszemeket a földre. Belehempereg és felszúrja őket tüskéire, így haza tudja vinni a szőlőt3 (ezt Pliniusnál almával,4 Ailianosznál fügével5 teszi). Ha veszélyt érez, akár egy labda, összegömbölyödik, így tüskéi megvédik, ráadásul úgy nyikorog-csikorog, mint a kocsikerék, vagy visszatartja lélegzetét, halottnak tettetve magát.6 A ~ a szélfújás irányát előre jelzi, így, ha északi szél várható, visszavonul a vackába. Ezek azok az ókori információk, amelyekre a keresztény középkor a ~ szimbolikáját építette. A ~ hiába hempereg bele a szőlőbe, hogy a tüskéire felszúródott szőlőszemeket fiainak hazavigye, a Physiologus
Sün. Raff, Természet história



Sün Sün
316
mindezt a gonosz lélek cselekedetének tartja: tüskéi miatt az ördöghöz hasonlatos, a szőlőtő az ember, a szőlőfürt lélek, a szőlőszemek az ördög által elrabolt jó cselekedetek.7 Mondhatni ez a negatív ítélet megpecsételte a ~ középkori értelmezését a Physiologus különböző verzióiban is. Isidorus ugyanakkor a kis állat elmésségét dicséri, amikor a hátára felszúrja a szőlőszemeket, hogy elvigye a kicsinyeinek.8 A bestiáriumok e kétféle vélekedés között ingadozva, egyrészt a ~ elmésségét dicsérik, másrészt a Physiologusnak ugyanerre a cselekedetre vonatkozó intelmeit ismételgetik.9 Van olyan bestiárium, amely a ~ vackának két kijáratáról szól és a kis állat előrelátását dicséri: ha hideg északi szél várható, elzárja az északit.10 A ikonográfiája egysíkú: a tüskéire felszúrt gyümölcsöt (almát, szőlőt) hordozó állat ábrázolásában ki is merül.11 A →kígyó ellenségeként Krisztus győzelmét, gyümölcsökkel a hátán viszont az ördögöt jelképezheti. • Az antik szerzőknél ritkán előforduló állatok az újkorban ugyancsak ritkán kaptak újra- vagy átértelmezést. Ez vonatkozik a ~re is, aki (a 16–17. sz. morálfilozófiájának egyik legfontosabb erénye) az alkalmazkodás képességével rendelkezik: a szó legszorosabb értelmében, mivel a széljárásnak megfelelően rendezi át lakhelyét is.12 A barokk korban már négy bejárata van búvóhelyének, így minden égtáj felől védi magát, és alkalmazkodik az időkhöz, amikor „kizárja az udvarok és a külvilág zavaró szelét”.13 Búvóhelyének legyen bár két vagy négy bejárata, az alkalmazkodóképességén túl mindenképpen az állat elmésségét és előrelátását mutatják.14 A tüskéire felszúrt gyümölcsök elraktározása is a →hangya szorgalmához mérhető előrelátás bizonyítéka.15 Ripánál a Veszélyektől való védekezés emblémáján a nőalak kezében lévő pajzson egy ~ látható, aki az önvédelem jelképe, mert a legelső vészjelre labda formájúra gömbölyödik,16 sőt a tökéletes önvédelemé, mert szeme, füle, szája, minden
testrésze a tüskék védelmét élvezi.17 Tüskéi okán az érzékek közül a kemény tapintás jelképe (a puha tapintásé a →hermelin).18 Tüskéi azonban nemcsak az önvédelmet szolgálják, hanem a rágalmazás vétkét is szimbolizálhatják, mert szúrnak és kellemetlenséget okoznak válogatás nélkül, elég megérinteni őket (Si tangit, pungit).19 A barokk vanitas kérdéséhez is kapcsolható a tüskéire felszúrt gyümölccsel, bőséges almagyűjtés közben ábrázolt állat. Az almák sokasága ugyanis megakadályozza, hogy szűk bejáratú odújába beférjen, vagyis az evilági hívságokat nem vihetjük magunkkal a túlvilágra, amint jelzi is Picinelli egyik emblémája: Nil deferet intro (Semmit ne vigyél be).20 Heinrich Aldegreve Bűnök című allegorikus rézmetszet-ciklusában a Torkosság zászlójának motívuma (1552). • Miskolczi Gáspár VadKertjében „Sül-disznó”-ként, „Tövises disznó”-ként szerepel, aki a „megtaníthatatlan buxus Parasztnak, vagy szőr-szál hasogató Sofistának” az ábrázolója, mivel tüskéi miatt megragadhatatlan. Ravasz állatnak nevezi, aki a fa tövében kialakított hajlékát képes a vízszinthez igazítani.21 • A ~(disznó) főként feje, profilja, arcvonásai, ill. táplálkozása következtében a kedvenc állatok közé tartozik; a szépirodalomban legtöbbször állat- és gyermekmesék alakjaként van jelen. A ~ről alkotott kép negatív és pozitív összetevőket egyaránt tartalmaz – hasznos a rovarok pusztításában, de elutasító védekező reakciójában. Babits Mihály saját jelképeként említi A gazda bekeríti házát c. versében: „sün-életem tüskéi e / szakadt létben, kizárva minden idegent, / de átbocsátva ami még közös maradt / a testvérek közt.” A Darutörpeharc c. ironikus versében az alakját idézi meg: „Honukat védni ébredének / földi fickók, pöttön legények, / s sűrű dárdát szegezve jönnek: / nézhetnéd óriási sünnek.” Nemes Nagy Ágnes Paradicsomkert c. versében többszörös természeti képben szerepelteti: „Itt a határ. Itt reng a páfrány, / míg



Sün Sün
317
a karhossznyi sün kilép, / a völgybe innen hempereg le, / akár egy pohos barna-medve, / nem borzolódó, lágy tüskéivel / a homokot szelíden hersegetve.” • A ~ (népies nevén ~disznó) a magyar és európai népmesék, hiedelmek viszonylag gyakori szereplője. Alakja megjelenik a népművészetben, neve és különböző tájnyelvi alakja a közmondásokban is előfordul. Legtöbbször hangsúlyozott tulajdonságai között tüskés bőrét, szuszogó hangját említik, és összegömbölyödve védekező magatartására történik utalás. Az állat nevének számos tájnyelvi alakját ismerjük. A sindisznó22 pl. az Alföldön és a Délvidéken jellemző, a sündisztók alak Nagyszalontán, a széndisznó/széngyisztó kifejezések pedig a felvidéki Alsócsitáron fordultak elő. Továbbá l. még: sövénydisznó, sükedisznó, süldisznó, sünkutya, szőcsdisznó, szőrdisznó.23 A ~ a népmesékben megjelenhet élelmes, ravasz állatként, mint aki a rókát verembe csalja,24 máskor azonban éppen a →róka agyafúrtságának lesz áldozata: amikor megbízza a rókát, hogy darabolja fel zsákmányát, az maga eszi meg az egészet.25 Egy másik mesetípusban ismét az ész győzelmét képviseli az erő (gyorsaság) felett, hiszen furfangosan futóversenyt „nyer” a →nyúl,26 ill. az →őz27 ellen. A ravasz ~disznó Szeged néphagyományában is megjelenik.28 A széles körben ismert történet29 e verziója szerint a sün futóversenyre hívja és „legyőzi” a nyulat, hiszen a célnál felesége kiált fel, hogy „Én már itt vagyok!”. Az állatmeséken kívül a ~ a tündérmeséknek is szereplője:30 egy gyermektelen házaspárnak ~disznó fia születik, aki addig marad ebben az alakban, míg egy lány meg nem váltja a varázslattól. A „szuszog, mint sündisznó a szőr között/ sziszeg, mint a sündisznó a búzában” szólások a hangosan szuszogó ember hangját jellemzik.31 Az állat hiedelmekben, babonákban betöltött szerepe sokrétű, gyakran gyógyító tevékenységekhez, rontáselhárításhoz kapcsolódik. Rápolton (Szabolcs-Szat
már-Bereg m.) a Szt. Györgykor fogott ~ három tüskéjét tejrontás ellen az istálló küszöbébe fúrták. Szendrőn (Borsod-Abaúj-Zemplén m.) úgy tartották, a beteg szobájában tartott ~ magába szívja a betegséget. Alkalmasnak tartották a csúz kezelésére, ezért a fájós tagokat végigszuszogtatták vele, vagy a hájával kenték be őket (Félegyházán, Bács-Kiskun m.). Alsó-Fehér vármegyében a sérvvel küszködőt ~disznó húsával kúrálták; Csenyétén (Borsod-Abaúj-Zemplén m.) pedig melegített ~bőrt kötöttek a fájó gyomorra. A hiedelem szerint, aki nem bírta tartani a vizeletét, annak ~bőr hamváról kellett innia. A felvidéki Medvésen az állat vérével és hájával bekent kesztyűvel simították végig a →lovat, hogy fényes legyen a szőre, valamint a rudat és az ostort is, hogy a lovak gyors futásra legyenek képesek. Moldvában úgy „szereztek” zárnyitó vasfüvet, hogy a fiatal ~öket ládába zárták, mire az anya~nek vasfüvet kellet hoznia, hogy segítségével szétporlaszthassa a ládát, majd hátrahagyja a fű egy részét.32 A ~ a tárgyalkotó népművészetben is megjelenik, ~disznó alakú pálinkás butellát ismerünk pl. Mezőcsátról.33 A csíki juhászok szívesen fogyasztották az állat húsát. A hiedelem szerint a ~t csengettyűszóval lehet magunkhoz
Téli eledelt gyűjtő sün. CC



Sün Sün
318
csalogatni, majd hideg vízben kényszeríteni arra, hogy kinyújtózzon, ne gömbölyödjön össze. Zsíros húsa ízletes ételnek számított, alkalmanként tüskés bőrét is felhasználták. Alkalmas volt pl. szopásgátlónak, a választási borjú orrára kötötték.34 • A magyarországi művészetben sokféle szimbolikus értelmet hordozhat: gonosz, erény, bűnösség, fösvénység.35 A tüskéit támadóan meresztő ~ az önvédelmet szimbolizálja, pl. Lackner Kristóf Galea Martis (Tübingen, 1625) c. művének illusztrációján.36 Díszítőelemként a gyümölcsöt hátán szállító ~ antik toposz, számos képző- és iparművészeti ábrázoláson megjelenik, pl. ~ hátán almával Zsigmond-kori kályhacsempén.37
1 Plin. NH 8. 134. 2 Uo., 133. 3 Plut. De soll. an. 971f. 4 Plin. NH 8. 133. 5 Ail. NA 3. 10. 6 Uo., 6. 54. 7 Phys. 14.
8 Etym. 12, 4, 7. 9 PhdTh. 1739–1774; Guill. Clerc. 1113–1170; Gerv. 729–754; BT XXV.
10 Ashmole 1511, 861; Bodley 764, 113.
11 Párizs, BnF, lat. 6838B, f. 18v; BnF, lat. 3630, f. 85r; Oxford, Bodleian Library, Ms. Bodley 764, f. 52v; London, British Library, Harley Ms. 4751, f. 31v; Koppenhága, det Kongelige Bibliotek, Gl. kgl. S. 3466 8o, f. 45v. 12 Pier. Valer. 103. 13 Picin. 197. 14 Lucar. 177. 15 Pier. Valer; 104. Picin. 197. 16 Ripa 1618, 138. 17 Picin. 197. 18 Ripa 1618, 472. 19 Picin. 196, 199. 20 Uo., 198. 21 Miskolczi 1702, 241–242. 22 Szinnyei 2003, 2027. 23 B. Lőrinczy 2002, 999. 24 Aarne–Thompson 1961, 30, 30B. 25 Uo., 51. 26 Uo., 275A. 27 Uo., 275, 275E. 28 Kálmány 1882, 138. 29 Aarne–Thompson 1961, 275A. 30 Uo., 441. 31 O. Nagy 1966, 603. 32 Szendrey 1940, 333–334. 33 MNL 1977, 80. 34 Szebeni 1962, 78. 35 LCI 2 335–336; Seibert 1986, 281; Dittrich 2004, 245–249. 36 Knapp–Tüskés 2003, fig. 23. 37 MÉ 1980/3–4, 215.



SZ
SZALAMANDRA (salamandra)
Jelentései: tűz, méreg/ártalom, hitében állhatatos ember, tűz (mint őselem), tisztítótűz, szerelmi lángolás, állhatatosság, szerető
A kétéltű szalamandrafélék nagy és változatos családja életmódját tekintve is változatos. A legnagyobb és leglátványosabb a foltos ~, nagy kidülledő szemmel. • A ~ tulajdonságairól, s különösen a tűzhöz való viszonyáról a legtartalmasabb beszámolók a későbbi korok számára id. Pliniustól származtak, aki azok között a lények között tartja számon, akik ismeretlen módon jönnek a világra. A teste →gyíkéhoz hasonló, a bőre foltos, és csak nagy esőzés idején jelenik meg, szép időben soha. A teste olyan hideg, hogy a hozzá érő tüzet kioltja, mint a jég. A szájából olyan tejszerű nyálat okád, amelyhez, ha testünk bármely része hozzáér, kihullik az ember haja.1 Ailianosztól tudjuk, hogy olyannyira mérgező, hogy ha egy →disznó véletlenül megeszi a ~t, az, aki e disznó húsából eszik, belepusztul.2 • A Bibliában ugyan nem szerepel, de a mindent allegóriába és szimbólumba átfordító középkori fantázia számára a ~hoz kötődő jelképek kész rendszert alkottak. Az eszmei szempontból alapvető Physiologus leírásából tudjuk, hogy ha a ~ bebújik a tüzes kemencébe, a tűz kialszik.3 Az erkölcsi interpretáció pedig a Dániel próféta könyvében szereplő (Dán 3,24–27), hamis vádak alapján a tüzes kemencébe vetett három igaz ifjú esetét hozza összefüggésbe
a ~val, s kap ezáltal a csúszómászó „bibliai” szerepet. A „...ha tűzön kell átmenned, nem égsz meg, és a láng nem perzsel meg” (Iz 43,2) bibliai hely nyomán és a bestiáriumok értelmezésében, aki hisz Istenben és hitében állhatatos, a pokol tüze sem égeti meg, ahogy a ~ sem ég el a tűzben.4 • A Physiologus-változatok értelmezéséből kiderül, hogy bár az állat hasonlatként szerepelt, a neki tulajdonított sajátságok nem vesztették érvényüket. Ebben Isidorus ismertetésének is megvolt a maga nem kis szerepe. Tőle tudjuk és a bestiáriumok szerzői5 is tőle vették, hogy a ~ nemcsak rendkívül mérgező (azaz a méreg megtestesült szimbóluma), de egyszerre sokakat képes megölni. Ugyanis, „ha felmászik egy fára, mérgével minden termést megfertőz, s így azokat is, akik abból esznek. Ha véletlenül kútba esik, mérgének akkora az ereje, hogy megöli azt, aki vizet iszik belőle.” S nemcsak nem ég el a tűzben és fájdalmat sem érez, de el is oltja.6 Guillaume Le Clercnél olvashatjuk, hogy „ez az állat a példaszerű élet bölcsét ábrázolja, akinek oly tiszta a hite, hogy eloltja maga körül a
Szalamandra. Raff, Természet-históriája



Szalamandra Szalamandra
320
bujaság tüzét és hevét, és a bűnök forróságát”,7 azaz az hitében állhatatos embereket példázza.8 A ~ oly ártalmas, hogy mind az öt érzéket megmérgezi, azaz még közvetetten is veszélyes, akár maga az ördög.9 A középkor szörnyeit felvonultató Liber monstrorum szerint „úgy képes a lángokban élni, mint a halak a vízben”.10 E megjegyzéshez kapcsolódik a ~ alapvető ismérve, miszerint az őselemekhez társított állatok közül a tűz szimbóluma, amely egyrészt mint tisztítótűz a hívő üdvözülését jelképezi a ~ révén, másrészt a bujaság égető lángját, a szerelmi lángolást szimbolizálja.11 A világi költészetben a ~ a tűzben égő, folytonos szerelmi lángolás leghatásosabb zooszimbóluma. Néhány bestiárium a ~t fehér madárként képzeli el,12 akinek a tollaiból csak tűzben tisztítható ruhaanyagot készítenek.13 (A valóban létező azbesztszerű fehér anyagról l. pl. Marco Polo útleírását.14) A bestiáriumok alapvetően Isidorus által leírt három jellemzőjét ismételgetik: tűzben sem ég el; ha beleiszik egy kútba, a vizét megfertőzi; ha beleharap a gyümölcsfán lévő gyümölcsbe, a többi is mérgezővé válik. A ~ ikonográfiájában is ezek a megjelenítések dominálnak, rendre egyfajta gyíknak vagy →kígyónak ábrázolva. Egyik legérzékletesebb megjelenítése az Aberdeeni Bestiáriumban látható a ~ mindhárom jellegzetes cselekedetét egyszerre rekonstruáló illusztráción.15 Gyakoriak azok az ábr.-ok is, amelyen vagy egy ~ látható a lángok között,16 előtte almafa, amely alatt egy almába harapó, de már haldokló ember fekszik,17 vagy a ~ éppen egy kútból iszik.18 A középkori ikonográfiában a négy őselem ábr.-ain a tűz szimbóluma, s mivel nem nélkülinek tartották, a szüzességet is jelképezheti. Az antik hagyomány és az Iz 43,2 rész nyomán a tüzes kemencéből megmenekülő három ifjú (Dán 3,24–27) ábr.-án is megjelenhet. A legendák rossz tüzet eloltó, jó tüzet felszító állata Krisztus jelképe az alábbi idézet kapcsán: „Azért jöttem, hogy tüzet gyújtsak
a földön” (Lk 12,49). • A ~ újkori szimbolikája a világi jelképek és erkölcsiségek között keresendő. A tűznek való ellenállása, sőt eloltása az állhatatosság jelképévé tette.19 Ahogy a középkori világi költészetben a költők az örök tűzben égő, lángoló és soha el nem hamvadó szerelmi érzés kifejezésére a ~t idézték föl valamilyen retorikai alakzat formájában, úgy az újkor szimbolikájában is előkelő helyet foglal el a szerető jelképeként.20 Mint mindent – fa termését, kutat – megmérgező állat, az ártalmas ember és általában az ártalom szimbóluma lett.21 A tűz elemének jelképe maradt,22 jóllehet a barokk fantázia nem ragadt le ennyinél. Ha ugyanis a ~ a tűzben és a tűzből él, hálátlanságra vall, amikor kioltja. A Nutrisco e l’estinguo (Táplálom és eloltom) mottóval ellátott emblémák egyik magyarázata ez, de az asszociációk további értelmezéshez is vezettek. I. Ferenc francia király címerállata pl. a ~ volt, ugyanezzel a mottóval, és a „jóknak kedvezek, a rosszakat megsemmisítem” értelemmódosulással az uralkodói igazságosság szimbóluma lett. Több uralkodónak volt címerállata a ~ mint az állhatatosság, a külső veszélyeknek ellenálló türelem jelképe.23 Camerarius a Candide et syncere (Tisztességesen és őszintén) mottóval ábrázolta az uralkodói fenség ~ját.24 • Balassi Bálint az európai költészeti hagyománynak megfelelően a szerelem tüzének metaforájához kapcsolja a ~t: „Cupidónak való könyörgés, okul elől hozván az salamandra példáját, azaz, hogy vagy leszen ő hozzá jó valaha vagy sem, de mint az salamandra tűz kívül, ő sem élhet soha az Julia szerelme nélkül”. Miskolczi Gáspár „a’ lator, átkos és álnok ember” megtestesítőjének nevezi, aki hízelkedéssel vezeti félre az embereket, valamint sebesülést okozó ~nyálról is ír, amely „ábrázolója az undok Szitkozódásnak, és minden rágalmazó istenteleneknek”.25 • Kétéltűként a nemszeretem állatok közé tartozik. Egy legenda szerint, aki a vérével bekeni magát, azt nem fogja a tűz. Ezt a – természetesen



Szalamandra Szalamandra
321
a valóságban nem érvényes – tudást foglalta versébe Karinthy Frigyes az Újabb részlet Dante „Poklá”-ból c. versében: „Bár ugranék már elgyötörve tán / A tüzes tóba, mint a szalamandra.” A ~ fantasztikus, okkult, vagy ritkábban gyermekirodalmi művekben bukkan fel, vagy a romantika felfogása szerint E. T. A. Hoffman, Az arany virágcserép – vagy a 20. sz.-i utópiák – Karel Čapek Harc a szalamandrákkal – részeként. A magyar irodalomban Nemes Nagy Ágnes Villamos c. versében fordul elő: „Egy afrikai ház emelkedik a mélyből, / fehéren, gömbölyűn, mint tengerből a lány, / a fű az ablakok nyitott ajkáig ér föl, / kis szalamandra ül a fotel hajlatán.” • A magyar népi kultúrában, a népnyelvben előforduló víziborjú leggyakrabban ebihalat jelent, de sokféle állatra (gőte, húrféreg, →bogár, pióca), többek között a növendék ~ra is utalhat. A hiedelem szerint, aki vízzel együtt lenyeli, a gyomrában „bornyúnagyságúra nő”.26 A hiedelemalakként megjelenő vízibornyú a testben fejlődik ki, amelyet kirág. Egy hiedelemváltozat szerint „a tápéi víziborjú éjjel belopózik az eladólány ágyába,
sír és reggelre kékszemű csecsemővé változik”.27 A vízibornyú hiedelemalakjának kétféle értelmezését szokás elkülöníti: leggyakrabban a gőte, →béka, ebihal elnevezéseként találkozhatunk vele. A hiedelemtörténetekben emellett a spontán vetélés előidézőjeként szerepel: ezt a titokzatos, kiszámíthatatlan élettani jelenséget a nép képzelete megpróbálta hiedelemlényhez kötni. Ez esetben a vízibornyú lenyelése vagy magát a házasságon kívüli várandóságot, meglévő terhesség esetén pedig a vetélést okozott. A hiedelmek hátterében így higiéniai előírások (csak tiszta vizet szabad meginni) és a szociálisan rendellenesnek tartott terhesség magyarázata húzódik meg.28
1 Plin. NH 10. 188. 2 Ail. NA 9. 28. 3 Phys. 31. 4 Phys. lat. B. XXX.
5 Ashmole 1511,1012–1013; PhdTh. 1355–1360. 6 Etym. 12, 4, 36. 7 Guill. Clerc. 283–288. 8 PdB vers. LVI. 9 BM LX.
10 Lib. Monstr. III, 14. 11 BT XVIII. 12 RdF 386–387; BT XVIII. 13 RdF 386–387. 14 Marco Polo utazásai, Gondolat, Bp., 1984, 73–74. 15 Abdn. f. 70r. 16 Párizs, BnF, lat. 6838B, f. 34v; Oxford, Bodleian Library, Ms. Bodley 764, f. 55r; Koppenhága, Det Kongelige Bibliotek, Gl. kgl. S. 3466 8o, f. 35v. 17 Koppenhága, Det Kongelige Bibliotek, Gl. kgl. S. 1633 4o, f. 55v; Oxford, Bodleian Library, Ms. Bodley 602, f. 27v; New York, Morgan Library, Ms. M.81, f. 84v; Hága, Museum Meermanno, MMW, 10 B 25, f. 43r. 18 Párizs, BnF, lat. 3630, f. 95r. 19 Pier. Valer. 209. 20 Uo., 210. 21 Uo., 211; Ripa 1618, 369. 22 Uo., 154–155. 23 Picin. 272. 24 Camer. IV, 69. 25 Miskolczi 1702, 253–254. 26 Szinnyei 1901, 1014. 27 Szendrey 1938, 269. 28 Barna 1979, 79.
Tűzben égő, kutat és gyümölcsfát mérgező szalamandra. MS Bodley 764



Szamár, vadszamár Szamár, vadszamár
322
SZAMÁR, VADSZAMÁR (onosz, asinus – onager)
Jelentései: alázat, türelem, békésség, okosság, bujaság, lassúság, ostobaság, lustaság, feledékenység, restség, csökönyösség, akaratosság, fáradozás, feledékenység, szolgalelkűség, balgaság vadszamár: ördög
onokentaur: állhatatlanság, kétszínűség
félébb emberi gyarlóságok, de erények megtestesítője is. Az antik irodalomban – az állatmeséken kívül – kedvelt alakja a komédiáknak, a szatíráknak és a kalandregényeknek. Utóbbit illetően leghíresebb és legnagyobb hatású megformálása Apuleius Aranyszamár c. regénye. • A Bibliában a ~ pozitív konnotációt vesz fel, hiszen Krisztus életének számos epizódjában van jelen: az újszülött Megváltót melegíti születésekor („az ökör megismeri gazdáját, és a szamár urának jászolát”, Iz 1,3), és az Egyiptomba való menekülés ábr.-ain is Mária szamárháton ül a gyermek Jézussal, de ott van, mint Jézus alázatos kísérője a Jeruzsálembe való bevonulásakor is (Mt 21,1–7). Az alázat, a türelem és a béke jelképe, de az okosságé is, hiszen Bileam (Bálám) szamara (Szám 22,23) okosabbnak bizonyult gazdájánál. A Bibliában gyakran szerepel jelképes értelemben is. A Messiás ~háton ülve érkezik (Zak 9,9; Mt 21,5; Jn 12,15). Zakariás Messiással kapcsolatos jövendölése szerint „...közeleg királyod: igaz és győzedelmes, alázatos, szamáron jő, szamárhátán.” (Zak 9,9), amelyre az evangéliumok visszautalnak (Mt 21,4–5; Jn 12,15). A bujaság állataként is említik: „Olyan heves vágy gyulladt benne szeretői iránt, mint amilyen a szamárnak az ösztöne, vagy a csődörnek a bujasága” (Ez 23,20). • A középkorban a ~ról kialakított kép az ókori és a keresztény interpretáció keveredését mutatja. A Physiologus3 és változatai a vad~ról szólnak inkább, aki maga az ördög. A tavaszi napéjegyenlőség idején éjjel is és nappal is óránként ordít: a sötétség órái a pogányokat, a zsidókat jelképezik, a nappali órák a igaz hitet valló keresztényeket,4 s a vad~ ordítása az attól a naptól bekövetkező sötét órák csökkenésére vonatkozik.5 Isidorus különválasztva írja le a kétféle ~at: a vadszamárnak hím kölykei iránti féltékenységét emeli ki, ugyanakkor az ember részéről még a →ló előtt megszelídített ~nak a lassúságát és békés természetét hangsúlyozza.6 Az en
A ~ a vadszamár háziasított változata. A ~ valójában engedelmes és szelíd állat, és a ráaggatott sok negatív jelzővel ellentétben, egyáltalán nem buta, sőt tanulékony és jó a memóriája. Az igazságtalan bánásmód azonban csökönyösséget vált ki belőle. • A ~at az ókorban teherhordó állatként, szekér elé fogva, malomkő hajtására és lovaglásra egyaránt használták. A görög vallásosságban Dionüszosz kíséretében jelenik meg, az ábr.-okon elsősorban az istent kísérő idős, pocakos és pityókás Szilénosz látható ~on ülve. A római kultúrában vallási jelentősége nincs. Igénytelen természete és butasága számos anekdota,1 állatmese2 és szólás/közmondás alapját képezte – valakit ~nak nevezni általában csúfolódásnak számított. Az ókori tanmesék rendkívül gyakori szereplője a ~: több tucatnyi történet jellemvonásait tekintve változtatható erkölcsiségű főhőse, s így a legkülön
Szamár. Raff, Természet história



Szamár, vadszamár Szamár, vadszamár
323
ciklopédisták, mint Thomas Cantimpratensis és Bartholomaeus Anglicus, a ~ melankolikus természetét, és a hideg és a száraz tulajdonságon alapuló lassúságát, ostobaságát, feledékenységét, bujaságát hangsúlyozzák, de emellett az állat hasznát és kihasználtságát is ecsetelik.7 A nőstény ~ viszont általában pozitívabb megítélésben részesült: teje ugyanis az öregedés ellen hatásos, a bőrt is szebbé teszi. Ráadásul a nőstényt nem tartották olyan ostobának és lustának sem, és a Krisztussal kapcsolatos bibliai történetek is jobbára nőstény ~ról szólnak. A bestiáriumok, a Physiologust másolva szinte kivétel nélkül a vadszamárról szólnak, így szinte kivételnek számít az, ha a ~at és vadszamarat egyaránt tárgyalják.8 A ~ a lassúság és az ostobaság jelképe, míg a vadszamár maga az ördög. A →kentaur ~változata, az onokentaur (onocentaurus), a ráció és a vad ösztönök keveredésére utaló, felül ember, alul ~testű lény: állhatatlanság és kétszínűség jellemzi a bestiáriumok szerint, amelyek a Physiologus hippokentaurját „szamarasították”. Mindenesetre a fantázialény szimbolikája egy és ugyanaz: kétszínű, hamis, sőt istentelen és csaló eretnek jelképe.9 Női testű változata is megjelent, amely egy parázna ~ és egy hasonlóképpen parázna nő nászából született. A keresztény ikonográfiában a ~ a Menekülés, a ferences hagyományban a szegénységi fogadalom jelképe. Assisi Szt. Ferenc saját testére vonatkoztatta sarthianói remeteségében: „Nosza szamár testvér, maradj csak és szenvedd a korbácsot!”10 Páduai Szt. Antal egyik legendájában Bálám ~ának története köszön vissza: a vallási kérdésben hajthatatlan zsidó ember ~a térdet hajt az Antal által felmutatott oltáriszentség előtt. A bűnök ábrázolásain a lustaság és a bujaság, valamint az ostobaság attribútuma lehet, Fortuna kerekénél is negatív jelentésben szerepel. A román kori faragványokon a zenélő ~ az ostobaság, vétkes világiasság szimbóluma. Középkori ikonográfiáját te
kintve illuminált kódexekben, bestiáriumokban könnyen felismerhető, élethű a megjelenítése hangsúlyos, hosszú füllel11; gyakran teherhordás, munka közben ábrázolták.12 • Az újkori ~ gazdag szimbolikájára jellemző, hogy Ripa emblémáskönyvében pl. hét szócikkben abszolút főszerepet játszik, és a szerző, ahogy a többi ikonológus, a már ismert ikonográfiai elemeket egyéb szín- és attribútumgazdag leírással egészíti ki. Az egyik főbűn, a jóravaló restség ikonográfiai leírásában attribútumként jeleníti meg a földön heverésző ~at, akit „az egyiptomiak óta a szent és vallási gondolatoktól való távolmaradás [ábrázolására] használnak, alantas és helytelen elfoglaltsággal”.13 A tudatlanság és az ostobaság jelképe maradt, amelyet gyakran szamárfülekkel ábrázolnak.14 A ~ pozitív jellemzésképpen a szervilis fáradozás egyik attribútuma is,15 lustaságát nem feledve.16 A makrancos, kezelhetetlen természetű ember ábrázolása elképzelhetetlen a ~ nélkül. Az akaratosság és a csökönyösség ikonográfiája17 egymáshoz hasonló: a földön, tehát alantas helyen ülő, fekete fátyollal fedett nő mellett álló ~, szájában a zablával, utal a tanulásra való képtelenségre, a tudatlanságra (az emblémán, a földön heverő →disznó szintén oktalan és szófogadatlan). Az antik fiziognómia újkori értelmezése szerint a külső jegyeiben a ~hoz hasonlító ember jelle
Teherhordó szamár. MS Bodley 764



Szamár, vadszamár Szamár, vadszamár
324
mében és szokásait illetően is az állattal osztozik. Az együgyűség, korlátoltság, csökönyösség zoomorf-fiziognómiai jegyei mind a ~ alakját és viselkedését mintázzák.18 A ~ bujasága szintén közhelyszámba menő szimbólum maradt.19 Sebastian Brant A bolondok hajója c. moralizáló művének első (1494), fametszetes kiadásában a 78. A sürgő-forgó bolondokról c. rész mottója: „Minden ízükben bolondság van, / Szamár a hátukra ül bátran”. A reformáció korában a ~motívumot alkalmazza Lucas Cranach szatirikus fametszete, a Pápa-szamár (1523). A lustaság egyik állatszimbólumaként látható id. Pieter Bruegel Hét főbűn (1558) c. metszetsorozatának Jóra való restség c. képén. Francisco Goya Caprichos (1792–1798) c., kora társadalmát élesen bíráló rézkarcsorozatának 37–42. lapja a „buta” ~ hagyományos jelentéseit összegzi. • Miskolczi Gáspár Vad-Kertjében számos jelentését ismerteti: a teherbíró, mindig munkára fogott ~ lehet a serénység, a telhetetlenség vétkétől mentes igénytelenség, az igaz hívő ember jelképe. A teherhordó ~at az állandóan kincseket gyűjtögető fösvény emberhez is hasonlítja, valamint az öntelt tudatlanokhoz, akik „mihelyt tudós emberre találnak, kiteszik menten hogy merő Szamárok”. Viszont Bálám ~ának példájaként a mélyen hívő, „együgyű Jobbágyok” ábrázolója is lehet.20 • A ~ igen gyakori szereplője a magyar- és világirodalomnak: meséknek, mondáknak, nép- és műköltészetnek, prózai és párbeszédes munkáknak. Csokonai Állatok dialógusai, A szamár és a szarvas (1790) c. prózájában a ~ a szolgalelkűség megtestesítője: „Nem is szamárnak való a szabadság!” Legáltalánosabban a butaság, a csökönyösség jelképe, néha ellentétében is, mint pl. Wohl Stefánia Aranyfüst, párbeszéd c. regényében: „Nem értem, hogy lehetett ennek a szamárnak – Isten nyugosztalja – olyan zseniális egy fia!” Vas Gereben Jurátusélet c. regénye szerint a cselédet ~nak fogadták, „mert na
gyobb szégyennek tartották a cseléddel szépen beszélni, mint veszekedni –, dicséretesebbnek a cseléd után kujtorogni, mint jól megmagyarázni a megtenni valót, s előre megmagyarázni, hogy a lustaság könnyen kiszámítható, és ezzel kisüthető, melyik élhetetlen.” Ugyanő A pörös atyafiak c. regényében ugyancsak az értelmiségi élet ellentétének, jelzőjeként tematizálta: „Ha valakinek több fia volt, az élénkebbet ügyvédnek, a vásottat katonának, a szelídet papnak adta – a szamárnak azt mondta: maradj fiam itthon, te leszel a gazda.” • A magyar népi kultúrában általában negatív tulajdonságokat, az ostobaságot, csökönyösséget, bujaságot jelképező állat. Szólásainkban és közmondásainkban is ezek a tulajdonságok hangsúlyosak a leginkább. Pozitív szereplőként is találkozhatunk viszont vele a népi legendák egyes történeteiben. Viselkedésével megjósolja az időjárást: „ha a szamár ordít, akkor esni fog”.21 Mátyás király történetben (Mátyás király és a csillagvizsgáló) is találkozhatunk vele, ahol Mátyás király csillagásza tiszta időt jósol, vadászatra tartva azonban találkozik egy parasztemberrel, aki esőt jósol, mivel a ~a ordít, és ez be is igazolódik.22 A Parasztbibliában a teremtéstörténeteknél a ~ ostobasága a hangsúlyos, a Jézus menekülését taglaló történtekben viszont pozitív szereplőként jelenik meg, mivel segít a Szent családnak menekülni Jeruzsálemből, és ezért „emberéletet él a szamár, ötven évet”.23 Eredetmondákban is felbukkan. A Tisza keletkezésének egyik ismert mondája, hogy Jézus (vagy Szent Péter) ekébe fogott egy ~at, és azt mondta a Tiszának, hogy kövesse a barázdát. A ~ viszont éhes volt, ezért ide-oda kanyarodott, hogy legeljen, ezért ilyen kanyargós a Tisza. Népmeséinkben leginkább ostobaság, buta cselekedetek jelzésére használják. Sűrűn találkozhatunk a „Te szamár!” felkiáltással, amelyet egyik szereplő intéz a másikhoz. A magyarországi németség körében jelentkezik a ~ állatalakoskodás a betle



Szamár, vadszamár Szamár, vadszamár
325
Onokentaur/szamárfejű ember. CC
hemes játékokban. A játékoknak a ~ néma szereplője. Az alakoskodó lepellel van letakarva, amelyet elöl állatfejjé alakítanak, az alakoskodó kezében tartott botok az állat első lábai.24 Legismertebb közmondásainkban a ~ ostobaságára és csökönyösségére találunk utalást, mint pl. „okos enged, szamár szenved”; „bolondot beszédéről, szamarat füléről megismerni”; „néha emberkoponya szamárvelő takarója”. Emellett időjósló mondások ismertek még. Megjelenik a ~ a terhek cipelésére való felhasználására utaló mondásban is: „cipekedik, mint a málhás szamár”.25 • A magyarországi művészetben sokféle szimbolikus értelmet hordozhat: zsidók, zsidóság, a Megváltó felismerése, alázatosság, jóra való restség, balgaság, bujaság.26 A lőcsei Szt. Jakab-plébániatemplom Hét főbűn freskóciklusán a Restség állatfigurája (Levoča, Szlovákia, 1380 k.). A málhával megrakott ~ református templomok 18. sz.-i festett kazettás mennyezetének gyakori eleme, pl. Szilágylompért (1778, Lompirt, Románia).27 A ~on lovaglás nevetségességet jelképez, pl. Weiss Antal 1914-es Szerbia hadat üzen c. plakátján egy szerb katona csökönyös ~on lovagol.28 A 20. sz. eleji művészetben a ~ abszurd alak, feltűnik Kassák Lajos 333. c. kollázsán (1921). Bort
nyik Sándor A zöld szamár c. festménye (1924) a mindent tagadás jelképe. E képről nevezte el Palasovszky Ödön a színházát. Attribútum, legenda, mítosz vagy mese szereplője is lehet. Az irgalmas szamaritánus újtestamentumi példázatáról l. pl. Johannes Pöckel freskóját a felsősegesdi ferences templom sekrestyéjében (1774 után).29 A Kálvária-ábr.-okon a Krisztus egyházát jelképező Ecclesiával szemben a Synagóga nőalakja csökönyös ~on lovagol, ami talán Bileám ~ára utal, pl. a zsegrai templom freskóján (Žehra, Szlovákia, 14. sz.).30 Toulouse-i Szt. Lajos feltámasztja a ~ról leesve elvetélt aszszony gyermekét: ábr. pl. a Magyar Anjou Legendáriumban.31 Az asinus vulgi, a magyarul először Heltai Gáspár által A bölcs Esopus fabuláiban leírt exemplum ábrázolásait az ún. fabulaemblémákon l. pl. Johannes Weber Janus bifrons (Lőcse [Levoča, Szlovákia], 1662) illusztrációján.32
1 Plut. Vit. dec. or. 8; Vit. Zenob. 6. 28. 2 Aisop. 84, 114, 154, 156, 190–204. 3 Phys. 45.
4 Guill. Clerc. 1865–1892. 5 PhdTh.1871–1880; 6 Etym. 12, 1, 38–39. 7 Thom. Cantimp. IV, 82; Bart. Angl. XVIII, 7. 8 Ashmole 1511, 850–853; PhdTh. 81–90; 18271888. 9 Phys..lat..C. XI; Gerv. 1555; PhdTh. 1109–1122; Gerv. 329–343. 10 Szent Bonaventura, Legenda major. 11 Hága, Koninklijke Bibliotheek, KB, 76 E 4, f. 8r; New York, Morgan Library, Ms. M.81, f. 43v; Oxford, Bodleian Library, Ms. Ashmole 1511, f. 32r. 12 Oxford, Bodleian Library, Ms. Bodley 764, f. 44r; London, British Library, Harley Ms. 3244, f. 48r; British Library, Harley Ms. 4751, f. 35r. 13 Ripa 1618, 7. 14 Uo., 248. 15 Pier. Valer. 155–157; Ripa 1618, 174. 16 Pier. Valer. 151–152; Ripa 1618, 415. 17 Ripa 1618, 253, 392. 18 Della Porta Fis. I 15; V 5; V 19; II 37; III 5; 19 Pier. Valer. 150. 20 Miskolczi 1702, 126–134. 21 Gulyás 1976, 22. 22 Bosnyák 1977, 27.



Szamár, vadszamár 326 Szarka
23 Lammel–Nagy 1985, 147. 24 Dömötör 1940, 236. 25 Szemerkényi 2009, 1248–1251. 26 LCI 1 682–684; Seibert 1986, 281; Dávid 2002, 209–210; Dittrich 2004, 104–108; MAMŰL X, 2010, 447. 27 MÉ 1982/2, 120–134; Legendás lények 2008, 156. 28 Katona 2013, 214–215, 3. kép. 29 MÉ 2007/2, 267–280. 30 MÉ 1961/2–4, 145–165; Radocsay 1977, 174–175; MÉ 2002/1–2, 1–15. 31 Szakács 2006, 31. kép. 32 From Academic Art 2000, 21, 25, 148; Knapp 2003, 15. kép.
SZARKA (kissza, pica)
Jelentései: (zavaró) fecsegés, kapzsiság, tanulékonyság, feledékenység
Bokros, fás területeken élő, fekete-fehér tollazatú, rendkívül intelligens, mindenevő madár. Köztudott róla, hogy fészkébe gyűjti a fényes, csillogó tárgyakat. Fogságban tartva utánozza az emberi hangot. • A ~ jellegzetes tulajdonsága az ókorban a fecsegés, a locsogás volt, állandó jelzője az antik költészetben
❧
az azonos jelentésű loquax. A görög eredetmítosz szerint1 Pierosz pellai király és Euippé kilenc leánya, a Pieriszek versenyre hívták ki Zeusz és Mnémoszüné lányait, a kilenc múzsát. A költői verseny a Parnasszoszon történt Pallasz Athéné jelenlétében, a bírák a nimfák voltak, akik a múzsákat nevezték meg győztesként. A felháborodott és szidalmakat szóró Pieriszek büntetése az volt, hogy a múzsák ~vá változtatták őket, amelylyel nemcsak a merészségüket büntették, hanem annak is elejét akarták venni, hogy a kudarc után a Pieriszek széltében-hosszában rágalmazzák őket. • Az ószövetségi hagyományban a ~ (bizonytalan fordítással) a tisztátalan állatok között fordul elő (MTörv 14,18). • A középkorban is a ~ra vonatkozó megfigyelés, miszerint vonzódik a fényes tárgyakhoz, szívesen el is tulajdonítja és a legelképzelhetetlenebb helyekre rejti őket, adta e madárnak a tolvaj ~ elnevezést. Erről viszont nem emlékeznek meg a középkori szövegek. A madár fiatal korában könnyen szelídíthető és a →papagájhoz hasonlóan képes szavakat elsajátítani. Hangja nem túl dallamos, és alaptulajdonsága az állandó, bosszantó fecsegése. Isidorus is megemlíti, hogy képes szavakat reprodukálni, és a fák gallyain függeszkedve zavaró fecsegése hallatszik szüntelen.2 A fekete és a fehér színekben játszó tollazata miatt ellentmondásos természetet tulajdonítottak neki, s csak egy adott szöveg kontextusa szerint dekódolható szimbolikus értelme. Mindazonáltal a ~nak nem volt különösebb szimbólumértéke a középkorban, és jószerivel csak az antik mítosz emléke éltette: pl. Dante Isteni színjátékában is a ~vá változtatott Pieriszek kapcsán kerül szóba a madár.3 A bestiáriumokban alig említik, hiszen egyik fő forrásukban (a Physilologusban) nem szerepel, és Isidorus is csak bosszantó szavalását említi. Amikor a madarak osztályozásáról van szó, olyan madárról szólnak róla, aki utánozza az emberi beszédet.4 Máshol a könnyű zsák
Szarkák. Sárváry Eöry, Madárvilág



Szarka Szarka
327
Szarkák. CC
mányszerzés miatt magát halottnak tettető →róka kapcsán kerül szóba.5 Fecsegésén és hiszékenységén kívül a madarat nem említik. Ikonográfiáját illetően jellegzetes fekete-fehér tollazata könnyen felismerhető, általában élethű megjelenítést biztosított neki6: faágon ábrázolták7 vagy növényornamentika kiegészítőjeként. • A ~ újkori szimbolikája is jórészt az antik mitológiához kötődik. Terpszikhoré, a tánc és a kardalok múzsája mellett említik vagy a múzsa koszorúját ~tollak díszítik utalva a Pieriszekre.8 A Tanulékonyság emblémáján is szerepelhet a papagájjal együtt, mivel könnyen sajátít el emberi hangokat, szavakat.9 A hazugság zooattribútuma lehet, tekintve fekete-fehér tollait: a hazug ember is mond először valami hihetőt (fehéret), hogy ezzel a hazugság fekete színét leplezze.10 A ~, az általa ellopott értékek elrejtésével, a kapzsiság vétkét szimbolizálja, ráadásul el is felejti hamar a rejtekhelyet, így a feledékenységet is jelképezi.11 • Miskolczi Gáspár Vad-Kertjében a ~ „szökdécselve és táncolva jár, melly eleven kép a csácsogó és hízelkedő embereknek”. Fekete–fehér színe a hízelkedők kétszínűségét jelzi. A madár „szép magyarán szól”, bár értelem nélküli a csacsogása. Az újkori szimbolikához kapcsolódóan a feledékenység, a haszontalan
fecsegés és a hazugság jelképe. Könnyen tanítható, de hamar el is felejti, amit tanult, így „ábrázolója lehet a’ haszontalan tsátsogásnak és hazudozásnak”.12 • A ~ az emberi települések legközismertebb madarai közé tartozik. Szép tollruhája, jellegzetes csörgő hangja feltűnővé teszi, kíváncsisága miatt általában negatív megítélésű. Szépirodalmi szövegekben megörökített alakja nem túl változatos. Vajda János életképbe foglalja A nyaralóban c. versében: „Sorfákon a szarkák csörögnek / S a bennlevőket fölverik, / Hogy íme vendég érkezik.” Tóth Árpád pedig a Libakerti Albert sóhaja a Déli Sark felfedezése alkalmából c. tréfás versében rímelőhívó szóként használja – mellesleg, a ~ farka nem is tarka: „Minden szarka farka / Istenbizony tarka”. • A ~t leginkább csak hiedelmekben és közmondásokban találhatjuk meg a magyar néphagyományban. A hiedelmekben a vendég érkezését jósló tulajdonsága jelenik meg legtöbbször.13 A madár ehhez kapcsolódó szimbolikus jelentése más európai népek hiedelemvilágában is megtalálható. A vendégjósló képesség közmondás formájában is jelen van (Csörög a szarka, vendég jön).14 19. sz. végi kalotaszegi gyűjtésekben egyéb más várható események előhírnökének is tartják, pl. ha a nászmenetnél sok ~ repül fel, boldogtalan lesz a házasság, a temetésnél pedig azt jelenti, hogy a falunak nem sokára ismét halottja lesz; ~val álmodni nagy meglepetést jelent.15 Régi népi gyógymódokban gyógyító erőt tulajdonítottak a ~ egyes részeinek. Szárított agyvelőjének fogyasztása az asszonyok tejhiányát gyógyíthatja, nyugtalan vérű ~ húsa pedig gyógyszer az epilepszia ellen a hiedelmek szerint.16 Népmesekincsünkben a ~val kapcsolatos legismertebb a Szarka és a vadgalamb, amely a vadgalamb esetlen fészkének népmesei magyarázata. A vadgalamb megkéri a ~t, tanítsa meg fészket rakni. A ~ szívesen segít, de a vadgalamb, minden leckére csak „Túdom! Túdom!”-mal felel (egyes



Szarvas, őz
328
Szarka
Szarkák elrejtik a lopott értéket. CC
variánsokban szégyelli, hogy nem érti a ~ magyarázatát). A ~ ezt megelégelve otthagyja a →galambot, mivel, ha úgy is mindent tud, egymaga is meg tudja csinálni.17 Egy másik előforduló népmesei elem még a ~lábon forgó kastély, viszont kevés mesénkben bukkan fel.18 Közmondásaink és szólásaink között szép számmal találhatunk a ~val kapcsolatosakat. Legismertebbek: „lop, mint a szarka”; „sokat akar a szarka, de nem bírja a farka”; „ugrál, mint a szarka”.19
1 Ov. Met. 5. 250–301, 662–678. 2 Etym. 12, 7, 46.
3 Dante, Isteni színjáték, Purgatórium, I, 9–12. 4 Ashmole, 1511. 865; Bodley 764, 153. 5 Guill. Clerc.1359–1362; RdF 416. 6 Oxford, Bodleian Library, Ms. Bodley 764, f. 76r; New York, Morgan Library, Ms. M.81, f. 53v. 7 Párizs, BnF, lat. 6838B, f. 26r; Oxford, Bodleian Library, Ms. Ashmole 1511, f. 48v. 8 Ripa 1618, 360. 9 Uo., 593–594; Picin. 122. 10 Ripa 1618, 62. 11 Picin. 121. 12 Miskolczi 1702, 422–425. 13 Wlislocki 1892, 51. 14 Szemerkényi 2009, 1256. 15 Wlislocki 1892, 51; Gál 1896, 188. 16 Barla 1907, 222; Szendrey 1937, 160. 17 Bosnyák 1973, 19. 18 Solymossy 1929, 134. 19 Szemerkényi 2009, 1256.
SZARVAS, ŐZ (elaphosz, cervus)
Jelentései: gyorsaság, félénkség, áldozat, Krisztus (kígyó ellen harcolva), szelídség, bűnbánat, hízelgés, hallás, okosság, hosszú élet, üldözöttség, kölcsönös segítés csodaszarvas
Karcsú testű, vékony lábú, kitűnően futó, növényekkel, hajtásokkal, termésekkel táplálkozó emlős. Erdőben, szántóföldek közeli ligetekben él. A bika legfőbb jellegzetessége és ékessége az agancsa. • A ~1 az ókorban igen elterjedt állat volt, akire szívesen vadásztak. Az antik források a gyorsaságot és a félénkséget említik a ~ leginkább jellemző tulajdonságaiként. Elsősorban a vadászat istennőjéhez, Artemiszhez kötődött: az istennő szent állata, valamint az ünnepein neki áldozott állat volt. A ~sal kapcsolatos egyik legismertebb mitológiai történet is hozzá kapcsolódik: az istennő a vadász Aktaiont ~sá változtatta, akit így saját →kutyái nem ismertek fel és szétmarcangolták.2 A ~agancsnak apotropaikus (bajelhárító) hatást tulajdonítottak, pl. →kígyók ellen. Plinius is beszámol a ~ és a kígyó (a középkori elbeszélésekben a vele gyakran felcserélhető →sárkány) közötti ellenséges viszonyról.3 Arisztotelész óta elterjedt annak is a híre (és még az újkorban is szimbolikus hivatkozás), hogy a ~ rendkívül szereti a pásztorsíp hangját és a kellemes éneket, s ekkor hegyezi a fülét, ha viszont leengedi, egyáltalán nem hall.4 A tanmesékben szinte mindig, kontextustól függetlenül (az →oroszlán vagy a vadászok) áldozataként jelenik meg, de okosság ezekben a történetekben nem jellemzi, mivel rendre túljárnak az eszén.5 • A Bibliában az ószövetségi hagyomány a tiszta állatok közé sorolja (MTörv 14,5). Jákób áldásában Naftali törzsére vonatkozik: „Naftali olyan, mint egy iramló szarvas, amelynek kedves borjai vannak” (Ter 49,21). A hívő



Szarvas, őz Szarvas, őz
329
lélek jelképe: „Ahogy a szarvasünő a forrás vizére kívánkozik, úgy vágyakozik a lelkem utánad, Uram” (Zsolt 42,2). Kifejezheti a női szépséget is (Péld 5,19; Én 2,9). Habakuk prófétánál az Úrtól áldott hívőt jelképezi: „A szarvaséhoz teszi hasonlóvá a lábam, felvisz a magasságokba” (Hab 3,19). A ~ fordítása nem mindig egyértelmű, ugyanis esetenként más elnevezést (→gazella, vadkecske) kapott. A kora középkortól a hívő lelkek szimbóluma a forrásvíz után áhítozó ~ a Zsolt 42,2 nyomán: paradicsomi folyók, az élet forrása mellett ábrázolják. A menyasszony szépségét is jelezheti (Én 2,9; 2,17). Kígyó ellen harcolva Krisztus-szimbólum. • A Physiologus a ~t mint a kígyó/sárkány ádáz ellenségét említi,6 s ezzel megteremti a bestiáriumokban is leggyakoribb interpretációs formáját. A hitbuzgó embernek is a ~hoz hasonlóan kell elpusztítania a benne lakozó bűnöket. Isidorusnak a ~ra vonatkozó adatai a már ismert leírásokból származnak, ami a kígyók iránti gyűlöletet, a zeneszeretetét és fülének állását illeti. Ha folyón kell átkelniük, egyik a másik hátára teszi az állát, így könnyítve súlyuk terhén.7 A Physiologus és Isidorus ismeretében a bestiáriumok bizonyos részletek eltérő elbeszélése ellenére, hasonlóan értelmezik a keresztény szimbolikát: a ~ ha kígyóra lel, befúj a barlangjába, az kimenekül, a ~ megöli és megeszi, majd tiszta forráshoz megy, hogy miután ivott a vízből, megszabaduljon a kígyó mérgétől és kiokádja. A ~ tehát a bűneit megbánó hívő, aki, amikor gyötri a lelkiismeret, a forráshoz (a hithez, Krisztushoz) menekül, hogy megszabadítsa a kígyó csalárdsága óta a testet-lelket mérgező bűnöktől. A bűnbánat szimbóluma a ~, aki levetve bűneit, szarvát is odahagyja. Ahogy a ~ok is segítik egymást, amikor átkelnek a folyón, a hívőnek is kötelessége segíteni a másik emberen, jó példával támogatni a kevésbé tökéleteseket a lelki életre való átkelésben.8 Philippe di Thaün értelmezésében viszont a ~ maga Krisztus, aki a
Szentlélek leheletével megöli barlangjában a kígyót (az ördögöt). Barlangon az emberi test (azaz test vétkei) értendők: Krisztus így űzi ki a gonoszt a testből.9 A ~ középkori ikonográfiája ezeket a szimbolikus elemeket felhasználva írja le az állatot. A bestiáriumokban gyakran ábrázolják kígyóval,10 vagy amikor a forrásból iszik11; vagy egymás hátára támasztva fejüket a folyóban, kölcsönös összetartás gyanánt.12 Világi környezetben pusztán az állat szépségét jelenítették meg13 a kódexekben és hóráskönyvekben, olykor a jól ismert mitológiai történeteket (mint pl. a ~sá változtatott Aktaion és kutyái esetét) ábrázolták, ill. vadászterületeken látható az állat, kutyákkal vagy vadászokkal a nyomában14. Ez utóbbi a ~ mint nemes vad szerepét hangsúlyozza, lévén a társadalom felsőbb rétegének kiváltsága a ~vadászat. Hagiográfiai szempontból is fontos attribútum: Szt. Eustachius és Szt. Hubertus attribútuma az agancsai között sugárzó feszületet viselő ~, Szt. Egyed legendájában szintén egy agancsai között keresztet viselő, a szentnek táplálékot hozó ~ jelenik meg.15 • Az újkori szimbolikus értelemzésekre jellemző módon a ~sal kapcsolatban is hangsúlyt kapnak olyan, ókori szerzőknél olvasható tulajdonságai, amelyekről a korábbi évszázadokban nem esett szó. Ilyen az állatnak a dallamok és a furulya iránti vonzódása. Ez az ismérv tette a hízel
Őz és szarvas. Raff, Természet história



Szarvas, őz Szarvas, őz
330
gés egyik szimbolikus szereplőjévé (a →méh mellett), ugyanis ahogy a hízelgő szavak elaltatják az ember éberségét, a ~t is könnyű elfogni, miközben a dallamokra figyel. Ez mutatja, hogy gyenge jellem és félénk.16 Ha már kedveli a dallamokat, a hallás szimbólumává is megtették.17 A félénkség továbbra is egyik legjellemzőbb ismérve marad.18 Félénkségére vonatkozik Della Porta a fiziognomikus látásmódja is, miszerint azért van a félénk állatoknak viszonylag nagy és egyenesen álló fülük, s ezek közé tartozik (a →nyúl mellett) a ~ is, hogy hamarabb észlelhessék az őket fenyegető veszélyeket.19 A ~ által megölt kígyó értelmezése a reneszánsz korban a bűn, a gonoszság megsemmisítését jelenti.20 De jelentheti az okosságot is, amikor az előrelátó ember a legrosszabb helyzetben (a gonosszal való találkozásból) is előnyre próbál szert tenni.21 Az okosság emblémáján kérődző ~t ábrázolnak, mivel „megrágja” teendőit, és szarvának súlya is visszatartja a gyors döntésektől.22 A gyorsaság antik ismérve ismét előkerül, ami nem jelenti, hogy ne lenne a ~nak szüksége pihenésre: úszás közben az állatok a fejüket ilyenkor
egymásra helyezve pihennek, és segítik egymást.23 A tiszta forráshoz igyekvő ~ továbbra is a bűnbánat, Isten utáni vágyódás kifejeződése.24 A hosszú élet jelképe25 is pliniusi reminiszcenciával, de a 14. sz.-ban felfedezett egyiptomi hieroglifák is ugyanezt sugallták.26 • A magyar történelemben és művelődésben többször feltűnik a ~. A középkori templomalapítási legendákhoz hasonlóan I. Géza király és Szt. László számára, akik a mogyoródi csata (1074) emlékére alapították a váci egyházat, a Boldogasszony székesegyház helyét egy agancsán gyertyát hordó ~ jelölte ki.27 Szt. Gellértnek ~ mutatja meg a bakonybéli apátság építésének leendő helyét. A hun-magyar eredetmondából ismert csoda~ egy ünő, akinek űzése közben találtak új hazára a hunok és magyarok mitikus ősei, Hunor és Magor. A monda első ismert forrása, egy 6. sz.-i gót krónikaíró, Jordanes, Priszkosz rétortól, Attila kortársától vette át a hunok eredetéről szóló elemet, s benne a ~űzés epizódját. Magyarországon először Kézai Simon 13. sz.-i gestájában szerepel a hun-magyar származástörténet és a nyugati forrásokból ismert ~kaland, kiegészítve a nőrablás epizódjaival.28 A ~monda feltehetően a nyugati forrásokból ismert hun eredetmondától függetlenül, önállóan is ismert volt a magyar hagyományban. A vadászokat maga után csalogató szép ~ünő a nomád, vadászó keleti népek, a vándorló, majd honfoglaló magyarság mesevilágában is állatalakban megjelenő tündér, akinek célja a kiválasztott férfi elbűvölése. Az Onogur/Hunor–Magyar testvérpár anyjának neve, az Eneth/Enee, az ünő szó régi alakja, a ~tehén ősanya mítoszára utal. Ipolyi Arnold 1854es Magyar mythologiájában az ősi eredetmonda ~ünője és a középkori vár- és templomépítések helyét kijelölő ~ egybemosódik, mint az isteni akarat kinyilatkoztatója, akinek útmutatásában „a nép egy fensőbb isteni végzet kijelentését vélte észrevenni”. • Miskolczi Gáspár a ~t a hitükért üldözött igaz
Szarvas. Pólya, Állatország képterme



Szarvas, őz Szarvas, őz
331
hívekhez hasonlítja „a’ szép forrás kút főhöz kivánkozó Szarvas”-hoz, valamint a ~ szelídségét az egyházhoz. A kígyó és a ~ közti ellentétet is taglalja. A ~csorda összetartását az egymást segítő gyülekezeti tagok példájaként írja le, a szarvát emelő ~t az Istenre figyelő hívő jelképének tartja, viszont az ágas-bogas szarv, mint hiú érték veszélyét is hangsúlyozza.29 Bod Péter biblialexikonjában a ~ a serénységet, Krisztus követőit jelenti, valamint a vadászoktól űzött ~ „ábrázolja a’ Krisztust a’ ki az ellenségtől üldöztetvén, a’ nagy hegyeken, az az a hatalmas Országokon sebessen el-ment a’ maga esméretét el-terjesztette.”30 • Balassi Bálint „Mint az szomjú szarvas, kit vadász rettentett” kezdetű költeménye a 42. zsoltár parafrázisa. A hun-magyar eredetmonda legismertebb költői feldolgozása Arany János Rege a csodaszarvasról c. műve. József Attila A csodaszarvas c. költeménye a ~legendát idézi, a múltbéli mítoszok helyett jelen értékét hangsúlyozva: „Hejh magyarok, hajh szegények, / hova űzni azt a gímet? [...] Tisza mellett, Duna mellett, / az a szarvas itt legelget”. A ~ és az őz az irodalomban is pozitív érzések hordozója. A magyar nyelvű költészet egyik legszebb hasonlatába, Szenci Molnár Albert XLII. zsoltárába így került: „Mint az szép híves patakra / Az szarvas kivánkozik, / Lelkem úgy ohajt Uramra, / És hozzá fohászkodik.” Kölcsey Ferenc Dobozi c. versében az üldözöttség jelölője: „S mint sebhedt őz zöld fák alatt / Hordván kinját magával, / Fut a magyar mint gondolat”. Vörösmarty Szép Ilonkájában viszont a lenge nőiségé: „s iramlik, s mint az őz futása, / Könnyü s játszi a lány illanása”. Arany János Rózsa és Ibolya II. c. töredékes versében a vadászról szólva az áldozat: „Nem maradt meg tőle béken / Őz vagy szarvas a vidéken”. Még ennél a megközelítésnél maradva, Tompa Mihály A sebzett szarvas c. verse teljes egészében a vadászatról szól, első sora: „Fuss, fuss, nemes vad, gyors szökéssel!” Juhász Gyula Japánosan c.
versében párhuzamba állítja az üldözőt és az üldözöttet: „Egy őzet lőttek a szegény vadászok, / Kiket az élet űz, e rengeteg. / Az őz szeméből könny és vér szivárog, / De boldogabb már, mint az emberek!” József Attila Bánat c. versében a farkasok űzte ~sal azonosul a költő. • A csoda~ mondakör hagyományának köszönhetően a népi kultúrában való megjelenése is igen gyakori és több nép körében is hangsúlyos.31 A ~ minden nyelvben álnévként szerepelhet, mivel „szent állat” így valódi neve nem mondható ki.32 A középkori mondákban gyakran templomok építési helyét is egy csodás módon megjelenő és eltűnő ~ jelöli ki. A népmesékben a ~ egyrészt a hiúság, a büszkeség ábrázolására szolgál, másrészt az ügyesség és a gyorsaság jelképe. A dunántúli termékenységvarázsló regösénekekben a csoda~ mindig hím, „csodafiúszarvas”, a téli napfordulóhoz kapcsolódó asztrális szimbólum. A ~ alakja a népművészetben is kedvelt motívum. Szövött és festett textíliákon is közkedvelt, textíliákon leegyszerűsített változatban jelenik meg, általában sorban rendezett, ismétlődő motívumként, lépő vagy fejét hátravető alakban. A fazekasságban a ~ábr.-ok elterjedésében a
Zenét kedvelő szarvas. CC



Szarvas, őz Szarvas, őz
332
Géza, László herceg és a szarvas. Képes Krónika, 1360 k., Bp., OSZK
habán kerámia játszott jelentős szerepet. A céhek tárgyain is fel-feltűnnek idővel. Ábr.-ban ott kapott inkább szerepet, ahol valamilyen helyi sajátosság miatt kötődtek a ~ jelképéhez, pl. Szentgálon, amely régen a királyi vadászok faluja volt, és címerállata a ~. Közkedvelt volt a somhegyi üveg, amelynek leggyakoribb díszítései közé tartozott a ~.33 A pásztorművészetben főleg az erdős területek pásztorai használták díszítésként a ~ és őz alakját, különösen a már eladásra készített dobozokon voltak kedvelt motívumok.34 A szólás- és közmondáskincs a ~ és az őz szempontjából nem annyira gazdag, elvétve találhatunk néhányat: „karcsú, mint az őz” (szép termetű); „olyan nehéz, mint szarvast ejteni” (nagyon nehéz feladat). • A magyarországi művészetben sokféle szimbolikus értelmet hordozhat: Krisztus, aszkézis, hívő, szeretet, bujaság, okosság, hallás, idő múlása, hitvita, hosszú élet.35 Őz és ~ a református templomok 18. sz.-i festett kazettás mennyezetének gyakori eleme: pl. szilágylompérti templom (Lompirt, Románia,
1778).36 Az egyetértést, összetartást szimbolizálja a folyóban úszó négy szarvast ábrázoló embléma „Tutum iter unanimis” (Az egyetértőknek biztos az útja) mottóval: ábr. a pannonhalmi bencés apátság refektóriumának freskóján (18. sz. 2. negyede), amelynek forrása Jacobus de Boschius Symbolographia sive de Arte Symbolica (1702) c. művének 299. emblémája.37 A forráshoz siető ~ keresztény toposz az emberi lélek Isten utáni vágyát, a bűnbánatot szimbolizálja: l. pl. a Brachy ton areton hodoiporikon (Kolozsvár [Cluj-Napoca, Románia], 1693) c. mű illusztrációján.38 Johann Gerhard Meditationes Sacrae c. meditációs könyve 1745-ös magyar kiadásának (Liliomok völgye, ford. Inczédy József, Szeben) egyik illusztrációján Krisztus kiontott vérét szimbolizálja a forrás, amelyből szomját oltja a ~. Jelentése: Jézus szenvedései eltörlik az emberek bűneit.39 A ~ok vontatta fogat a fenség szimbóluma, ami a középkorban és a reneszánszban is ismert volt: pl. Janus Pannonius egyik epigrammájában Mátyás király kocsiját ~ok húzzák, és Miksa császár diadalmenetében is megjelenik.40 A különösen jól halló ~ vagy őz a Hallás allegorikus nőalakjának attribútuma: ábr. pl. fedeles díszserleg az Esterházy-kincstárból.41 A ~ szent állat, attribútum, legenda, mítosz szereplője is lehet. Szt. Egyed, Szt. Hubertus, Artemisz/Diana, Héraklész, Aktaion kapcsán ábrázolják. Héraklész megöli a kerüneiai szarvast: ábr. pl. freskó Bruckenthal Sámuel nagyszebeni (Sibiu, Románia) palotája Herkules-termében.42 Artemisz/ Diana szent állata a ~: l. pl. ~ra vadászó Dianát ábrázoló fedeles pohár az Esterházy-kincstárból43; Róth Miksa üvegablaka (1910-es évek)44; Diana ~sá változtatja az őt megleső vadászt, Aktaiont, akit azután széttépnek a kutyái; Szt. Egyed a vadász elől menekülő ~ünővel: ábr. pl. a garamszentbenedeki (Hronský Svätý Beňadik, Szlovákia) főoltáron (Kolozsvári Tamás, 1427)45; a kassai (Košice, Szlovákia) Szt. Antal-oltár szárny



Szarvas, őz Szarvas, őz
333
képén; a toponári (ma Kaposvár része) Festetics-kastélyból származó táblaképen (1490 k.).46 Szt. Egyed a „vadak védőpajzsa”, a hozzá menekült állatokat nem tudják megölni a vadászok: ábr. a nyíllal meglőtt ~ Szt. Egyed előtt (szárnyas oltár része, 16. sz. eleje).47 A csoda~ magyar eredetmonda képi megjelenítése gyakran összefonódott az ősinek vélt népi díszítő motívumok alkalmazásával. Jó példája ennek Körösfői-Kriesch Aladár Szarvasok c. faliszőnyege és Remsey Jenő A csodaszarvas c. gobelinje, amely az 19101911-es bécsi vadászati kiállításon díjat nyert; A csodaszarvas üldözése Undi Mariska Eredetmonda c. sorozatából (1921); Székely Bertalan: Vadászat a Csodaszarvasra; Nagy Sándor: Hunor és Magyar.48 Heraldikai elemként gótikus magyarországi címereslevelek, címerképek gyakori eleme: pl. Tamásfalvi (1415), ill. Szarvasdi címerkép (1431).49 Az egész vagy növekvő, ágaskodó ~ gyakori székely címerképeken.50 A ~ megjelenik a honfoglalás kori díszítőművészetben, pl. szíjvégen, íj-markolatlemezen,51 ill. veretek gyakori motívuma, pl. veret Törtelről, sírlelet Mezőkeresztes-Zöldhalompusztáról, pajzsdísz egy tápiószentmártoni kurgánból.52 Honfoglalás kori veretek ~ábrázolását követi Gyurcsek Ferenc Szarvasok c. kőszobra. Mázas cserépedények (pl. kancsó, tányér) és egyéb használati tárgyak (takácsszőttesek, hímzések, csipkék) díszítőeleme.53
1 Arist. Hist. an. 9. 5. 611a 16 skk; Plin. NH 8. 112–120. 2 Ovid. Met. 3. 138–252. 3 Plin. NH 8. 118. 4 Arist. Hist. an. 9, 5. 611b; Plin. NH 8. 114. 5 Aisop. 42, 45, 46, 47, 103; Phaedr. I, 12; II, 8 6 Phys. 30. 7 Etym. 12, 1, 18–19. 8 Ashmole 1511, 822–823; BT. XLVI. 9 PhdTh. 721–756. 10 Oxford, Bodleian Library, Ms. Laud Misc. 247, f. 160r; London, British Library, Additional Ms. 24686, f. 12r; British Library, Royal Ms 2 B. vii, f. 116r; Koppenhága, Det Kongelige Bibliotek, Gl. kgl. S. 3466 8o, f. 21v.
11 Párizs, BnF, fr. 1951, f. 13v; Oxford, Bodleian Library, Ms. Bodley 602, f. 17v. 12 Párizs, BnF, lat. 14429, f. 112r; Cambridge, Fitzwilliam Museum, Ms. 254, f. 10r. 13 Párizs, BnF, lat. 3630, f. 78v; Oxford, Bodleian Library, Ms. Ashmole 1462, f. 49r; Bodleian Library, Ms. Bodley 764, f. 20r; London, British Library, Royal Ms. 13 B. viii, f. 10v. 14 Párizs, BnF, lat. 6838B, f. 7v; London, British Library, Harley Ms. 4751, f. 14v; Hága, Koninklijke Bibliotheek, KB, 78 D 40, f. 177r 15 Kolozsvári Tamás: Szent Egyed halála, 1427, Esztergom, Keresztény Múzeum. 16 Pier. Valer. 84; Ripa 1618, 8–9. 17 Uo., 469. 18 Pier. Valer. 87–88; Ripa 1618, 525. 19 Della Porta Fision. II, 6. 20 Pier. Valer. 86. 21 Picin. 169. 22 Ripa 1618, 428–429. 23 Pier. Valer. 87. 24 Ripa 1618, 133. 25 Uo., 574. 26 Horap. II, 21. 27 Thuróczy János, Chronica Hungarorum, 2,53. 28 Kézai Simon, Gesta Hungarorum, I. 5. 29 Miskolczi 1702, 135–145. 30 Bod 1746, 256–257. 31 Pál–Újváry 2001, 421. 32 Fügedi 1993, 77. 33 Uo., 80. 34 Manga 1972, 68. 35 LCI 2 286–289; Seibert 1986, 284; Vanyó 2000, 247–253; Dávid 2002, 214–215; Dittrich 2004, 388–391, 411–421, 584; MAMŰL VIII, 2008, 477; MAMŰL X, 2010, 475. 36 MÉ 1982/2, 120–134. 37 Bánhegyi–Hapák 1993, 48; Mons Sacer 1996, II, 69–93. 38 Knapp 2003, 20. kép; Knapp–Tüskés 2003, fig. 35, 70; Knapp–Tüskés 2004, 35–36, 72–73. 39 Studia Litteraria 2013/3–4, 396. 40 MÉ 2015/2, 269–295. 41 Bp., IMM, E 61.11; Műtárgyak 2014, 275–277. 42 AH 1996/2, 177–187. 43 Bp., IMM, E 66.2; Műtárgyak 2014, 270–272. 44 Bp., IMM; MÉ 1980/2, 153. 45 Esztergom, Keresztény Múzeum. 46 Vác, Székesegyházi Kincstár és Egyházmegyei Gyűjtemény. MÉ 1999/1–4, 1–22; Paradisum plantavit 2001, 175–180; AH 2013/2, 236–241. 47 Vác, Székesegyházi Kincstár és Egyházmegyei Gyűjtemény; MÉ 1955/1, 48; Radocsay 1955, XII; MÉ 1980/1. 65; Pannonia Regia,1994, 515; Sigismundus rex 2006, 585; Kép és kereszténység 2014, 232–235.



Szarvas, őz 334 Szatír/faun
48 MÉ 1977/1, 24–37; AH 1987/1, 101; Lakatos Aranka: Legendák kútja, 2001, Vámospércs (Egri 2013, 613). 49 MÉ 1957/4, 271–294. 50 Tüdős 2013. 51 Bollók 2015, 345.
52 Szkíta aranykincsek 2009, 104–105.
53 Legendás lények 2008, 55, 156–157, 187, 189, 201–204, 215, 252; Csupor 2008, 200–202.
SZATÍR/FAUN (szatürosz/fauni)
Jelentései: ördög, bujaság, paráznaság, gonosz, bacchanália, érzékiség
❧
zép- és újkori értelmezésükben ezek a lények az emberi természet dualista és ambivalens, félig emberi, félig állati tulajdonságait idézik föl, és az értelemnek és az ösztönöknek az emberben együttesen meglévő mivoltát jelképezik. A fej és a mellrész, ahol az agy és a szív van, a racionális, az emberi, a fensőbb tulajdonságokra asszociál, míg a has, a láb az irracionális, alantas ösztönök és a szenvedélyek állati formáival reprezentált rész. Az alacsonyabb rendű testiség és a magasabb rendű szellemi szféra ábrázolásának ez az elkülönítése alapvetően meghatározza az ember-állat lények szerepét a mitológiában és a középkori gondolkodásban. A pogány mitológia és a keresztény hit asszimilálódási folyamatában e keveréklények között nemigen tettek különbséget. Többnyire ördögi alakot öltenek, és a paráznaság, a testiség vétkes területét érintik, vagy egyéb negatív emberi szokásokkal (ivászat, dorbézolás), tulajdonságokkal ruházzák fel őket. A bestiáriumok nem mesés, mitologikus lényként kezelik őket, hanem egyfajta →majomként, ahogyan a Physiologus egyik verziója is a majmok közé sorolva beszél a ~okról: „a szatírok pofája kicsúcsosodó és mimetikus mozdulatokkal mutogatnak”.1 Isidorus is a majmok egyik fajtájára használja a kifejezést és írja le a lényt.2 A Liber Monstrorum a lidércekkel együtt az erdő rémei közé sorolja őket, akiknek „felső teste teljesen azonos az ember testével, alsó része viszont állati, faunszerű alakot vesz fel”.3 A bestiáriumok bűnben élő, és attól soha el nem távolodó, kecskeszakállú és kecskeszerű lénynek ábrázolják.4 A középkori és reneszánsz allegorikus jelenetekben is ezekkel az attribútumokkal jelenítik meg. A román kori ikonográfiában gonosz hatalmakat jelképez, figurája visszaköszön a szarvval, kecskelábbal, hegyes szakállal megjelenített ördög alakjában. • A reneszánsz és manierista képeken a ~ rendszerint pozitív konnotációja a távoli múlt, a mitológia elemei felelevenítésének volt köszönhető, és
A szatüroszok Dionüszosz isten kíséretének vidám, kissé vad és az erdei nimfákkal gyakran erőszakoskodó, többnyire ithyphallikus tagjai. Vezetőjük az ifjú ~oknál látványosan idősebb, potrohos és mindig pityókás Szilénosz – az ő nevéből származik a szatüroszok későbbi megnevezése, a szilének. A ~ok korai ábrázolásain előfordul, hogy a lábuk patában végződik, de a Kr. e. 6. sz.-tól teljesen férfi testben láthatók, a következő jellegzetességekkel: a fülük szamárfülhez hasonlóan hegyesen végződik, az orruk feltűnően pisze, ami az arcuknak kissé állatias jelleget kölcsönöz, valamint lófarkuk van. A faunok ugyancsak erdei lények: férfi testük, de kecskeszarvuk, -lábuk és -farkuk van. A két mitikus alak, a szatüroszok és a faunusok a római kultúrában olvadtak eggyé. Mindkettő az erős szexuális vágy, a bujaság és mint ilyen a termékenység szimbóluma. • A kö
Szatírok. Royal MS 12 F. XIII



Szatír/faun 335 Szirén
az ókori szerzők idevonatkozó információit is rendre idézték. Az ókori mitológia szerves részévé vált a Diana és a fürdőző nimfák meglesése közben feltűnő ~. A Bacchus, Szilénosz kíséretében feltűnő ~ok a klasszicizmusnak a pogány mítoszok világa iránti pozitív szemléletét tükrözik. Előszeretettel ábrázolták a bacchanáliákon részt vevő ~okat, jelezve ezzel, „ahogy a bor felszabadít a rossz gondolatok súlya alól, ezek az ünnepek a bűntől tisztítják meg a lelkeket”.5 Alciato a Paráznaságnak szentelt emblémáján a ~t e bűn állandó szimbólumaként jelenítette meg.6 • A ~ valójában nem állat, csupán állati testrészekkel – ló- vagy kecskefarokkal, disznófüllel, homlokon hordott szarvval, túlszőrözött végtagokkal – rendelkező mitológiai keveréklény. Irodalmi alkotásokba viselkedésük révén kerültek. Komjáthy Jenő Az élet kéje c. versében az érzékiség hordozója: „Egy ittas dajna éneke, / Egy szatír élvsovár szeme, / Hollósereg, mely dögre száll: / Az élet kéje ebbül áll.” Ady Endre önjellemzésül említi a Ha fejem lehajtom c. versében: „Asszony ölébe ha lehajtom / Nagy, szomorú szatír-fejem: / Emlékezem.” Juhász Gyula Annára gondolok c. versében többször is, Adyhoz hasonlóan azonosul a mitológiai lénnyel:
„Szatír, ki bennem élsz, a hellén tavaszokból / Lelkembe szállt szatír, pogány, vidám dalos.” • A magyarországi művészetekben gyakran kapcsolatba hozható a római mitológia faunjával, bár a faun és a ~ eredetileg egészen más lény: a ~t eredetileg zömök, szőrös, csúnya törpének ábrázolták ló- vagy szamárfüllel és -farokkal, a faun pedig félig ember, félig kecske. A ~ok jobban kedvelik a nőket, mint a faunok, továbbá a faunok meglehetősen ostobák, míg a ~ok okosabbak.7 Attribútumként és legenda szereplőjeként is ábrázolták: pl. Remete Szt. Antalt megkísérti a ~. Ennek ábr. pl. Lieb Ferenc falképén a tőketerebesi pálos templomban (Trebišov, Szlovákia, 1777).8 Címerpajzstartó pozícióban gyakori a Jagelló-kori címeresleveleken.9 Díszítőelem is lehet, pl. körtét tartó ~, díszedény Erdődy Anna kincstárából (1600 k.).10
1 Phys. lat. B-Is. XXII. 2 Etym. 12, 7, 33. 3 Lib. Monstr. I, 46. 4 BM. XIII. 5 Cartari, 398. 6 Alciato, 52. 7 LCI 4 49–50. 8 MÉ 2000/3–4, 167–186. 9 AH 1995/2, 253–258. 10 „Ez világ” 2010, 201.
Pilosus/erdei lény. CC
❧
SZIRÉN
(szeirén, siren)
Jelentései: haláldémon, pusztítás, hízelgés, kéjnő, világi hívságok, ördög, paráznaság, csábítás, zeneiség
A fantázia időről időre más formát adott e képzeletbeli lénynek: felül nő, deréktól lefelé lehetett madár, lúd, hal, kétfarkú hal (ez utóbbit sellőnek is nevezik), de ami változatlan, hogy csábos énekével magához csalogatja, majd megöli, tönkreteszi a hajósokat. • A ~ (Homérosznál a számuk kettő, ami később háromra emelkedett) a görög mito



Szirén Szirén
336
lógia kevert lényeinek egyik típusa, akit a Kr. e. 8. sz.-tól madarként ábrázoltak emberi fejjel, kézzel és mellel. Akhelóosz folyamistennek és Melpomenének, a tragédiaköltészet múzsájának a lányai, akiknek – Homérosz Odüsszeiája szerint – csodálatos éneke nagy veszedelmet jelentett a hajósok számára: miközben a ~ek csábító dalát hallgatták, hajójuk zátonyra futott, a hajósok pedig a tengerbe vesztek. Az egyik történetvariáns szerint a ~ek versenyre keltek a múzsákkal, akiknek győzelmét nem tudták elviselni: kősziklává változtak. Egy másik változat szerint a verseny az argonautákkal együtt arra hajózó Orpheusszal zajlott, és az ő győzelme után történt a ~ek sziklává alakulása. Valamennyi sziréntörténet lényegében pusztító lényekként írja le őket, ami maradványa annak, hogy a ~ek eredetileg haláldémonok voltak és a pusztítást jelképezték. • ~ek a Bibliában nem szerepelnek, de ez nem akadályozta meg a Szentírás értelmezőit, hogy a bűnök illusztrálására ne hagyatkoztak volna az ókori művelődésben Homérosztól kezdve számos szerző által leírt lény szimbólumokban gazdag megjelenítésére. A Physiologus ehhez kellő alapot szolgáltatott, ami
kor a →kentaurral együtt a deréktól lefelé →lúd (!) alkatú, gyönyörűen éneklő ~ről szól, aki hízelgéssel becsapja az ártatlan lelkeket.1 Igen változatos a középkori szöveghagyomány a ~ alsó testrészét illetően: félig nő, félig →hal; félig nő, félig hal felfelé pördülő két farokkal; félig nő, félig madár; félig nő, félig →ló alakban is megjelenhetett. Ez utóbbi nem annyira meglepő: a Physiologus szövegében együtt említi a két keveréklényt, ez vezethetett a további keveredéshez. Isidorus összekapcsolja az antik hagyomány szimbolikáját a hétköznapi realitással: „Úgy képzelték, hogy a szirének hárman vannak, részben szűz leányzók, részben szárnyakkal és karmokkal ellátott madarak: egyikük énekelt, a másik fuvolázott, a harmadik lanton játszott. Magukhoz édesgették a hajósokat, akik aztán hajótörést szenvedtek. Valójában a szirének kéjnők voltak, mert nyomorba döntötték az arrajárókat, amit hajótörésként képzeltek el. Azt mondták, azért voltak szárnyaik és karmaik, mert a szerelem röpül és megsebez.”2 A Physiologus és különböző verziói, valamint Isidorus vélekedése a középkori enciklopédiák és bestiáriumok fő forrásává váltak. Az enciklopédisták, pl. Thomas Cantimpratensis, Isidorus leírását tekintettek mérvadónak,3 kiszínezve az információt: pl. a ~ek „folyókban laknak, vagyis a kéjvágy folyamában”.4 A szörnyek mint Isten által küldött figyelmeztető jelek között szerepelnek a ~ek is: a Liber monstrorumban pikkelyes halban végződő testtel.5 A bestiáriumok egy része a világi csábítások közé sorolja a lelkeket elgyöngítő egyéb, ördögnek való mulatságokat, zenés tragédiákat és színházi gyönyöröket is.6 Az első nem latinul megfogalmazott, Philippe de Thaün által írt verses bestiárium szerint a derékig női, attól lefelé hal külsővel és szárnnyal ellátott lény a világi hívságok s ezzel az ördög szimbóluma. Az interpretáció szerint a tenger a világ, a hajó a benne élő emberek; a tengerészek a lélek, hajójuk a test jelképei.7 Guil
Szirén. Zirci bestiárium



Szirén Szirén
337
laume Le Clercnél a hívságok is pontosítva vannak: dicsőségvágy, gyönyörök, paráznaság, a test kényeztetése, a falánkság, az ital mámora, a gazdagság vágya, a paripák, díszes öltözetek azok, amelyek ~ módjára vonzzák, majd elveszejtik az embert.8 A ~ szárnyát is pontosítják: a nő szerelmét jelekképezik, amely jön és elszáll.9 Richard de Fournival szerelmi bestiáriuma (a szeretett hölgy immár viszonzatlan érzelmei kapcsán) nem hárítja el a halandó felelősségét sem, amikor kijelenti: „ki ölt meg engem? Vajon kegyed vagy jómagam, csak azt tudom, mindkettőnknek megvan a magunk bűne”.10 Az ördöggel való azonosítását is magyarázzák: ahogy a ~ le akarják hagyni a hajót, s ha nem sikerül, alábuknak a tenger mélyére, így tesz az ördög is: ha a látja, hogy nem tudja megkísérteni a hívőt, a pokol mélyére vonul.11 A román kori ikonográfiában a ~ a démoni erő jelképe, gyakori oszlopfőmotívum, ahol általában két farkát kezében tartva ábrázolják: l. pl. Notre Dame la Grande, Poitiers; St. Julien-bazilika, Brioude. A bestiáriumok ábrázolásai követik a szövegekben leírt változatos formát, így halfarokkal, madárlábbal és -szárnnyal is megjelenítették12; leggyakrabban a hajóban (olykor már elbódult) tengerészekkel együtt ábrázolták a ~t13; a ~ egyikét madár alsótesttel, másikat halként ábrázolták ugyanazon az illusztráción14; zenélő ~15; a ~ek marcangolják az elbódult tengerészeket.16 Kódexek, hóráskönyvek lapjait is valamelyik változat díszítette, és Odüsszeusz történetének ábrázolásakor is megjelenítették őket.17 Előfordult a kentaurral együtt történő ábr.-a is, ami a két kevert lény kétszínű természetére utal.18 • A ~ újkori értelmezése nem hozott szinte semmi változást a korábbi interpretációkhoz és ábrázolásokhoz viszonyítva. A paráznaság bűnét jelképezi,19 a testi gyönyörhöz kapcsolódva.20 A világi hívságok szimbólumaként ábrázolta Camerarius emblémája, előtérben a három zenélő ~nel, a háttérben a hajókkal, amelyek legény
ségére paráznaságuk miatt halál vár (Mortem dabit ipsa voluttas).21 Pozitív konnotációt ugyan nem érintve, ám a ~ zeneisége, a zene csábító ereje is e hívságok része. A korabeli morálfilozófia kedvelt témájához, a hízelgés kérdésköréhez is illeszkedett a ~, és lett e vétek szimbóluma.22 • A ~, a sellő csak elvétve fordul elő modern irodalmi alkotásokban önállóan, nem művelődéstörténeti összefüggésben vagy vonatkozásban. Vajda János A Dunán c. versében, mint a csábítás jelképe jelenik meg: „Ó, csöndes, édes házasélet, / Egyedül üdvözítő réved, / Hol nincs szirén a szirteken, / Magányod, az való nekem.” Tompa Mihály is a „sziréni csábzené”-t említi Bedő c. versében. Szomaházy István Páratlan szerdák c. regényében pedig a csillogó szemű sellő, a főhős csónakázópartnere így susog a fülébe: „Az enyém vagy... és mindörökre az enyém maradsz... Mindent ott fogsz hagyni érettem... a családi asztal szelíd lámpavilágát... az édes és nyugodt szerelemet... a jó nemtőt, akit az áldott egek rendeltek kegyesen az oldalad mellé... Érettem föláldozod a boldogságot... mert könyörtelen végzeted így akarja... És habár a véred is kiszívnám, most már mindörökre az enyém maradsz...”. Babits Mihály Odüssze
Szirén. Royal MS 12 F. XIII



Szirén Szirén
338
usz és a szirének c. novellájában az akarattal megtagadott, de a vágyakban örökké élő szépség képviselői. • A magyar népi hiedelemvilág gazdag vízitündérekben, szellemekben, egyes mesékben a tündérek hallá változnak, a haltestű leányok viszont leginkább csak a délszlávokkal érintkező területeken ismertek. Szép énekükkel vonják magukra a figyelmet, az emberek közeledtére a víz alá rejtőznek. Egy Somogy megyei beszámoló szerint a férfiakat magukkal ragadhatják, egyébként az ének mellett hálószerű kézimunkával foglalkoznak. Egy karcsai gyűjtés szerint a halászokat tréfálhatták meg azzal, hogy követ tettek a hálójukba.23 A 16–18. sz.-i falusi templomok famennyezetén található képek leginkább mintakönyvek alapján készültek, leggyakoribb típusuk az egyfarkú ~ (Maksa [Moacșa, Románia], 1760; Bánffyhunyad [Huedin, Románia], 1780; Szenna, 1787; Drávaiványi 1792), viszont találhatunk kétfarkú Meluzina- és Neptun-ábr.-okat is (Tancs [Tonciu, Románia], 1676; Csenger, 1745). A népművészetben az egyfarkú ~ jelenik meg, a népi vízitündérek jegyeit hordozva. Erre szolgál pl. egy csokonyavisontai
tükrös az 1860-as évekből, több 19. sz.-i borotvatartó a Nagykunságból és két függönygombként használt hódmezővásárhelyi ólommázas cserépfigura.24 • A magyarországi művészetben a ~ a csábítás, a bűn jelképe. A középkori ikonográfiában meglehetősen összetett a ~ábr. Szimbolikus jelentéstartalmának eredetét a kutatás részben a görög mondakörből, részben a keleti vallások mitológiai elképzeléseiből (pl. termékenység-istennő) vezeti le. Mint bűnábr. a birtokvágyat, a kevélységet és leggyakrabban a paráznaságot jelképezi:25 ábr. pl. a pécsi székesegyház gyámköve (11. sz.); alakos vállkő Dombóról; a borosjenői várban talált, valószínűleg Dienesmonostoráról származó oszlopfő (12. sz.); falkép a turócjeszeni [Turčianske Jaseno, Szlovákia] Szt. Margit-templom diadalívén. A 11. sz.-i székesegyház faragványegyüttesének ikonográfiai viszonylatában a →kígyó és a kentaur motívumköréhez kapcsolódik.26 További ábr. a gölnicbányai (Gelnica, Szlovákia) templom szentségházán.27 A középkori gyertyatartók gyakran a bűn, az abyssum körébe tartozó lényeket jelenítenek meg: pl. a hajdúhadházi ~alakos gyertyatartó (13. sz. második negyede).28 Szentségházon, kapuzaton a 16. sz. elejétől találkozunk szirénnel, jelentése nem világos: Grabe (Horvátország), Szentlélek-templom, szentségház; Gyulafehérvár (Alba Iulia, Románia), Lázói-kápolna északkeleti sarokpilaszter.29 A 18. sz.-i református templomok festett kazettás mennyezeteinek gyakori eleme: pl. Szilágylompért (Lompirt, Románia, 1778); Bánffyhunyad (Huedin, Románia, szentély, 1780, Asztalos Umling Lőrinc); Bogártelke (Băgara, Románia), Gyerővásárhely (Dumbrava, Románia, 18. sz. 2. fele). Gyakori a protestáns ikonográfiában: l. pl. Szentsei György daloskönyve a 17. sz.-ból.30 A mitológikus eredetű motívumnak a 17. sz.-ban sajátos, jelképes jelentése volt: a hárfázó ~ a költészet ideáját, a poézisben és a zenében megtestesülő összhangot szimbolizálta. Ábr. pl.
Szirén. Kórós, Református templom, 18. sz. Fotó: Tüskés Anna



Szirén 339 Szúnyog
szarvserleg az Esterházy-kincstárból.31 Zrínyi Miklós Szigeti veszedelem c. eposzának címlapján a hajóban ülő Zrínyit két ~ kíséri (1651).32 A ~ alakjában a csodálatot és kiszolgáltatottságot megjelenítő Giuseppe Tomasi di Lampedusa Lighea c. novellája ihlette Borsos Miklós több szobrát: Szirénfej (1963) carrarai márvány, Lighea I–III. (1964) szerpentin, Sellő (1965) mészkő szobra.33 Heraldikai elemként, címerpajzstartó pozícióban gyakori a Jagelló-kori címeresleveleken;34 Kaltschmidt: Nógrád megye címere a vár látképével (rézkarc, 1742); Marton Lajos pozsonyi műlakatos műve Dessewffy György domborított címere vörösrézből pozsonyi palotájában (Bratislava, Szlovákia, 19. sz. második fele).35
1 Phys. 13.
2 Etym. 11, 3, 30–31. 3 Barth. Angl. XVIII, 95. 4 Thom. Cantimp. VI, 45. 5 Lib. Monstr. I, 6. 6 Dicta Iohannis Chrysost. 5; Ashmole 1511, 964–965. 7 PhdTh. 1377–1414. 8 Guill. Clerc. 1076–1085. 9 PdB XII; PdB vers. XXIII. 10 RdF. 382. 11 BV XLIII. 12 Oxford, Bodleian Library, Ms. Bodley 602, f. 10r; Bodleian Library, Ms. Douce 88, f. 21v; Párizs, BnF, lat. 6838B, f. 25v; Oxford, Bodleian Library, Ms. Ashmole 1511, f. 65v; Bodleian Library, Ms. Douce 88, f. 21v; Koppenhága, det Kongelige Bibliotek, Gl. kgl. S. 3466 8o, f. 37r. 13 Oxford, Bodleian Library, Ms. Bodley 764, f. 74v; Bodleian Library, Ms. Douce 88, f. 138r; London, British Library, Royal Ms. 2 B. vii, f. 96v; British Library, Sloane Ms. 3544, f. 28v. 14 London, British Library, Royal Ms. 2 B. vii, f. 96v. 15 Oxford, Bodleian Library, Ms. Douce 88, f. 138v; Bodleian Library, Ms. Bodley 602, f. 10r. 16 London, British Library, Royal Ms. 2 B. vii, f. 97r. 17 Benoît de Sainte-Maure, Roman de Troie, Paris (1341): Párizs, BnF, Ms. fr. 782, f. 197. 18 London, British Library, Sloane Ms. 278, f. 47r; Los Angeles, J. Paul Getty Museum, Ms. Ludwig XV 3, f. 78r. 19 Pier. Valer. 264. 20 Ripa 1618, 412; Cartari, 229. 21 Camer. IV, 63; Picin. 81.
22 Picin. 82. 23 Pócs 2012, 112–113. 24 K. CSILLÉRY 1981, 436–438. 25 LCI 4 168–170; Seibert 1986, 294; MAMŰL XI, 2011, 236. 26 MÉ 1963/2–3, 113–120; Tóth 1974, 30. kép; Pannonia Regia 1994, 219–220, 241; Tóth 2010, 46, 128; Építészet 2010, 720–721; Heitelné Móré 2010. 27 MÉ 1976/1, 41–54. 28 Galavics–Marosi–Mikó–Wehli 2001, 86–87. 29 Papp 2010, 16–17. kép. 30 MÉ 1982/2, 120–134; Legendás lények 2008, 121, 127, 158. 31 Bp., IMM, E 60.2; MÉ 1998/3–4, 230; Műtárgyak 2014, 250–253. 32 Galavics 1986, 78–79; Tüskés 2009, 370. 33 L. Kovásznai 1989, 62–63, kat. 626, 646. 34 AH 1995/2, 253–258. 35 MÉ 1961/2–4, 187–192; MÉ 1989/1–4, 136–141.
❧
SZÚNYOG (culex)
Jelentései: jelentéktelenség, kellemetlenkedés, bosszantás, pogányok, dialektika (csípős szavak)
A szúnyogfélék más állatok, ill. az ember vérét szívó, a meleget és a nedves környezetet kedvelő rovar. A nőstény a vérszívó, a hímek csak néhány napig élnek, párosodás után elpusztulnak. A járványok terjesztésében nagy szerepe van. • A betegségeket is terjesztő ~ bármennyire közismert volt is a mindennapokban, szórványos irodalmi előfordulásától eltekintve semmilyen mitológia történetnek, átváltozásnak nem lett még csak mellékszereplője sem. A ~ot az ókorban egy Vergiliusnak tulajdonított komikus kiseposz tette híressé, amely a Culex címet viseli. A költemény egy agyoncsapott ~ siratását és alvilágjárását írja le, valójában tehát eposzparódia. Az aiszóposzi mesékben való előfordulása komoly szimbolikai értékkel nem rendelkezik: jelentéktelenségét olvashatjuk ki a ~ és a →bika történetéből, amelyben a rovar „sem jelenlétével, sem távollétével nem árt és nem



Szúnyog Szúnyog
340
Szúnyogok a fény körül. CC
is használ”; bár az →oroszlánt fel tudja boszszantani, végül a →pók hálójában végzi; kellemetlenkedése az →elefántot is bosszantja.1 Artemidórosz álmoskönyve szerint, aki ~gal álmodik, elvetemült emberek társaságába kerül, ami bajt és szégyent hoz rá. Megjelenése a borászoknak előjel, hogy a bor ecetesedni kezd, mivel a ~hoz hasonló rovarok kedvelik az ecetes ízt.2 • A Bibliában tisztátalan rovarok közé tartoznak (Lev 11,23; Zsolt 105,31). Az egyiptomiakra mért harmadik csapásként Áron a föld porát változtatja az embereket és állatokat ellepő ~okká (Kiv 8,12–15). Jézus egyik példabeszédében a farizeusok előtt a ~ a jelentéktelenséget, kicsinységet példázza a nagy testű állatokkal szemben (Mt 23,24). • A ~ jelentéktelenségét jelzi, hogy a középkori szövegekben is nagyon ritkán fordul elő, akkor sem feltétlenül saját jogon. A Physiologus egyik ritka verziójában a szikomorfügefa kapcsán kerül szóba,3 mint olyan rovar, aki – mivel a fa belsejében lakik – homályban, sötétségben él. Amikor felvágják a fát, a ~ok kirepülnek, meglátják a nap fényét, a holdat és a csillagokat. A magyarázat Krisztus prédikálásának kezdeteit idézi fel: „A nép, amely a sötétségben lakott, nagy világosságot látott, és akik a halál földjén és árnyékában laktak, azoknak világosság támadt” (Mt 4,16). A ~ok tehát a fényre, Krisztus szavaira ébredő pogányokat jelképezik. Isidorus a vérszívó rovar szúrószervére összpontosít, amellyel átlyukasztja a bőrt, hogy kiszívja vért.4 Az enciklopédiák is káros és bosszantó vérszívásukat ecsetelik.5 Egy bestiáriumban6 a pók hálójába kerülő rovarok között említik. Irodalmi szövegekben is mint az emberek nyugalmát megzavaró kellemetlen rovar, vagy mint a jelentéktelenség példája kerül elő. • Újkori szerepe sem hangsúlyozottabb. Az Artemidórosznál is említett információ, miszerint a ~ kedveli a savanyú ízt, lehetővé tette, hogy az emberek, az ízek, a szokások eltérő mivoltáról értekezzenek, de a rovar inkább csak művelt vitaindító szerepben jelent meg.7 Je
lentéktelenségéhez mérten igen megtisztelő lehet számára, hogy az egyiptomiakra mért harmadik csapáshoz hasonlatosan, váratlan csípésével – Adamantius elméssége nyomán a dialektika (a vita, az érvelés) művészetéhez hasonlítják, amelyben a csípős szavak ereje kínozza a lelket, miközben azt sem tudja-látja honnan is jött a szúrós támadás.8 • Miskolczi Gáspár állathistóriájában hangsúlyozza a rovar jelentéktelenségét, mindazonáltal kellemetlenkedése „jeles kiábrázolója a Rágalmazóknak, Szitkozódóknak és Pártütőknek; kik is, mint a Szúnyog, magokban semmik, de azért mérges fullánkjokkal, azaz undok rágalmazó és szitkos nyelvekkel mardossák a náloknál akármire is értelmesebb embereket”. A korabeli társadalmi viszonyokat tükrözi az a pontosítása, miszerint az udvari rágalmazókhoz hasonlítja a rovart, aki mások vérén akar becsületet szerezni. Aiszóposz meséjének példabeszéddé válását olvashatjuk, amikor a ~ és az oroszlán történetét hozza fel, amelynek a végén a pók és hálója végez a sok bosszúságot okozó ~gal.9 • A ~ egyfelől a jelentéktelenség, másfelől a bosszantás természeti jelképe. Vas Gereben Jurátusélet c. regényében az üres pénztárca a ~gal egyenértékű, mindkettőt füsttel kell elzavarni, hogy



Szúnyog Szúnyog
341
ne alkalmatlankodjanak. Egy alispán c. regényében pedig a ~ a törvény előtti egyenlőséget jelképezi: „ezer herceggel több vagy kevesebb, nekem az is mindegy, ha a törvény súlya agyonnyomja, mégis ráteszem a törvényt; de ha e törvény nekem védelmet parancsol, egy szúnyog se lapuljon meg a hármas könyvnek egész súlya alatt.” A nemzet napszámosai c. regényében pedig a jelentéktelenséget jellemzi: „Fiam, annyi, hogy a szúnyog csak valamivel több, mint a fiskális.” Ugyanígy Tóth Béla Aki sohsem kapott levelet c. novellájában is: „A forradalom vihara sodorta ki a Keletre. Honvéd volt, maga se tudta miért; verekedett, maga se tudta miért; és mikor mindenki menekült, ő is menekült, maga se tudta miért, őt ugyan nem üldözte egy szúnyog sem.” • A magyar népi kultúrában a teremtésmonda szerint Jézus Krisztus megígérte, hogy minden teremtményének teljesíti egy kívánságát. „Sorra járultak eléje az állatok, míg végre a szúnyog is odaérkezett. – No szúnyog, hát neked mi a kívánságod? – kérdé tőle az Úr. – Uram, adj nekem olyan eszközt, mellyel úgy tudjak csípni, hogy minden ember meghaljon a szúrásomtól. Jézus haragra gerjedt s monda a kérelmezőnek: – No, még ilyen pogány kívánságot sem kért tőlem senki! Nem is adom meg. Sőt téged teszlek olyanná, hogyha valakit megcsípsz: az alig hogy hozzád is ér, te azonnal szűnj meg élni.”10 Országszerte ismert a lakodalomban mondott/énekelt tréfás versike: „Vacsorát is kaptok. Szúnyog oldalbordát, Egész légy derekát, lépe keresztcsontját. Cserebogár szárnyát, ökörszemnek máját, Fiatal egérnek tüdőjét, zúzáját.” „Hát ti, czigányok, mit búsultok? Talán még
vacsorát is kaptok? Szúnyog-oldalbordát, Cserebogár szárnyát, Fiatal egérnek tüdőjét és máját” (Hajdúnánás).11 A ~ viselkedéséből sok mindenre lehet következtetni, ezért a jóslásokban is szerepet kapott: ha nyáron sok a ~, rossz aratás várható. Az éhes ~ jobban csíp.12 A ~ok hangját szólások utánozzák: „szögény, szögény, mondja, amikor jól lakott, bolon, bolon, amikor éhes”.13 Számtalan szólásunkban is szerepet kap. A béketűrő emberre mondják, hogy „békével élhet tőle a szunyog is”. „Búsan énekel, mint a szárnyapörkölt szunyog”, „csip mint az éh szunyog”, „csöbörrel szunyognak vérit nem vehetni”, „csunya mikor a szunyog köhög”. A sovány, beteges embert „elvitte két szunyog egy rudon”. A régi latin mondás (aquila non captat muscas) szóbeliségbe került változatában a legyekből ~ lett: „ha sas vagy, szunyogot ne vadássz”, „kit darázs megcsipett, szunyogtól is fél”. A veszélytől óvakodni kell: „nyul agarat, szunyog madarat nem örömest lát”, „ritka, mint a szunyogháj”, „szunyogot megszűri s a legyet lenyeli”. Ez utóbbi mondás a bibliai példa (Mt 23,24) népi változata.
1 Aisop. 91, 193, 213. 2 Artem. III, 8.
3 Phys. lat. Y. XXVIII. 4 Etym. 12, 8, 13. 5 Bart. Angl. XII, 12. 6 BT III. 7 Pier. Valer. 314–315. 8 Uo., 315. 9 Miskolczi 1702, 660–661. 10 Benkóczy 1906, 250. 11 Máté 1899, 223–232, 287–293. 12 Istvánffy 1902. 13 Margalits 1896.



T
TEKNŐS
(khelón, testudo)
Jelentései: lassúság, házhoz való ragaszkodás, alvilág, női erények védelmezője/szemérmesség, flegmatikus vérmérséklet, lustaság, restség, megfontoltság/Festina lente, visszavonultság
A szárazföldön közismerten lassan haladó hüllőfajta a tengertől a sivatagig a legkülönbözőbb helyeken fordul elő. Élete felét alvással és napozással tölti. • Az ókorban a ~nek több fajtáját ismerték.1 A ~ lassúsága közmondásos volt. A mitológia szerint görög nevét egy Khelóné nevű fiatal lányról kapta, aki – bár az egész világ hivatalos volt – nem ment el Zeusz és Héra esküvőjére. Ezt Hermész észrevette, és a lányt a házával együtt a folyóba dobta és ~sé változtatta. Ugyancsak Hermészhez kötődik a ~ről fennmaradt híres történet: Hermész egy ~ páncéljából készítette az első lantot, amelyet Apollónnak, a „lantos istennek” adott. Ailianosz is továbbadja azt az információt, miszerint a hím ~ módfelett parázna, a nőstény viszont nem szereti a közösülést, hacsak nem hátára fordulva, szemben a hímmel.2 Az aktus részletes leírását a középkori enciklopédisták is átvették. Antik források szerint a ~ páncélja a keleti királyok és egyes római császárkori vagyonos arisztokraták palotáiban luxustárgy volt: bútorok, ajtók és szobafalak díszítésére használták. Páncéljának mágikus erőt tulajdonítottak: úgy hitték, hogy ha abból isszák az ellenszert, hatástalanítja a kígyómérget. Általában is bajelhárító sze
repet tulajdonítottak neki, ezért olykor bölcsőként használták, hogy a csecsemőt megóvják a betegségektől. Chelóné történetének egyik változata Aiszóposz meséiben is helyet kapott.3 A ~ közmondásos lassúságán és a →nyúl gyorsaságán alapuló (mindmáig több változatban is feldolgozott) aiszóposzi tanmese is közismert.4 • A ~ ugyan a Bibliában nem szerepel, ez nem jelenti, hogy a középkori szerzők részéről teljes érdektelenség lett volna osztályrésze. Szt. Ambrus ókori leírá
sokra is támaszkodva, bibliamagyarázatában az állatok öngyógyító képessége kapcsán ejt szót a ~ről: eszerint amikor mérgeskígyót evett, a méregtől úgy tud megszabadulni, hogy origánót fogyaszt.5 Isidorus az állat védőpáncélját hangsúlyozza, pliniusi ismérvek alapján négy fajtáját különbözteti meg, és olyan hiedelmet is megoszt, miszerint a ~ jobb lábát szállító hajók lassabban mozognak.6 Az enciklopédisták és a bestiáriumok szerzői közül van, aki Isidorust,7 van, aki az ókori szerzőket részesíti előnyben, mint pl. Thomas Cantimpratensis, aki a tengeri ~ bátorságát és merészségét csodálatra méltónak tartja, az indiai ~ kapcsán sajátos közösü
Teknős. Raff, Természet-históriája



Teknős Teknős
343
lésük leírását örökíti tovább. A pliniusi információ, miszerint a víz színén levegőző ~ teknője a napmelegtől kiszárad,8 csak az újkorban kapott határozottabb szimbolikus értelmet. E számos érdekesség ellenére a középkori ~ szinte jelképmentes. Ikonográfiája is ennek megfelelően meglehetősen szerény. A jó és a rossz találkozását megörökítő, az aquileiai katedrális egyik jelképes padlómozaik-ábr.-án (3–4. sz.)9 a Napot köszöntő →kakassal együtt látható az alvilág állataként. • A ~ újkori előképe, mint a legtöbb állat esetében, az ókori világ szövegeiben és ikonográfiájában keresendő, s így az állat mondhatni, reneszánszát éli. Elnevezésének és a házához való ragaszkodásának mitikus előképe a görög mitológiából ismert: Chelóné nimfát (gr. ’teknősbéka’), akit – miután a Zeusz és Héra lakodalmára való meghívás ellenére is otthon maradt – Hermész ~vá változtatta, és büntetésül a házát is a hátán kell hordania. Többféle szimbolikát indukált az az ó- és középkori információ is, miszerint a tenger felszínén levegőző ~ teknőjét a nap kiszárítja, így nem tud alámerülni, aminek következtében vagy éhen hal, vagy megfogják. Ezzel a reneszánsz szimbolizmusban a felsőbb hatalomnak való alávetettség zoojelképe,10 de ugyanez lehet büntetés is a világi hívságok miatt és fájdalom a túlzott a gyönyörök élvezetéért, ahogy Camerarius emblémáján a mottó (Emta dolore voluptas) is jelzi. A barokk fantáziát dicséri, hogy az állat páncéljának kiszáradása a kárhozott lélekre is vonatkozhat, de nemes egyszerűséggel a buja szerelmesre is, aki hagyta, hogy megperzselje a nap/szerelem, majd kiszárítsa/tönkre tegye a nemi gerjedelem.11 Az ókori hagyomány12 nyomán a páncéljába visszahúzódó ~ a legfőbb asszonyi erényeket fejezi ki, mivel a nő kíséret nélkül nem mozdul ki otthonról, házába visszahúzódva él. A ~ így a női erények védelmezője, a szemérmesség szimbóluma.13 Lusta, késlekedő mozgása miatt a ~ a lassúság szimbóluma maradt, rendkívül
erős harapása okán pedig a harapós, csípős, gúnyoros embert jelképezi.14 A flegmatikus vérmérséklet zooattribútuma,15 mivel a lassú, késlekedő, nemtörődöm ~ kiválóan jelképezi az ilyen embert. Ezek után nem meglepő, hogy Ripa a lustaság emblémájának főszereplőjévé teszi a →szamárral együtt, s ehhez társulva a restség szimbóluma is a →csigával együtt.16 Ugyanez a lassúsága a megfontoltság, az érettség előfeltétele is.17 A Festina lente (Megfontoltan haladj) mottó állatalakjai (→delfin, bojtorjánhal) közé a ~ is bekerült. Isselburg emblémáján a barokk elmeél sajátos megnyilvánulásaként a megfontolt, lassú ~t a hátán egy széltől dagadó vitorla serkenti gyorsabb mozgásra,18 és Picinelli szimbolikus világában is helyet kapott ebben az értelemben a ~ a hátán a vitorlával.19 Guido Casoni egyik politikai emblémáján a fejedelem megfontoltságának a jelképe lesz a ~ (vitorla nélkül): „[...] hirtelen lépést / sosem tesz, de józan ésszel / halad lassú, ám biztos léptekkel, és / a veszélyt látva megáll, és visszahúzódik / hordozható lakába, mely néki / míg él, a menedék, s holtában a sír”.20 E szimbolikából egyértelműen kirajzolódik a konzervatív, minden változtatástól irtózó barokk kori udvari politika szemléletmódja. A világi hívságok elől a (teknőjébe könnyen) visszahúzódó állat a visszavonultság nemes erényének a jelképe.21 • Miskolczi Gáspár
Teknős. Aldrovandi, Natura picta



Teknős 344 Tengelice
Vad-Kertje a pliniusi hagyomány nyomán négyféle ~t említ. Az asszonyi erények jelképe: „a jó asszonyi állatnak mindenkor házában veszteg ülőnek kelljen lennie”. A teknőjébe rejtőző „tekenős békának” kettős értelmét ismerteti: „a Bölcs emberek hasonlatosak a Teknős Békához, úgymint kik a sok semmirekellő emberek előtt nem fecsegnek, hanem csak veszteg hallgatnak”, ugyanakkor „a szineskedő és áruló emberek is szintén azonképen szoktak cselekedni”. Feleleveníti Chelóné antik mítoszát is – némileg átírva a cselekmény sorrendjét –, jelezve, hogy a ~ olyan jól érzi magát saját otthonában, hogy Jupiter lakodalmába sem vágyott elmenni.22 • Hazánkban elsősorban a mocsári ~ volt ismert, a parasztság még a századfordulón is fogyasztotta. Egy 1777-es feljegyzés szerint a Sárrét környékéről 1700 darabot szállítottak Esterházy Pál asztalára. Ugyancsak ebből a korból (1743) származó adat, hogy a karcagi templom építésekor elkövetett szabálytalanságokért egy szekér ~ küldtek Bécsbe. Legtöbb adatunk népi gyógyászatban való felhasználásáról van. Porrá tört héjával fájós torkot, a tehén megdagadt tőgyét gyógyították, vérével a tályogot, ótvart kenegették. Az alföldi, sárréti parasztok a moslékban tartották, hogy a →disznókat elkerülje a járvány. Páncélját pásztorbotok, karikásnyelek berakásos díszítéséhez is használták. Országszerte ismert az a Krisztus-legenda, amely szerint a ~ abból az asszonyból lett, aki Krisztusnak sajnálta odaadni a szépen megsült nagy kenyeret, ezért a sütőteknő alá bújt, a teknő pedig a hátához ragadt. • A magyarországi művészetben sokféle szimbolikus értelmet hordozhat: feltámadás, bűnösség, szüzesség, erény, bujaság, tapintás, bölcsesség.23 A ~ a Tapintás vagy Érzék allegorikus nőalakjának attribútuma: ábr. pl. fedeles díszserleg az Esterházy-kincstárból.24
1 Aristot. Hist. an. 5. 558a 8; Plin. NH 9. 166. 2 Ail. NA 15. 19.
3 Aisop. 67. 4 Uo., 183. 5 Ambr. Hex. VI, 4, 19. 6 Etym. 12, 6, 56. 7 Ashmole 1511, 1039; Barth. Angl. XVIII, 105. 8 Thom. Cantimp. VI, 53 és 48. 9 Aquileia, Basilica di Santa Maria Assunta. 10 Pier. Valer. 355. 11 Picin. 234. 12 Pl. Plut. De Is. et Os, 75. 13 Pier. Valer. 355; Ripa 1618, 430–431; Picin. 231. 14 Pier. Valer. 356. 15 Ripa 1618, 92. 16 Uo., 415–416 és 6–7. 17 Picin. 232. 18 Peter Isselburg, Emblemata politica, Nürnberg, 1640 (első kiad. 1617), o. n. 19 Picin. 232. 20 Casoni, 15–16. 21 Picin. 231. 22 Miskolczi 1702, 264–266. 23 LCI 4 69–70; Dittrich 2004, 436–444. 24 Bp., IMM, E 61.11; Műtárgyak 2014, 275–277.
❧
TENGELICE (carduelis)
Jelentése: Krisztus passiója, kitartás, tudományok művelői
Néhány madár rendre jelen van a reneszánsz és barokk művészetben, vallásos és világi témájú képeken, sőt Jézus attribútumaként is szerepelhet, jóllehet az ókori megjelenése meglehetősen korlátozott és teljesen hiányzik a középkori bestiáriumokból is. Ezek közül, a madarakat tekintve, a ~ az egyik példa. Dallamos éneke okán gyakran kalitkába is zárják az énekesmadarat, akinek színes, sárgásbarnás tollazata szépségét kiemeli, de szimbolikájának megteremtéséhez alapvetően kárminvörös színű feje járult hozzá. • Pliniusnál csupán annyit olvashatunk róla, hogy „a madarak között a legkisebbek, mint a tengelicék, nemcsak a hangjukkal, de csőrükkel és lábukkal is engedelmeskednek a parancsoknak”,1 azaz valamilyen mértékben taníthatók. • A Bibliában nem szerepel és



Tengelice Tengelice
345
a középkori megjelenése is több mint korlátozott annak ellenére, hogy Isidorus etimologizálja elnevezését: „a tengelicét azért nevezték így, mert tövisekkel és bogánccsal táplálkozik”.2 Később Krisztus passiójának egyik szimbólumává tették; ebben vérvörös feje mellett tövisekkel való táplálkozása is jellemző körülménynek számíthatott, ugyanis a bogáncs (lat. carduus) mint tüskés gyomnövény a herbáriumok tanúbizonysága szerint a földi szenvedések szimbóluma. Albertus Magnus De animalibusában is említi a madarat: bogáncson szeret trónolni, de Albertus kétségbe vonja, hogy azzal is táplálkozna.3 • A ~ újkori szimbolikáját és ikonográfiáját egy legenda alapozta meg, amellyel a madár Jézus passiójának egyik attribútumává vált. Eszerint a keresztet vivő Jézus töviskoronájából a kismadár kicsípett egy tövist, eközben vércsepp hullt a fejére (ezért lett vörös a tolla a feje tetején). A ~ fejének vörös színe és a töviskoszorút viselő Jézus véres homloka közötti analógia szimbolikus megjelenítése kézenfekvő. A ~ a keresztény ikonográfiában vörös fejtollai révén a gyermek Jézus ábrázolásain az eljövendő szenvedés szimbóluma lett. Számos alkotáson láthatjuk a kis Jézust, kezében a kismadárral, pl. Raffaello Tengelicés Madonna c. képén (1506),4 vagy Rubens Szent Család c. alkotásán5; a szenvedéstörténetre utalva, máshol elhelyezve a képen a madarat, általában más szimbólumokkal és attribútumokkal együtt szerepel. A 18. sz. közepén, Giambattista Tiepolo Tengelicés Madonna c. képének szinte főszereplője az élethűen megfestett ~ a kis Jézus kezében (1760).6 Vittore Carpaccio Angyali üdvözletén (1504) a ~ a többi madárral együtt Krisztus életének előképe.7 Az emblémáskönyvekben a madár szimbolikájáról nem sok információt találunk. Ripa a termékenység kapcsán említi a tyúkokkal együtt, de nem fűz hozzá magyarázatot.8 Camerarius emblémáján a tüskékkel teli, szúrós bogáncson ülő ~, nem
törődve a hányattatásokkal, a kitartást jelképezi.9 Ugyanezen megfontolásból a magát a tanulmányoknak szentelő literátust, a tudományok művelőit is szimbolizálja.10 A barokk kori csendéletek gyakori témája a Jó és a Rossz ütköztetése, s ebben az esetben is fontos a zooszimbólumok szerepe. A ~, mint Krisztus passiójának szimbóluma, az erény és a Jóság jelképeként jelenik meg különösen a 17. sz.-i németalföldi festészetben: l. pl. Abraham Mignon Csendéletét (1665 k.), amelyen a →gyík és a →légy, a gonosz megtestesítőivel szemben áll a →pillangó, valamint a ~, aki színes tollazatával és kárminvörös fejével hangsúlyosan kiemelkedik a sötét háttérből.11 • Miskolczi Gáspár Vad-Kertje is a tudományok művelőinek kitartását hangsúlyozza, amikor a megszelídített, kalitkában tartott ~-t „a’ tisztességes Tudományoknak tanúlói”-hoz hasonlítja, akik hozzászoktatják magukat „a’ veszteg üléshez, ülve való elmélkedéshez, és ottan vonogassák magokhoz az Isten könyvét, hogy abból lelki szomjúságok megenyhíttessék”.12 • A ~ színes tollruhája feltűnő, a legrégebben lakásban kedvencként tartott madarak közé tartozik. Faludi Ferenc Tavaszi üdő c. versében a természet megújulásának egyik jelzője: „Kesely pintyekkel / Verset énekel / A bojtorványos tengelice.” • A tengelic (vagy ~) a termékenység, az ártatlanság és a kitartás szimbóluma – utóbbira népmesékben, eredetmagyarázatokban találhatunk példát. Több névváltozata ismert
Tengelice. Aldrovandi, Natura picta



Tengelice 346 Teve
(földrajzi tájegységenként eltérő lehet a népnyelvi forma): stiglic, stiglinc, tenglic, tiglinó, cibebek, aranyos-csíz, mák-hasogatu.13 Az egyik legelterjedtebb pintyféle, színes tollazatának kialakulására több magyarázat is rendelkezésre áll, arról is olvashatunk, hogy a ~ a megfeszített Krisztus töviskoronájából csippentett egyet, s így színeződött vörösre a fejtolla.14 Megint másutt azt olvashatjuk, hogy a madarakat Isten teremtette, de az angyalok adtak nekik színt – ám amikor a ~re került a sor, már fogyóban volt a festék, ezért a maradék színekből festették meg a madarat.15 Míg a →bagoly rossz ómenként, a ~ az ellentéteként jelenik meg egy szólásban (utalva szép énekére is): „Hallj tengelic helyett keserves baglyokat.”16 • A magyarországi művészetben több szimbolikus értelmet hordozhat: lélek, Krisztus passiója, szeretet, bujaság, az ifjúság erényre nevelése.17 A ~ elsősorban passiószimbólum: ábr.-án a gyermek Jézus ~t tart kezében, utalva eljövendő szenvedéseire. Gyakran megjelenik a Krisztus az Olajfák hegyén- és Krisztus feltámadása-jeleneteken is.18
1 Plin. NH 10. 116. 2 Etym. 12, 7, 74. 3 Alb. Magn. XXIII, 35. 4 Firenze, Galleria degli Uffizi. 5 Köln, Wallraf-Richartz Museum. 6 Washington, National Gallery of Art. 7 Velence, Ca’ d’oro. 8 Ripa 1618, 175. 9 Camer. III, 75; Picin. 103. 10 Picin. 103. 11 Köln, Wallraf-Richartz Museum. 12 Miskolczi 1702, 470–471. 13 Vö. Rácz 2012, 451–452, Hosszú 2010a, 2010b; Bálint 1957, 422. 14 Csörögi 2017. 15 Bálint 1957, 422. 16 Heller 1919, 22–45. 17 Seibert 1986, 301; Dittrich 2004, 507–513. 18 Keresztény Múzeum 1993, 121; MÉ 2011/1, 63–72; Kép és kereszténység 2014, 206–207.
❧
TEVE
(kamélosz, camelus; dromedariosz, dromedarius)
Jelentései: engedelmesség, paráznaság, szemérmesség, alázat, mértékletesség, Kelet, Ázsia, Indus, önmegtartóztatás, terheket cipelő tudós, ítélőképesség, fáradhatatlanság
A több ezer éve megszelídített ~ mindkét fajtája rendkívül hasznos volt az ember számára békében, háborúban, helyváltoztatáskor, s súlyos terhek cipelésében. Szőrét és bőrét is felhasználták, és tulajdonságait illetően elsősorban az engedelmesség jelképe. • Az ókorban a kamélosz/camelus megnevezést általában az egypúpú ~re (dromedár) használták. A kétfajta ~t inkább élőhelyük nevével különböztették meg: az egypúpú ~t kamélosz Arábia (arábiai ~), a kétpúpút kamélosz Baktria (baktriai ~) néven említik. A ~t Arisztotelész1 írja le a legrészletesebben az ókorban: ír az állat púpjáról, patájáról és lábáról, baktató járásáról,2 párosodásáról,3 élettartamáról, amit Arisztotelész4 ötven, Plinius5 száz évben határoz meg, A ~ gyorsasága és nagy teljesitő képessege is közismert volt:180–270 km-t képes megtenni egy nap alatt.6 Arisztotelész hangsúlyozza a ~ szemérmességét: párosodáskor félrevonulnak, és még a hajcsárt sem engedik közeledni magukhoz.7 Ugyancsak az állat szemérmességére utal az az információ, miszerint a ~csikó nem párosodik az anyjával, még akkor sem, ha kényszeríteni próbálják erre. Ezt illusztrálja egy anekdotával,8 amely Ailianosznál9 is olvasható, az incestusra kényszerített csikóról, aki a vérfertőző aktus felismerése után kíméletlenül bosszút állt a gondozóján, magát pedig szégyenében a szakadékba vetette. A tanmesékben nem hangsúlyos a ~ szereplése, s a történetekből egy szelíd, nem túl okos, olykor nevetséges és bájtalan állat képe bontakozik ki.10 • Az Ószövetségben



Teve Teve
347
tisztátalan állatnak nevezik (Lev 11,4; MTörv 14,7). Mivel fontos érték volt, vagyontárgynak számított, népszámláláskor számba vették (Ezdr 2,67). Hazáél negyven ~t vitt ajándékba Elizeusnak: „vitt magával ajándékul mindenféle damaszkuszi drágaságot, amenynyit negyven teve elbír” (2Kir 8,9); Jób gazdagsága kapcsán is előtérbe kerül: „Nagy vagyona volt: hétezer juha, háromezer tevéje, ötszáz iga marhája, ötszáz szamara és számos cseléde. Így hatalmasabb volt napkelet valamennyi fiánál” (Jób 1,3). A ~ szívóssága, kitartó ereje, teljesítménye, felhasználása a bibliai szövegekből is kiviláglik (1Móz 37,25; 1Kir 10,2). Bőrét is felhasználták, szőréből szövetet készítettek: (Mt 3,4). Az Újszövetségben Krisztus parabolájában jelenik meg „Könnyebb a tevének átmenni a tű fokán, mint a gazdagnak bejutni Isten országába” (Mt 19,24). • Az antik szerzőktől és Isidorustól származó ismeretek voltak a ~ről kialakított középkori kép forrásai. Az ókor óta ismert állat nevének etimologizálása után Isidorus is különbséget tesz az Arábiából származó kétpúpú és az egypúpú (azaz a dromedár) között. Ez utóbbi kisebb, de gyorsabb; mindketten kérődzők.11 Az enciklopédiákban és bestiáriumokban jobbára csak az évezredes ismereteket továbbítják: nagy súlyok cipelésére alkalmasak, gyorsak, gyűlölik a →lovakat, kibírják víz nélkül akár három napig is, és csak felkavart, sáros vízből isznak; továbbá a hímek, amikor közösülni akarnak (merthogy paráznaság jellemzi őket) igencsak kezelhetetlenek és akaratosak, viszont a hím felismeri anyját, s vele nem hajlandó; a nőstényeket a háborúra idomítják; száz évig is elélnek.12 Mindezek az információk szimbolikát, képzettársítást, allegóriát nem igazán indukáltak. Ezeket – bibliai helyek és idézetek alapján – Hrabanus Maurusnál találunk, aki Isidorus mondhatni moralizált változatát írta meg. A ~ keresztény szimbolikája így rajzolódik ki: a térdre ereszkedő ~ a krisztusi alázat jelképe; mint teher
hordó állat szintén krisztológiai jelleget kap, mivel Krisztus magára vette a világ bűneit.13 A mértékletességet és önmegtartóztatást is jelképezi, mert anyjához, nővéréhez sosem ér, még ha módfelett parázna is.14 Ikonográfiáját tekintve a ~ keleti származása, Kelettel való azonosítása szimbolikus a középkor számára. A háromkirályok ábr.-ain jelenik meg a ~ az Ézs 60,6 alapján: „Ellep a tevék sokasága, Midján és Éfa tevéi. Mindnyájan Sebából jönnek, aranyat és tömjént hoznak, és az Úr dicső tetteit hirdetik”. A középkorban ~vel ábrázolják az ókeresztény egyiptomi mártírt, Menászt; az ikonográfiában József, Rebekka, valamint Keresztelő Szt. János attribútuma a ~szőr ruha. A bestiáriumok ikonográfiáját illetően, púpja(i) azonnal felismerhetővé teszik a terheket cipelő, bibliai állatot, a jelképekhez idomuló megjelenítéssel.15 • Az újkorban a ~ szimbolikája, megőrizve a keresztény jelképes értelmezéseket, kissé módosult és bizonyos fokig gazdagodott is. Mint Keletről származó állat, az utazások és a felfedezések korában a földrészek allegorikus ábrázolásain Ázsia, valamint az Indus folyó attribútuma lett.16 Ázsia mellett előfordult a sivatagos Afrika jelképeként is: l. Julius Goltzius rézmetszete (1595); Tiepolo: Apollo és
Teve. Pólya, Állatország képterme



Teve Teve
348
a kontinensek (1753)17; a római Szt. Péter-bazilika keresztelőkápolnájának kupolája alatti egyik csegelyén is Ázsia jelképe: a 18. sz. eleji ábr. Ripa Ázsia-emblémájának szinte pontos másolata. Az önmegtartóztatást is jelképezi, mert ugyan parázna állat és Leonardo da Vinci bestiáriuma szerint (és mások szerint is természetesen) „akár ezer mérföldet is megtenne egy nősténytevéért. És még ha szüntelenül az anyjával vagy nővéreivel él is együtt, sosem érinti őket, annyira képes tűrtőztetni magát”.18 A józan ítélőképesség szimbóluma is a ~, mert csak annyi terhet cipel, amennyit kényelmesen elbír, különben, ha túlterhelik, nem áll föl, s nem indul el.19 Giovio emblémája köszön vissza Camerariusnál, amikor erejénél többet nem vállaló, földön pihenő ~t ábrázol a Nil ultra vires (Nem erőn felül) mottóval.20 A terheket cipelő ~ jelképének barokk kori gazdagságát mutatja, hogy jelképezheti Krisztust a keresztsúly alatt, de a krisztológiai szimbólum mellett békésen megfért ugyanez a kép a kutatás és tanulás súlyát önként viselő tudós ábrázolására, sőt azt a bűnös embert is szimbolizálhatja, aki magára veszi a világi hívságok (kapzsiság, becsvágy, paráznaság) terhét, s a rabjukká válik.21 A szubtilis barokk fantázia még ezeket is fokozta: a becsvágyót is méltán jelképezheti a ~, mert ugyanúgy letérdel, meghajol, megalázkodik mások előtt, amíg meg nem kapja a vágyott terheket/hivatalokat.22 A ~ mindazonáltal maradt a fáradhatatlanság jelképe. Az ivás előtt a vizet felkavaró ~, Camerarius emblémáján is23 – a magyar nyelvben is használatos „zavarosban halászik” emblematikus verziója – a ~ zavaros vízből való ivására utal: ez ugyanis a zavaros ügyekből előmenetelt, hasznot húzó ember (pl. ügyvéd) szimbóluma. • Miskolczi Gáspár Vad-Kertjében a „Lelki-tanítók személyére alkalmaztathatók”, akik Krisztus tanítványaiként, az evangélium hirdetőiként a ~k testi rútságához, púposságához hasonlóan „e’ világ előtt merő tsak tsúfok és pökedelmek”.
A fajtalanságot kerülő ~ket a tiszta élet megtestesítőinek tartja, az étel és ital megvonását békén tűrő ~ pedig a fösvénységtől való mentesség, a mértékletesség megtestesítőjének, aki szintén a lelki tanítók ábrázolója. „Miképenhogy a’ Tevék az ö térdeknek megütések után menten le-térdepelnek: Azonképen a’Lelki-tanítóknak minden terheket, és nehézségeket békeséges-türéssel illik szenvedni.” A ~ kérődzését a prédikációkat megalapozó szorgalmas elmélkedéshez hasonlítja. Keresztelő János ~szőr öltözetét „penitencia tartást jelentő köntös”-ként értelmezi.24 • A ~ távoli vidékek lakója, magyar író legfeljebb állatkertben vagy könyvekben találkozhat vele. Különleges testfelépítése csodálatot vagy irtózatot vált ki, életmódja az igénytelenség jelképévé teszi. Babits Mihály Vonaton c. versében metaforaként örökíti meg: „Bús volt a róna, sivatag / s a volt oáz oly messze már / s a fáradt lélek rest teve, / ki a homokban meg-megáll.” Tóth Árpád egy, a természetet megjelenítő képbe helyezi el a Vízió a vonat ablakából c. versében: „S künn messzi sík mélyült a végtelenbe, / Távol hegy rémlett, kettős, lomha kúp, / Mintha egy roppant teve púpja lenne, / S a holdat vinné, sárga, nagy batyut...” • A magyarországi művészetben a ~, készséges teherhordó állat lévén, az engedelmesség, az alázat és a türelem jelképe.25 A ~ rend
Teve. Royal MS 12 F. XIII



Teve 349 Tigris
szerint szerepel Noé bárkájának ábrázolásain és a bibliai karavánjeleneteken. Gazdagon felszerszámozott ~k kísérik a háromkirályokat: ábr. a Királyok imádása-jeleneteken a háttérben a ~vel, pl. a karaszkói templom északi falának freskóján (Kraskovo, Szlovákia, 13801390); MS mester selmecbányai főoltárán (Banská Štiavnica, Szlovákia, 1506–1510)26; a radványi egykori Radvánszky-kastély falfestményén (Radvaň, Szlovákia, 17. sz. közepe); Johannes Pöckel freskója a szécsiszigeti plébániatemplomban (1760); Lieb Ferenc képe a körömi plébániatemplomban (17721776).27 A 18. sz.-i református templomok festett kazettás mennyezeteinek egyik, nem túl gyakori eleme, pl. Bánffyhunyad (Huedin, Románia, szentély, 1780, Asztalos Umling Lőrinc alkotása). A magyar anyától, hindu apától származó Amrita Sher-Gil festményeinek fontos motívumai a ~k mint India jelképes állatai.28 A ~ attribútumként szerepet játszott szentek életében: Szt. Kozma és Damján mártírhalála után megjelent egy ~, és azt mondta a keresztényeknek, hogy egy sírba kell temetni a testvéreket: ábr. a Magyar Anjou Legendáriumban.29
1 Arist. Hist. an. 498b–499a14. 2 Erről még l. Plin. NH 9. 253. 3 Arist. Hist. an. 540a13. 4 Uo., 578a12. 5 Plin. NH 8. 68. 6 Arist. Hist. an. 632a30; Diod. 19. 37. 7 Arist. Hist. an. 540a16–18. 8 Uo., 630b31. 9 Ail. NA 3. 47. 10 Aisop. 52, 73, 92, 150, 175. 11 Etym. 12, 7, 35–36. 12 Hugo Folieto, III, 20; Ashmole, 1511, 850–851; Bodley 764, 94–96; Brunetto, 180. 13 Hrab. Maur.Allegoriae, 882. 14 FdV XXIX. 15 Párizs, BnF, lat. 6838B, f. 15v; Hága, Koninklijke Bibliotheek, KB, KA 16, f. 47v; Hága, Museum Meermanno, MMW, 10 B 25, f. 21r; London, British Library, Harley Ms. 4751, f. 24r; Oxford, Bodleian Library, Ms. Douce 88, f. 16r; Párizs, BnF, lat. 3630, f. 83v. 16 Ripa 1618, 351 és 189.
17 Würzburg, Érseki palota mennyezeti freskói. 18 Leo. Best. 27; Pier. Valer. 161 és 162. 19 Giovio 116-117; Ripa 1618, 592-593; Picin. 151. 20 Camer. II, 16. 21 Picin. 151. 22 Uo., 152. 23 Camer. II, 15; Picin. 151. 24 Miskolczi 1702, 42–47. 25 LCI 2 491–492; Seibert 1986, 303. 26 Lille, Musée des Beaux-Arts. 27 AH 1980/2, 208; Keresztény Múzeum 1993, 95; Magnificat anima” 1997, 19, 171–175; Prokopp 2002, 64; Kieselbach 2003, 260–261; MÉ 2007/2, 267–280. 28 MÉ 1974/4, 313. 29 Magyar Anjou 1975, 100; Szakács 2006, 21. kép.
❧
TIGRIS
(tigrisz, tigris, felis tigris)
Jelentései: gyorsaság, erő, anyai szeretet / anyai gondoskodás („anyatigris”), vadság, kegyetlenség, bosszú (lovat széttépő tigris)
A ragadozó macskafélék egyik leglátványosabb és legnagyobb egyedének élőhelye igen változatos, amihez bundájának mintázata alkalmazkodik. Bár egész nap aktív, mégis inkább alkonyatkor, este vadászik. Szereti a vizet, jól úszik, fára is kiválóan mászik. Gyakorlatilag az emberen kívül nincs természetes ellensége. • A ~ a görög mitológiában elsősorban Dionüszosz attribútuma a →párduccal együtt: az isten az ábrázolásokon ünnepi felvonulásán gyakran ~bőrben/párducbőrben,
Tigris. Pólya, Állatország képterme



Tigris Tigris
350
vagy ~ek/párducok vontatta fogaton jelenik meg. A kis-ázsiai (fríg) istennő, Kübelé fogatát is ~ek húzzák. Mindkét esetben összefüggés van a ~ és a két kultusz keleti eredete és az állat vad jellege között. A ~t a görögök csak Nagy Sándor keleti hadjárata után ismerték meg. Az első példány a Kr. e. 4. sz. végén I. Szeleukosz Nikatór király ajándékaként került Görögországba, Rómába pedig az Augustus-korban, ugyancsak ajándékként Indiából. Ettől kezdve az amphitheatrumi vadászatokon (venationes) rendszeresen felléptették az állatot, de nem nagy számban. Az antik források1 a ~ gyorsaságát, erejét, valamint a nőstény rendkívüli anyai gondoskodását emelik ki. Pliniustól származik ezzel kapcsolatosan az az információ, amely, mutatis mutandis, a 12. sz. körüli időktől nyert szimbolikus értelmet. Amikor ugyanis a lesben álló vadász elragadja a ~ kölykeit és →lóra ülve elvágtat, az állat „anya~ként” a nyomába ered. A vadász, közeledő üvöltését hallva, „ledob a kölykök közül egyet; a nőstény a fogaival felveszi, és a terhe miatt még gyorsabban visszasiet”. S ez így megy addig, amíg a vadász visszaér a hajóhoz, és a ~ „a parton dühöng immár hiábavalóan vadul”.2 • A ~ a Bibliában nem szerepel, és a szórványos ókori és kora középkori információk alapján nem lehetett számítani markáns szimbolikus jelenlétére a középkori gondolkodásban. Mégsem ez történt, bár a 11–12. sz.-ig kellett várni, hogy a ~ szimbolikus szerepet nyerjen. Isidorus szerint elnevezése is rendkívüli gyorsaságából ered, mivel a perzsák és a médek nyelvén a ~ ’nyil’-at jelent. Sajátos tarka bundája van. Csodálatra méltó erővel és gyorsasággal rendelkezik ez a Hyrcaniából (ma a Kaszpi-tenger környéke) származó állat. Róla nevezték el a Tigris folyót is, amely gyors folyásáról ismert.3 A Liber monstrorum félelmetes kegyetlenségét és hihetetlen gyorsaságát emeli ki az Indiában, Hyrcaniában és örmény földön honos vadállatnak.4 A ~ Plinius által is dokumentált, példás anyai szeretetéről írt beszámolót né
mileg átalakítják: a vadász nem az egyik vagy másik kölyköt dobja le, hogy lassítsa az anyát, hanem tükröt, tükröket/üveggömböt, -gömböket, amelyekbe nézve, a ~ önmaga tükrözött képét a kölykének gondolva, felhagy az üldözéssel.5 Ennek a történetnek a folytatásaként az enciklopédiák és bestiáriumok a mindenkori erkölcsi magyarázat érdekében további részleteket iktattak be: a ~ a gömbre nézve megtorpan, így könnyűszerrel ejtik el a vadászok; a vadász a megtévesztő csalárdság/ maga az ördög jelképe; a ~ saját hiúsága vagy egyéb világi bűne áldozata lesz6; a ~ a bűnös lélek, kölykei az erények, akiket elvett a vadász/ördög7; a tükrök nyilvánvalóan a világi hívságok8 stb. A legkedveltebb verzió szerint, a ~/ördög a vadász/prédikátor által való elfogásának egyetlen módja, ha tükörképével/ bűneivel szembesítik. Richard de Fournival szerelmi bestiáriumában a látás érzéke kapcsán lép a képbe a kölykeitől megfosztott, feldühödött ~, aki, amint tükröt lát, belenéz, és annyira elbűvöli önmaga mesés szépsége, hogy megfeledkezik arról, hogy kövesse elfogott kölykei nyomát.9 Az enciklopédiákban is helyet kapott a ~sel kapcsolatos moralizáló történet.10 Ikonográfiáját illetően a ~nek a bestiáriumokban látható ábr.-a szerint semmi köze sincs a valódi állathoz: rendszerint egyszínű vagy foltos, mint a párduc, és csak onnan tudhatjuk, hogy ~ről van szó, mert (a nagymacska kapcsán felemlegetett egyetlen történet illusztrálására) egy vadász van előtte, (esetleg egy vagy két ~kölyökkel),11 a ~ előtt tükör vagy üveggömb hever,12 esetleg a lovas tartja a tükröt a kezében,13 amelyben néha tükröződik az állat pofája.14 A legnagyobb részletességre törekvő illuminált kódexek a narráció több részletét is megjelenítik.15 • A ~ újkori képét az ókori leírások döntően befolyásolták. Ezek szerint a vadság, a kegyetlenség, a hihetetlen gyorsaság jelképe.16 Sőt Pierio Valeriano a Pliniusnál olvasott történetet folytatja: a vadász jó, ha egy-két kölyköt magával tud vinni a hajóra, lovát azonban a



Tigris Tigris
351
Tükörbe néző tigris. CC
parton hagyja, akit viszont a ~ szétmarcangol, így áll bosszút a vadászon.17 Camerarius egyik emblémája is érzékletesen ábrázolja a kegyetlen jelenetet.18 Az anyai szeretet jelképe is továbbél.19 A barokk kor eleve érzékeny volt a tükörmetaforára, így a ~ és a tükör/üveggömb története többféle szimbolikát hozott létre. Egyrészt továbbra is a világi hívságokban elmerülő ember jelképe, másrészt a hiú önszeretet példája.20 A ~ maradt a vadság fő zooszimbóluma21, mert kegyetlenségét ókori és modern költők tanúbizonysága is igazolja. Kegyetlensége folytán az emberölés attribútuma is.22 • A Miskolczi Gáspár Vad-Kertjében feltűnő ~ szépségét annak is köszönheti, hogy (a leírás szerint) „sürü pettegetésekkel”, azaz foltokkal tarkított bundája van a párduchoz hasonlatosan. A tükörtörténet egy változatát is közreadja, aminek a tanulsága: „Az anya tigrisek pedig mind halálig oltalmazzák az ő fajzatjokat”. A korabeli történelem sajátos hasonlatot indukált, és gyakorlatilag a törökök jellemzését kapja az olvasó a ~ bundájába bújtatva: a ~ ereje, gyorsasága révén a Török Birodalom jelképe. Ebben a képben már „sok hosszas fekete tarkaságot látunk” a bundáján, ami a jó és rossz tulajdonságok váltakozását fejezi ki: „a’ Törököknek sok szép ditséretes, de ellenben sok vétkekkel meg-egyelíttetett virtusokat találhatunk.” A kegyetlenség, ugyanakkor a szelídíthetőség megtestesítője.23 • A ~, mint csúcsragadozó, ókori állatmesék és útleírások szereplője került a magyar szépirodalmi művekbe. Vérszomjasága, rettentő kegyetlensége a róla szóló beszámolók túlzása, de ez szabta meg legerősebben a róla kialakított, közvetett képet. Ezt örökítette meg Petőfi Sándor A sivatag lakói c. versében: „Ott a tigris, üvöltözve / Vérszemmel néz szerteszét...”. Vörösmarty Mihály A kegyetlen emberről c. versében a ~ről látott képet átviszi az emberre: „Zordon szikláknak szirtjei közt nevelt / Vad, – Tigris emlő szoptata tégedet”. Dsida Jenő a nyugtalan, izgatott ragadozót foglalta Virrasztás a dzsungelben c. versébe:
„tigris párja után szagol hörögve / s végsőt bődül a harsogó morajba.” A magyar néprajzban és a művészetekben nincs szimbolikaértékű megjelenítése.
1 Plin. NH 8. 66. 2 Uo. 3 Etym. 12, 2, 7.
4 Lib. Monstr. II, 5. 5 Brunetto, 196. 6 BT XIX. 7 BM XVI; BV LI. 8 Cecco, III, 43. 9 RdF. 388. 10 Bart. Angl. XVIII. 102. 11 Oxford, Bodleian Library, Ms. Bodley 533, f. 2r; Bodleian Library, Ms. Douce 308, f. 94r; Koppenhága, Det Kongelige Bibliotek, Gl. kgl. S. 1633 4o, f. 2v. 12 Oxford, Bodleian Library, Ms. Ashmole 1511, f. 12v; Bodleian Library, Ms. Canon. Ital. 38, f. 61r; Bodleian Library, Ms. e Mus. 136, f. 18v. 13 Párizs, BnF, lat. 6838B, f. 2r. 14 Hága, Koninklijke Bibliotheek, KB, KA 16, f. 69v; New York, Morgan Library, Ms M.81, f. 35. 15 Oxford, Bodleian Library, Ms. Bodley 764, f. 6v; Bodleian Library, Ms. Douce 151, f. 8r; London, British Library, Additional Ms. S 11283, f. 2r; British Library, Harley Ms. 4751, f. 3v; Hága, Museum Meermanno, MMW, 10 B 25, f. 2r16 Pier. Valer. 144. 17 Uo., 144–145. 18 Camer. II, 35. 19 Pier. Valer. 145; Picin. 202. 20 Picin. 202. 21 Ripa 1618, 184–185. 22 Uo., 234. 23 Miskolczi 1702, 85–90.
❧



Turul Turul
352
szerepe lehetett: ő volt a fejedelmi nemzetség állat formában tisztelt ősapja. Másfelől a ragadozó madár önmagában is az erő, a hatalom, a gyorsaság stb. szimbóluma, ill. az égi, természetfeletti eredet megtestesítője is. A római birodalmi sashoz, Jupiter madarához hasonlóan, a nemzeti, birodalmi nagyság és a győzedelmes (had)erő kifejezője. • Ipolyi Arnold 1854-es Magyar mythologiája szerint a ~ a magyarságot védelmező mitikus madár: „a nemzeti hadak és hősök eredetét, végzetét intéző, nemzeti tündéri védnemtő”. A ~ totemállatként, még akkor is, ha létező madarak vonásait viseli, teljes egészében a képzelet eredménye. Szépirodalmi művekben ennek megfelelően mindig csak jelképként szerepel. Arany János Keveháza c. eposzában a hunok szent madara. Tompa Mihály Sírboltban c. verse a címerábrák között sorolja fel: „Turul, galamb, mén s gím jelvényi rajza.” Vajda János lételméleti versében, amelynek címe a töprengő Hamletre utal (Lenni vagy nem lenni), szembeállítva egymással a nemest és a nemtelent, az előbbit szimbolizálja: „Turul, kesely szolgája a verébnek?” Ady viszont a maradiság, a terméketlen múltba fordulás állatjelképeként említi az Új várak épültek c. versében: „Röpdös babona és turul”. Juhász Gyula Honvédemlék c. versében fémjelként szerepel: „Az érc-turul magányos oszlopánál, / Mely múlt csatánk szikár emlékjele.” • A magyar pásztornép számára a vadmadarak a kiszámítható nyájállatokkal ellentétben az ismeretlent, a rejtélyest jelentették, így válhattak hírnökökké, valamint ősként vezéri jelvénnyé, a ~nemzetség totemévé. Turulkirály elnevezést használ a néphit azokra az uralkodókra, akik Istentől kapták hatalmukat. Idetartozik az egész Árpád-ház, különösen Szt. István, László és Imre, a magyar háromkirályok. Dózsát a székelyek ~királynak tartották a vitézsége miatt, ezért az Árpád-ház tagjai közé sorolták. A ~ megjelenik pl. Báthori Gábor fejedelem nótájának ábr.-ával, átköltött szöveggel, pl.
TURUL jelentése: Árpád-ház eredetmítosza, totemisztikus eredetmonda, ősapa, nemzeti, birodalmi nagyság, győzedelmes (had)erő, hatalom, gyorsaság, égi eredet, turulkirály
A ~ az Árpádok mitikus madara. A magyar mondai hagyomány madara az Árpád-ház eredetmítoszában a természetfeletti eredetet hangsúlyozza, az égi eredetű hatalmat, az uralkodói fensőbbséget fejezi ki, a →sas és a →sólyom szimbolikájához hasonlóan. Számos szibériai, belső-ázsiai népcsoportnál megjelenik a mitikus ős sastól való fogantatása. Az Álmos fogantatását (Emese álmát) elbeszélő mondát a 13. sz. elején, Anonymus jegyezte föl elsőként gestájában: „várandós anyjának álmában égi látomás jelent meg turulmadár képében. Az reászállván mintegy teherbe ejtette, és tudomására hozta, hogy [...] ágyékából dicsőséges királyok származnak majd”.1 A 14. sz.-i krónikakompozíció hasonlóképpen meséli el az eseményt Emese nevének említése nélkül. Kézai Simon a hun-magyar azonosságot bizonygató krónikájában arról ír, hogy Attila címerén egy koronás madár volt, amelyet magyarul ~nak hívnak. Másutt arról szól, hogy Álmos fia, Árpád a Turul nemből származott. A Képes Krónika Attiláról, Álmosról szóló szövegéhez illesztett több miniatúráján látható a ~os pajzson a madár.2 Régóta megoszlanak arról a vélemények, hogy pontosan milyen madár is a ~. Anonymus és a krónika a latin astur szót használja, amely ’ölyvszerű madár’ jelentéssel bír. Tartották sasnak, →héjának, leginkább azonban a kerecsensólyommal azonosítható. Mivel totemisztikus eredetmondáról van szó, lejegyzője a keresztény felfogáshoz igazította (vagy már így ismerte meg), s ezért írja, hogy a ~ Emese álmában „mintegy” megtermékenyítette az amúgy már terhes nőt. Az eredeti, pogány verzióban a ~ szerepe nemcsak a jövendölésre korlátozódhatott, hanem ő ejtette teherbe Emesét. Eredetileg kettős



Turul Turul
353
egy Őrtiloson, a Tájházban látható falvédőn. • A magyarok totemisztikus madarát, Emese álmának szereplőjét szobor, színes üvegablak, festmény, világháborús emlékmű formájában ábrázolják a művészetben. Az Emese álma-ábr.-ok közül l. Stetka Gyula temperaképét (1913), Helbing Ferenc olajfestményét. Egy női sírban talált rakamazi korongpárt (10. sz.) egy-egy hatalmas madár tölt ki, a szárnya alatt két kisebb madár húzódik meg. Az ábr. szimbolikus jelentése vitatott. A 19. sz. végének pogány magyarságkultusza nyomán számos ~madaras millenniumi emlékmű készült: pl. Fadrusz János zilahi Tuhutum-emléke (Zalău, Románia, 1902, elpusztult).3 A 19. sz. végi és 20. sz. eleji Árpád-kultusz számos emlékén megjelenik a ~: pl. Komáromi Kacz Endre Árpád sírja c. allegorikus akvarelljén (1907); Csontváry Kosztka Tivadar Magyarok bejövetele c. vázlatán (1918–1919).4 Számos hősi emlékmű fő motívuma (a kardot karmában tartó) ragadozómadár: pl. Zalaszentgrót, Söjtör, Vindornyaszőlős, győri Honvéd-liget (1902). A kardot csőrében tartó ~ az első és
második világháborús plakátok gyakori motívuma: pl. Haranghy Jenő: Jegyezzünk Hadikölcsönt! (1917).5 A Makovecz Imre tervezte héttornyú Magyar pavilon kapuja feletti madár az 1992-es sevillai Expón volt látható.6
1 A honfoglalás korának írott forrásai, főszerk. Kristó Gyula, Szeged, 1995, 284 (Szegedi Középkortörténeti Könyvtár 7.). 2 Képes Krónika, Bp., OSZK, 14, 21, 23. 3 MÉ 2000/1–2, 1–19. 4 Uo. 5 Katona 2013, 219. 6 Beke–Gábor–Prakfalvi–Sisa–Szabó 2002, 291.
„Karosi turul”. Övveret, 10. sz. Bp., MNM
❧
TÜCSÖK, KABÓCA (tettix, gryllus, cicada)
Jelentései: megújulás, szellemi lét, dal, költészet, Apollón attribútuma, nyár, semmittevés, világi hívságok (dalolás), zene, fecsegés, szerelmes ember (dalolás), könynyelműség
A ~ viszonylag nagy testű, meleget kedvelő, pár hónapig élő rovar. A ~zene májustól nyár közepéig szól, amikor a hím rovarok szárnyuk összedörzsölésével adják ki a hangos, jellegzetes hangot a nőstény csalogatása érdekében. Gyakran nem teszünk különbséget a ~ és a kabóca között, s a régiek is rendre keverték őket, mindazonáltal hasonló szimbolikájuk miatt most sem a megkülönböztetés az elsődleges célunk. • A ~ gazdag szimbolikája csak az ókori görög kultúrában követhető nyomon, megfelelője nincs sem más mediterrán kultúrában, sem a rómaiban. A görög kultúrában kiemelkedő a jelenléte pozitív szakrális és poétikai szimbólumként. E kiemelkedő jelképiség alapjául részben a ~ földből születése és vedlése, vagyis egyfajta halhatatlanságot biztosító megújulási képessége szolgált, és mindenekelőtt a ciripelése, vagyis a zenéje. Eredetmítoszában a hajnal istennője, Éósz örök életet kért halan



Tücsök, kabóca Tücsök, kabóca
354
dó szerelmének, Tithónosznak, elfelejtett azonban örök fiatalságot is kérni a számára, így Thitónosz addig zsugorodott, míg végül ~ké vált. A ~ a görög költészetben a múzsaiszellemi lét megtestesítője és kiemelten a dal, a költészet szimbóluma. Arisztotelész és Ailianosz is feljegyezte1 a megfigyelést, hogy a ~ csak meleg évszakban énekel. Ez a tapasztalat és az állat poétikai szimbolikája sűrűsödik össze a modern költészetben gyakran visszatérő motívumban, a nyári hangulat zenei aláfestéseként felidézett tücsökzenében. Aiszóposz haszonelvű világában, az európai tanmeseirodalom egyik legtöbbször feldolgozott tanmeséjében, a lusta ~ és a dolgos →hangya történetében2 viszont a ~ negatív tulajdonságok megtestesítője: a tétlenség, a semmittevés, a lustaság szimbóluma. • A ~ nem szerepel a Bibliában, viszont a középkori művelődés nem feledkezett meg róla. A középkori leírásokban szórványosan, de előfordul. Isidorus, Arisztotelészhez3 hasonlóan, kétféle ~t különböztet meg, a kabócát és a ~t. A kabóca egy furcsa, s csak Isidorusnál szereplő megállapítás szerint a →kakukk köpetéből születik. Viszont pliniusi eredetű információja szerint a Reggio környékén születetteknek nincs hangjuk.4 A ~kel kapcsolatban olvashatjuk nála, hogy hátrafelé jár, járatokat ás a földbe és éjszaka ciripel.5 A bestiáriumokban nem sok szó esik róla. A Libellus de natura animalium szerint a kabóca olyannyira belefeledkezik az éneklésbe, hogy nem is eszik, így meghal. Az erkölcsi magyarázat a világi hívságokat túlzásba vivőkre vonatkozik: akik megfeledkeznek a lelki táplálékról (Krisztus szavairól), elkárhoznak.6 Richard de Fournival szerelmi bestiáriuma viszont a ~nek tulajdonítja ugyanezt a halálnemet, hiszen minél többet dalolt kedvesének, annál rosszabbul mentek a dolgai.7 Előfordul, hogy nem tesznek különbséget a két ~féle között.8 Középkori enciklopédiákban olvasható, hogy ha olajat öntenek a ~re meghal, de ecetben újjáéled.9 •
A ~ az újkori értelmezésekben is elsősorban a dal kapcsán szerepel. A klasszikus ókorhoz forduló reneszánsz szemléletet tökéletesen tükrözi a Pierio Valeriano hieroglifagyűjteményében található magyarázat. Eszerint a kabóca azért a zene szimbóluma, mert amikor a zenész Eunómiosz a híres görög zeneteoretikussal, Arisztoxénosszal versengett, elszakadt egy húr a lantján, de egy kabóca ráugrott lantjára, s énekével helyettesítette a húrt. Így a zenész megnyerte a versenyt.10 Ripa és a többi ikonológus is átvette emblémáskönyvében ezt a történetet és a szimbolikát.11 A ~t dalolása ugyanakkor az állandó fecsegés jelképévé is tette.12 Mivel a kabóca csak a legmelegebb nyári időben énekel, erre a helyzetre a barokk elmeél mind a bűnös lélek, mind a próféta jelképét aggatta: a bűnös lélek csak akkor emeli fejét az ég felé, ha forróság, láz gyötri; a próféta pedig akkor, amikor a Szentlélek tüze hevíti.13 A szerelmes ember jelképe is a ~, akit ha a szerelem lángja hevít, éppúgy nem tud hallgatni, mint a kabóca, és dalra fakad. Talán a legrégebbi elő- és a leghosszabb utóélettel rendelkező története ismét a nyárhoz kötődik: a ~ azt gondolja, a nyár mindig tart, nem gondoskodik magáról, így a könnyelműség szimbóluma.14 Camerarius emblémája viszont a jó idő eljövetelét váró ~ket ábrázolja az Expecto donec veniat mottóval. 15 • Miskolczi Gáspár Vad-Kertjében a „prücskök” kapcsán a költői dal és zavaró fecsegés két szélsőségét említi. Eszerint „a Tudósokat a Deák embereket és Tanulókat, főképen a poétákat a Prücskökhöz szokták hasonlítani. ...seregestől szólnak: azonképen dícséretes dolog, midőn a Tudósok egymás között barátságosok s értelmekben egyezők.” A házi ~ viszont a „tsátsogó szó-szátyár embereknek világos kiábrázolójok”, valamint a zenéhez nem értő, mégis hangos templomi trombitások és kántorok megtestesítője.16 • A ~ az egyik legismertebb állatmese egyik hőse. A jólétben/bőségben felelőtlen, a jövőre nem gondoló, csak a jelenben élő muzsikus



Tücsök, kabóca Tücsök, kabóca
355
Haláláig daloló tücsök/szerelmes férfi: Ms. Douce 308, Oxford, Bodleian Library
ennek ellenére kedvelt alakként került be az irodalmi alkotásokba. Vajda János A jávorfa regéje c. versében ciripelése nyugalmat áraszt: „Mint vékonyka holdsugárszál, / Kis tücsöknek andalító / Hangja rezgett a homályban.” Ezt a békés, nyári hangulatot adja vissza Babits Mihály is az Illusztrációk mindenféle könyvekhez – 2. Detektívregény c. versében: „Csodás nyugalmu éjjel. És a halk, / sík vászonégen végig szinte hallszik / a tücsök, hogy bezengi a cserét.” Babits Az őszi tücsökhöz c. versében átéléssel meg is szólítja: „Ki átható, egyhangu dalaiddal / betöltöd a nyugalmas éjszakát, / milyen lehet tenéked a világ? [...] Bokrod alatt, ah, kétségbeesetten / érzed a csöndet és az éjszakát / s szegény vak lélek, sírsz az éjen át.” Juhász Gyula (A mizantróp...) és Dsida Jenő számára (Laterna magica) egyaránt a magány érzékeltetője: „És szeretem a tücsköt, monoton / Gyászával nyárutói lombokon.” „Csak az éjszaka / meredt felém a térben és időben, / csak tücsök szóltak fekete mezőn / és hajladozó nyárfák sugdosódtak.” Szabó Lőrinc egész versciklust (Tücsökzene) rendezett a nyári ~szó emlékeket felidéző hatása köré. • A néphagyományban a ~ negatív megítélés alá esik. A restség, a henyélés, a rossz megtestesítője. A csótánynyal, poloskával, bolhával egyetemben a ~t is megpróbálták távoltartani a háztól. Ha meghallották odabenn a hangját, igyekeztek azonnal megfogni, kisöpörni, eltávolítani a lakókörnyezetből. Voltak, akik nem elégedtek meg azzal, hogy kidobják az utcára, hanem a szomszédig is elvitték, sőt útközben beszéltek is hozzá, hogy milyen jó dolga lesz, ha ottmarad. Ha csótány keveredett a házba, akkor viszont éppen mezei ~t eresztettek be, azzal próbálták meg elijeszteni. A húsvéti készületnek egyik fontos eleme volt a nagytakarítás.17 Amikor nagyszombat éjjelén a „harangok hazajöttek Rómából” és Krisztus feltámadását hirdetve újra megkondultak, sok helyütt a házaknál is zajt csaptak. Egy ekkor mondott, az 1800-as évek közepéről szárma
zó, gonoszűző verses mondóka szerint: „Kígyók, békák szaladjatok / Mögszólaltak a harangok. / Tücskök, férgek, bogarak, / soha itt ne lássalak.”18 Előfordult, hogy a vizekben horgászók ~t húztak a horogra csalinak.19 A ~ciripelést egyébként általánosan esőjóslónak tartották. Előfordult, hogy ezt igyekeztek siettetni, kierőszakolni is. Volt, hogy esőre várva ~t húztak egy cérnára vagy egy →ló farkából kihúzott szálra, és fölakasztották egy fára, hogy a ~ is „imádkozzék” az esőért. Másutt egy kisebb ágra kötötték rá, az ágat a vetés közepén valahol leszúrták, s otthagyták, hogy a ~ ott ciripeljen, hívja az esőt.20 Bár a ~ről és a hangyáról szóló aiszóposzi mese főként Heltai Gáspár mesegyűjteményének köszönhetően – ismert volt magyar nyelvterületen, a népi folklórban mégsem ezzel, hanem a ~lakodalom motívumával találkozhatunk.21 Ebben az énekelt mesében a ~ feleségül veszi a →legyet, a lakodalmi feladatokat különböző állatok látják el, és a vendégek is állatok. A mulatság tánccal kezdődik, de verekedéssel zárul. • A magyarországi művészetben a ~kel kapcsolatos klasszikus hagyomány kerül előtérbe. Apollón szent állataként Alciato egyik emblémáján hárfa felett ~ látható, a magyarázó szöveg szerint a ~ zenéjében a művészetpártoló isten, maga Apollón szólal meg. Ezt az emblémát Kazinczy kissé átalakította: a hárfa felett →pillangó látható, a jelentés azonban továbbra is a művé



Tücsök, kabóca Tücsök, kabóca
356
szet allegóriájaként értelmezendő. • Korniss Dezső Tücsöklakodalom (1948) c. művén a Bartók Béla által is feldolgozott, Házasodik a tücsök kezdetű gyermekdal emberi tulajdonságokat hordozó bogár- és állatfigurái elevenednek meg. A mikrovilág szürreálisan felnagyított lényeinek életörömöt sugárzó táncába és zenéjébe azonban a felfordított univerzum nyugtalanító létérzete is belevegyül.
1 Arist. Hist. an. 682a; Ail. NA 3. 38. 2 Aisop. 69. 3 Arist. Hist. an. 556a skk. 4 Etym. 12, 8, 10.
5 Uo., 12, 4, 8. 6 BV XXII. 7 RdF 374. 8 BT VII. 9 Bart. Angl. XII, 13; Cecco, III, 12. 10 Pier. Valer. 342. 11 Ripa 1618, 358; Capaccio Princ. 388. 12 Pier. Valer. 341. 13 Picin. 264. 14 Uo. 15 Camer. III, 96. 16 Miskolczi 1702, 670–672. 17 Moór 1933 157. 18 Bálint 1980, 218, 264. 19 Solymos 1959 LXX. 415. 20 Katona 1994, 45–47. 21 Kovács 1982, 376–377.



Vadkan. Pólya, Állatország képterme
V
VADKAN/VADDISZNÓ (aper/sus scrofa)
Jelentése: erőszak, merészség, vadság, féktelenség, dühödtség, előrelátás, kegyetlenség, ördög, erő, lelkierő, termékenység, bujaság, tél, hallás, torkosság
A rendszertanilag a házi →disznóval egy fajba tartozó, vadon, vagy házidisznókkal keveredve elvadult vagy betelepített formában, családi közösségekben élő ~ szinte mindenütt megél. Rendkívül szapora, nagyon jól alkalmazkodó állat. A tölgy- és bükkmakktermő területek mellett kedveli a nedves talajú lombos erdőket, ahol táplálék után túrhat. • A ~/vaddisznó az ókorban végig elterjedt volt a Földközi-tenger vidékén,1 Afrikát leszámítva. A ~vadászat több görög mítosz központi történése (Héraklész, Thészeusz, Meleagrosz, Adónisz stb.), a művészetekben is nyomon követhetően. Egyik érzékletes ábr.-a a Meleagroszt →kutyájával és a kalüdóni ~nal megjelenítő szobor (2. sz.),2 ill. mozaik.3 Római szarkofágokon is gyakran szerepelt ez a ~vadászatjelenet, a halott hősi bátorságának, vagy az élőt hirtelen elragadó halál gondolatának kifejezésére, pl. egy római szarkofágon látható domborművön (2. sz.).4 Homérosz költeményeiben a ~vadászat az arisztokrácia privilégiuma és kedvelt szórakozása, és mint ilyet gyakran említi mindkét epikus művében.5 A „fehér fogait feni hajlott állkapcsában” homéroszi sor pl. az állat egyik leggyakrabban felemlegetett jellegzetessége: így készül a harcra, „feni a fogát”.6 A ~ húsát a rómaiak az 1. sz.-tól
fogyasztották lakomáikon és egyéb Rómába szállított vaddal együtt ~t is elhelyeztek látványosságként a vadasparkokban. A vadság, a dühödtség jellemzi az ovidiusi történetekben is a nagydühű ~t. Oppianosz is hevesen támadó, harcias ~ról szól a vadászatnak szentelt művében, aki tisztában van agyarában rejlő erővel, és agyara még holtában is tüzes erővel bír.7 Harcra készülve agyarát kövek
hez dörgölve élesíti, hangsúlyozza többször Ailianosz is.8 Artemidórosz a féktelen, kegyetlen, könyörtelen és mértéket nem ismerően dühödt embereket a ~hoz és a →medvéhez hasonlítja.9 A mesékben ritkán szerepel, ám jobbára pozitív tulajdonságokkal: a fánál agyarát élesítő ~ meséje az állat előrelátását dicséri10; az →oroszlánnal egy forrásnál hadakozó ~ szintén hajlik a megfontoltságra, ha nem akar →keselyűk martaléka lenni11; méltóságát jelzi, hogy még vadságát is képes visszafogni az őt gúnyoló, ám hozzá méltatlan →szamár esetében12. • A ~ egy helyen fordul elő az Ószövetségben, az Izrael helyreállításáról szóló imában: „Az erdei vadkan pusztíthatja, s legelője lett az erdő



Vadkan/vaddisznó Vadkan/vaddisznó
358
vadjainak” (Zsolt 80,14). Jelentése, mint tisztátalan állat, a házi disznóéval vethető össze. • A középkorban ókori szimbolikára alapozva Isidorus az állat elnevezését a vad, kegyetlen természetére vezeti vissza: a ~ jelentése a görögben is a „vad” disznóból ered.13 Bartholomaeus Anglicus enciklopédiájában harcmódjának részletes leírásával találkozunk: kardként és pajzsként használt agyarát mesterien élesíti a harc előtt, s dühe és kegyetlensége még halálra sebzetten sem lankad.14 A bestiáriumokban a ~ jelenléte elhanyagolható. Ahol megjelenik, vadnak nevezik, mert vad környezetben, vadon él, és féktelensége miatt gyakran az ördöggel azonosítják.15 Több, az állat jellemére és tulajdonságaira vonatkozó információt kapunk – különösen francia szerzőktől (pl. Gaston Phébus Livre de la chasse), vadászatról szóló könyvekből, lévén a ~vadászat a középkorban is veszélyes és nemes foglalatosság. Az állat ikonográfiájának legszebb fejezetét alkotják az e könyvek lapszéleit díszítő illusztrációk, amelyek nemcsak vadászjeleneteket,16 hanem kicsinyeit óvó ~t is ábrázolnak. Ikonográfiája nem túl változatos, de hangsúlyos agyarával, kunkorodó farkával megjelenítve,17 az őt hajszoló kutyával18 összetéveszthetetlen. • A ~nak a modern kori leírásokban továbbra is a féktelenség és a dühödtség a fő ismertetőjegye.19 A dühöt szimbolizálja az agyarát élesítendő fához, kőhöz dörzsölő állat Camerarius egyik emblémáján is.20 Ugyanakkor az →oroszlánnal együtt az erő, a lelkierő jelképe.21 A ~ a disznóval együtt a termékenység jelképe,22 ehhez kapcsolódóan a bujaság szimbóluma.23 A reneszánsz kor hieroglifaolvasatában a ~ a tél jelképe, mert ahogyan „a tél szúrós, kegyetlen és borzasztó, hasonlóképpen tüskés, kegyetlen és borzalmas a vaddisznó; a tél nyirkos, saras, dérrel borított, a vaddisznó is nyirkos, saras, deres helyeken érzi jól magát”.24 A vadász elől sem menekülő ~ a féktelenség jelképe,25 a vadászkutyákkal körülvett ~ a kegyetlen
zsarnok és vérszomjas hadvezér szimbóluma, de a sebzetten is támadó, a végsőkig harcoló állat a merészséget és kitartást is jelképezi az Aut mors aut vita decora (Vagy tisztes élet vagy halál) mottóval Camerarius emblémáskönyvében.26 Az érzékszervek zoomorf ábrázolásakor a ~ a hallást jelképezi.27 Az arisztotelészi fiziognómia modern kori követői szerint az igen szőrös mellű és hasú, s különösen a szemét illetően a ~hoz hasonlító ember tulajdonságait és erkölcseit tekintve is e vadállattal azonosítható: kegyetlen, vad és ragadozó természetű, zabolátlan, durva és mindig kegyetlen.28 A bűnök allegorikus ábrázolásain is megjelenik: a Torkosság hátasa Heinrich Aldegreve Bűnök allegorikus rézmetszetciklusában (1552); de a Bujaságot is jelképezheti: pl. A hét főbűn freskóciklusa (1380 k.).29 • Miskolczi Gáspár VadKertjében is kegyetlensége kerül előtérbe. A „Vad-kannak” ugyanis mielőtt futásra szánja magát, nehéz vizeletétől meg kell szabadulnia, „egyébként a’ futásra alkalmatlan”: „azonképen az üldöző kegyetlenek, valamíg az ő bűnöknek büdös vizelletit magokban meg-szorítják, mind addig az Istennek boszszú-állását el nem kerülhetik”. A bűnbánattól és minden erkölcsi intéstől függetlenül a végsőkig kitartó ~ harcmodorát ecseteli, amely a reneszánsz kori emblémáskönyvekben a kitartás jelképe: „méltán megjegyzendő dolog, hogy midőn halálokat látják közelíteni” egy vadászt kinéznek maguknak, és nekirontanak és „tajtékozó agyarokat annak az egynek a vérivel festik meg”.30 A szőlőt feltúró ~ Bod Péter biblialexikonjában „Ábrázolja az Istentelen gonosz üldöző Tirannust”.31 A magyar történelmi hagyományban a ~ több tragikus vadászbaleset okozója. A Hildesheimi évkönyv (Annales Hildesheimenses) 1031-es bejegyzése számol be I. István király fia, Imre haláláról, amelyet vadászaton egy ~ okozott; Zrínyi Miklós 1664-ben ugyanígy bekövetkezett haláláról Bethlen Miklós szemtanúként ír Önéletírása



Vadkan/vaddisznó Vadkan/vaddisznó
359
Vadkan ereje az agyarában. CC
c. művében.32 • A házi disznó/~ ellentétes életmódjukkal, megnyilvánulásaikkal a kutya/→farkas ellentéthez hasonlóan az élet kettősségét jelképezik. Utóbbi viselkedése tűnik fel Vörösmarty Mihály Csík Ferke c. versében: „És mikor a házhoz lopakoznak, / Hangját hallják rémséges zajoknak: / Mély sohajtás hallik, mintha vadkan / Fúna mérget s vért habzó kinokban”. Babits Mihály számára a Május huszonhárom, Rákospalotán c. versében az otthonosságot és a változatlanságot is jelenti a disznó: „Néma falun lakom én, hol még az ebek sem ugatnak, / nem bőgnek tehenek, még a malac se visít.” Vele ellentétben Kosztolányi Dezső a Fényes koszorú c. versében éppen az élet gyötrődéseit érzékelteti a vad alakkal: „úgy zördülök én most a vadkani-aljas / életre, mi megtép disznó-agyarával / a porba alázva téged, te magasztos.” • A népi kultúrában néhány szólásban hangsúlyos a ~ szerepe, s ezekben is az állat haragos, vad természete tűnik ki: „bús vadkan a tölgyfa gyökerének is neki vágja agyarát” mondás jelzi, hogy még a kemény, ellenálló tölgy, az istenek fája sem akadályozza meg az állatot, hogy haragját levezesse; „dúl-ful magában mint a vadkan” mondás is az állat dühödtségére jellemző.33 • A ma
gyarországi művészeten a ~ sokféle szimbolikus értelmet hordozhat: ördög, gonosz, kevélység, torkosság, bujaság:34 ábr. hullámindában egy székesfehérvári fríztöredéken (12. sz.).35 A ~tól halálra sebzett ifjú herceg a dinasztikus krízishelyzet toposza, pl. Szt. Imre, vagy Günther herceg esetében. Szt. Imre ábr.-a kapcsán l. pl. Kontuly Béla falképét (1937), Varga Ferenc mészkő szobrát (1943), Borsos Miklós rézlemez domborművét (1943),36 ill. a Günther herceg holttestének megtalálása c. festményt (18. sz. 2. fele).37 Mint attribútum, legendaszereplő Diana-, Adónisz-, Meleagrosz-/Atalanté-, Héraklész/ Hercules-ábr.-okban jelenik meg: pl. Hercules megöli az erümanthoszi ~t, freskó Bruckenthal Sámuel nagyszebeni (Sibiu, Románia) palotája Herkules-termében.38 Heraldikai elemként a Tornai család címerállata: ábr. Tornai János (✝1406) sírköve a tornai (Turňa nad Bodvou, Szlovákia) plébániatemplomban.39
1 Plin. NH 8, 210–214. 2 Róma, Musei Vaticani, Sala degli animali. 3 Chiusi, Museo Archeologico Nazionale Etrusco. 4 Róma, Musei Capitolini, Palazzo Nuovo, Sala del Fauno. 5 Hom. Il. 9, 546; 12, 146; 16, 823; Od. 19, 428–454. 6 Hom. Il. 11, 416. 7 Oppianosz, A vadászatról, 2, 326–376; 2, 445–488; 4, 1–76; 3, 379–390. 8 Ail. NA 5, 45; 6, 1. 9 Artem. IV, 56. 10 Aisop. 181 327 (Chambry-kiadás). 11 Uo., 203 (Chambry-kiadás). 12 Phaedr. I, 29 13 Etym. 12, 1, 27. 14 Bart. Angl. XVIII, 6. 15 Ashmole 1511, 847.
16 London, British Library, Cotton Tiberius B. v, f. 7r; Oxford, Bodleian Library, Ms. Bodley 764, f. 38v; Párizs, BnF, lat. 3630, f. 83r. 17 Hága, Museum Meermanno, MMW, 10 D 7, f. 86r; New York, Morgan Library, Ms. M.81, f. 36v; Hága, Koninklijke Bibliotheek, KB, KA 16, f. 45v; Oxford, Bodleian Library, Ms. Ashmole 1511, f. 30v. 18 Hága, Koninklijke Bibliotheek, KB, 78 D 40, Folio 84r.



Vadkan/vaddisznó 360 Vakondok
Vakondok. Raff, Természet história
19 Pier. Valer. 113; Picin. 170. 20 Camer. II, 47. 21 Ripa 1618, 202–203, 568. 22 Pier. Valer. 112. 23 Capaccio Impr. II, 62. 24 Pier. Valer. 113. 25 Ripa 1618, 251. 26 Camer. II, 57; Picin. 170. 27 Ripa 1618, 473. 28 Della Porta Fis. III, 8; IV, 2. 29 Lőcse, Szt. Jakab-plébániatemplom. 30 Miskolczi 1702, 149–155. 31 Bod 1746, 123.
32 Gróf Bethlen Miklós Önéletírása, I. kötet, Pest, 1858, 328–330. 33 Margalits 1896, 740. 34 Dittrich 2004, 559–563. 35 Tóth 2010, 79–80. 36 Szent Imre 2007, 172, 180, 258. 37 MÉ 1994/3–4, 306; Mons Sacer 1996, III, 78–79. 38 AH 1996/2, 177–187, 53. kép. 39 MÉ 1991/1–2, 52.
❧
VAKONDOK (szpalax, talpa)
Jelentései: vakság, hallás (érzék), föld (őselem), földi örömök, kapzsiság, eretnekek, szellemi vakság, bűnös ember
len nagyon hasznos, túrásai miatt azonban néha zavaróvá válik. • A rovarokat pusztító, de a növények kitúrásával kárt is okozó ~ról Arisztotelész óta, aki a Historia animaliumban1 többször is megemlíti a ~ot vaksága okán, a kis állatról egyöntetű vélemény volt feltétezett vaksága. Vergilius a vak ~ról beszél föld alatti üregének kiásásával kapcsolatosan: „[...] a vakondok alant alvófészket vakon épít”.2 Plinius azt írja, hogy a négylábúak közül a ~nak nincs meg a látás érzékelése, nincs látószerve; mégis valami szemféleség felfedezhető, ha az azt takaró bőrt elhúzzuk.3 Viszont hozzáfűzi, hogy a ~ a föld mélyén, mintegy betemetve is hall minden hangot, még azt is, ami nem a földfelszínről, hanem az égből érkezik. Amikor pedig róla beszélnek, úgy tartják, hogy még érti is, és elmenekül.4 Aiszóposz egyetlen meséjében szerepelteti a dicsekvő vak ~ot.5 Az álmoskönyvek szerint a ~ haszontalan fáradozást jelez, mert hiába cselekszik rejtve, tevékenysége mégis felfedi.6 • Az Ószövetség tisztátalan állatnak tekinti (Lev 11,30), de ettől eltekintve nem esik szó a ~ról a Bibliában. • Ami a ~ középkori értelmezését illeti, az ókori ismeretekhez nem tettek hozzá, szórványos szimbolikus magyarázattal gazdagították a továbbra is vaknak tartott állatról alkotott képet. Isidorus szerint is örök vakságra ítéltetett, mivel nincs szeme. Állandóan a föld alatt ás, és a learatott termés gyökereivel táplálkozik.7 Az enciklopédistákat nyilvánvalóan nem a szimbolikus magyarázat szándéka vezette: vakság, kitűnő hallás, fekete színe, földdel való táplálkozása a legfontosabb ismérve.8 A szimbolikus értelmezésekre építő bestiáriumok szintén az Isidorus közvetítésével meggyökeresedett információkat ismételgetik.9 Richard de Fournival viszont hozzáteszi, hogy „a természet pótolja a hiányosságot” és minden más állatnál tökéletesebb hallással látta el.10 A bestiáriumok az érzékekről szólva a hallás, továbbá a négy őselem közül a föld szimbólumává teszik a ~ot: földben él
A föld alatt élő, ott saját szövevényes építményeiben, de időnként a föld felületén is vadászó, főleg gilisztákkal, de bármi más rovarral, sőt →csigával is táplálkozó emlős. Fő ásószerve a lapát alakú keze erős karmokkal. Pici szeme teljesen a bundájába van rejtve. Kiváló a szaglása és a hallása. A kerti kártevők el



Vakondok Vakondok
361
Vakondok csak a föld alatt él. CC
és nem is eszik mást, mint földet – vélték.11 A Bestiario toscano szerint a ~ „egy csonka farkú kis állat, nem érzékeli a fényt, csakis a földből él; de olyan jó a hallása, hogy amit el kell kapnia, rögtön meg is fogja”. Ez a bestiárium pontos morális értelmezést is nyújt. Eszerint az olyanokat jelképezi a földből élő ~, akik csak a földi örömökre figyelnek, és nem ügyelnek arra, hogy égi táplálékot is magukhoz vegyenek. Továbbá „nem látják a fényt, mert az égi vágy nem világítja meg őket, mivel a földi vágyak elvakítják az azokat élvező embereket”.12 A gazdagsághoz, a felhalmozott vagyonhoz, a földi értékekhez való fokozott ragaszkodás, a 13–14. sz.-i társadalmi viszonyok közepette, a kapzsiság jelképévé is tette a ~ot. Az állat lakhelye a föld, s ahogy a ~ a föld alatt halmozza fel a földet, a fösvény és kapzsi ember is a föld alá rejti el gazdagságát, amelyre nem akarja, hogy fény derüljön, ahogy a ~ sem tűri a napfényt. Egy angliai bestiárium szerint a föld alatti sötétséget lehet a tudatlanság homályának is értelmezni, ami egyenesen vezet a ~nak az eretnekekkel való azonosításához, akik nem látják az igaz fényt.13 Ikonográfiája meglehetősen egysíkú és nem is feltétlenül látványos. A bestiáriumokat illusztráló képek némelyikén a föld alatt vájatokat készítő sötét, fekete kis állatokat, nagy karmokkal, meglehetősen élethűen ábrázolják14; más verziók a túrásból félig kilógó,15 vagy pusztán egy sötét kis állatot jelenítenek meg.16 • A ~ újkori szimbolikája továbbra is a vakságot hangsúlyozza és a 16. sz. közepén mi mást is szimbolizálhatott ezzel, mint az eretnekeket.17 Ripa egyenesen a szellemi vakságot jelképezte a ~kal.18 Camerariusnak a föld alatt élő ~ot ábrázoló emblémája az abszolút sötétségben élő bűnös embert jelenti, az Atris obscura tenebris (Fekete, homályos, sötét) mottóval.19 • Miskolczi Vad-Kertjében a vak, ám kiváló hallású állat szimbolikáját fejletlen szemével magyarázza: a ~ „kiábrázolja a’ nyilván való hamisságot, és elmebéli vakságot, melly az igasságnak
ragyogó fényét semmikép el-nem szenvedheti, hanem mindenkor tsak homályban és setétségben szeret lakozni”.20 • A ~, bár az ember környezetében mindenhol előfordul, föld alatti életmódja, néha a veteményt érintő kártétele miatt nem tartozik a kedvelt állatok közé. Mivel a legminimálisabb és legegyszerűbb kommunikáció is képtelenség vele, a nép- és a műköltészet is szinte mindig föld alatti életét említi, természetesen negatív összefüggésben. Komjáthy Jenő Avatlan szem c. versében az értékekre, adományokra érzéketlen hasztalanságot jelképezi: „Vakond fölött a nap hiába kel”. Juhász Gyula Rousseauként c. versében pedig a kicsinyes, földhözragadt életet jelenti: „[...] inkább fönn vesszek gyors röptű vágyak egében, / Mint a vakond idelent túrjam a sárt meg a port.” • A népi hagyományban közönséges ~ régiesebb nevén vakond, ill.vakhörcsög néven is előfordul. A haláljósló állatok közé tartozik. Ha a vakhörcsög a ház alatt feltúrt, a háznál meghalt valaki.21 Ha a ~ nagyon túr, akkor eltúrja a gazdáját.22 A ~ot nem szabad bántani, mert szerencsétlenség éri a házunkat.23 A ~túrás időjósló funkciót is kapott: ha feltúr a ~, az esőt jelent.24
1 Arist. Hist. an. 491b és 553a. 2 Verg. Georg. 1. 183. 3 Plin. NH 11. 139. 4 Uo., 10. 191. 5 Aisop. 164. 6 Artem. III, 64. 7 Etym. 12, 3, 5. 8 Thom. Cantimp. IV, 1, 194; Bart. Angl. XVIII, 100. 9 Ashmole 1511, 861; Brunetto, 197. 10 RdF. 386–387. 11 Uo,; BT XVIII; Cecco, XIII, 7.



Vakondok 362 Varjú
12 BT XVIII.
13 Bodley 764, 111.
14 Oxford, Bodleian Library, Ms. Bodley 764, f. 51v. 15 Oxford, Bodleian Library, Ms. Douce 308, f. 93r. 16 Párizs, BnF, lat. 6838B, f. 18v; Koppenhága, Det Kongelige Bibliotek, Gl. kgl. S. 1633 4o, f. 29r. 17 Pier. Valer. 170. 18 Ripa 1618, 79. 19 Camer. II, 94. 20 Miskolczi 1702, 270–271. 21 Bosnyák 1977. 22 Bosnyák 1980. 23 Bondár 1982. 24 Bosnyák 1980.
❧
VARJÚ (cornix)
Jelentései: eszesség, megbízhatóság, jósképesség, házastársi hűség, hosszú élet, elhagyatottság, gyász, családi együvé tartozás, szülők iránti könyörület, szerencsés előjel, fecsegés
Az intelligensnek és ravasznak tartott ~ sajátos károgó hangjáról, fekete tollazatáról ismert. A mindenkori helyzethez alkalmazkodó, nagy méretű, mindenevő madár. Akár 15-20 évig is elél. Laza kapcsolatban, nagy csapatokban portyázik. • A ~félék nemcsak külsejükben, hanem viselkedésükben és így szimbolikájukban is sok esetben nagyon hasonlítanak, ahogy ez a ~ és a →holló esetében is történik. Mindazonáltal a ~nak megvan a saját története. A görög-római forrásokban is gyakran keverednek a hollóra és a ~ra vonatkozó információk. A ~nak – az ornitológiai ismereteken túl – alapvetően két tulajdonságát tartják számon: eszességét és megbízhatóságát. Plinius jegyezte fel, hogy az idő tájt egy római lovagrendű férfinak volt egy ~ja, aki elsősorban koromfekete színéről lett híres, másrészt pedig arról, hogy képes volt összefüggő szavakat kimondani, amelyekhez gyorsan hozzátanult továbbiakat is.1 Ugyancsak a ~ eszességének állít emléket egy Ailianosznál fennmaradt anekdota, amely
szerint egy egyiptomi király monumentális síremléket építtetett a ~jának, mert a madár minden küldeményét pontosan elszállította a világ bármely pontjára.2 Ugyancsak Ailianosz ír a ~ rendkívül hűséges természetéről: még a társuk elvesztése után is inkább özvegységben élnek tovább.3 Állítólag a ~ és a →bagoly ellenségek, ezért a bagoly éjjel kilopja a ~ tojásait, a ~ pedig ezt nappal „viszonozza”, minthogy a bagoly akkor gyengén lát.4 Az már inkább a →sas nagyvonalúságát példázza, hogy bár utálja, mégsem öli meg a ~t, hanem engedi repülni, de csak alacsonyabban, az ő útvonala alatt.5 Az ókori mesék világát is jól illusztrálja a ~: hol eszessége domborodik ki, hol a hollóval hasonlítják össze jóstehetségét, hol a megalkuvás jellemzi.6 A madár jósképessége közismert volt: amikor a holló jobb felől, a varjú balról száll a madárjós felé, az a klasszikus hagyományban kedvező előjelnek számított.7 Az álmoskönyvekben – hosszú élete miatt – a hosszú időtartamra utal, a késlekedésre az ügyek menetében, és a neki tulajdonított jósképesség okán viharos időt is jelentett.8 • A ~ a Bibliában nem szerepel. • A ~ megkülönböztető jegye, amelyet Ailianosz is hangoztat, házastársi hűsége, a keresztény értelmezésekben is hangsúlyt kapott.9 A középkorban a Physiologus és változatai a ~t a házastársi hűsége ismeretében szerepeltetik: „egyszer választ párt magának, s ha a hím elpusztul, a tojó nem áll össze másik hímmel, s a hím sem másik tojóval”, s ezzel a Krisztushoz való hűség példája.10 Szt. Ambrus bibliamagyarázatában a madár több tulajdonságát is értelmezi: a →gólyákat kísérik vándorlásuk során,11 amiről a bestiáriumok is rendre megemlékeznek; vendégszeretetét hangsúlyozza,12 és különösen a ~nak fiókái és szülei iránti feltétlen szeretetét és gondoskodását méltatja és állítja példaként az emberek elé.13 Isidorus igen részletesen szól a madárról, akit ugyanúgy hívnak görögül, mint latinul: hosszú életű madár, aki jósképességekkel



Varjú Varjú
363
rendelkezik, amikor jelzi az embereknek az úton rájuk váró veszélyeket, amit Isidorus képtelenségnek tart: kész istentelenségre vall azt hinni, hogy Isten a ~ra bízná ezt a feladatot.14 A bestiáriumok Isidorusra támaszkodva magyarázzák a ~ szimbolikáját, fiókái gondos táplálását és nevelését. Nem egy esetben azonban, Szt. Ambrus nyomán,15 az emberi társadalomra, a szülői felelősségre és az utódok társadalmi-jogi helyzetének kérdésére kivetítve kritikai észrevételekkel gazdagítják az alapszöveget. Ezek, a bestiáriumok jellegétől szokatlanul kritikus hangnemben, prédikáció jelleggel igazolják, hogy a természet ismételten példát mutat a ~ ürügyén.16 A madár hosszú élete, fiókái gyámolítása mindenhol fontos ismérve.17 Az enciklopédiák is Isidorus és Szt. Ambrus leírását adaptálják.18 Hrabanus Maurus a ~ károgását a filozófusok üres fecsegéséhez és az eretnekek gonosz vitáihoz hasonlítja.19 Ikonográfiáját tekintve a madárról szóló bestiáriumfejezetek illusztrációin láthatjuk általában, a hollóhoz (és a viselkedéséhez) hasonló megjelenítéssel: a hollóhoz hasonlóan, ha holtestet talál, a halott szemét vájja ki elsőként20; általában egy arányos alkatú, nagy fekete madarat vagy madárpárt ábrázolnak hangsúlyos csőrrel.21 Ugyanakkor a kódexekben, ha a szöveg nem tartalmaz kifejezett utalást – a varjúfélék hasonlósága miatt –, nem könynyen azonosítható. • Az újkori reflexiók alapvetően közvetlenül az ókori forrásokból töltekeznek, mindenesetre a madár párja iránti hűsége továbbra is szimbólumértékű; hosszú, jólétben eltöltött élet jelképeként ~t szokás ábrázolni.22 Ripa egyszerűen a hoszszú élet szimbólumának tekinti.23 A békés családi egyetértés, a fiókák gondozása akkor is, amikor már tudnak repülni, szintén ókor óta hangoztatott jelkép.24 Eme összehangolt családi együvétartozás és egyetértés illusztrálásának szentelt Alciato-emblémát vette át Camerarius is.25 A könyörületnek, valamint a szülők iránti könyörületnek zooattribú
tuma a ~ a gólyával együtt.26 Szintén ókori ismertetőjegye a madárnak a jósképessége, s Ripa szerint, aki Vergiliusra hivatkozik, a szerencsés előjel szimbóluma,27 ugyanő viszont ugyanezt (a madár bal oldalról érkezését) a babonaság címszóba is zooattribútumként behelyezi.28 A ~ hosszas károgása a →tücsök/kabócával együtt a fecsegés jelképévé avatta Alciatótól kezdve dokumentálhatóan.29 • Bár Miskolczi Gáspár is – gyakran összevetve a rokon hollóval és viselkedésével – „haszontalan szó szaporító, rút károgó madár”-nak írja le, tulajdonságai alapján pozitív jelentéseit ismerteti: a csapatával „szeretetben, hűségben” tartó ~kat szembesíti a hollóval. Emellett a házastársi hűség jelképe is, és „jeles ábrázolójok a’ kegyes Szüléknek, kiknek tisztek ez, hogy ne tsak gyermekségekben, hanem felserdült ifjú korokban-is magzatikot táplálják és tanítsák”. A gólyák vonulását kísérő ~ról is szól, akik még a sast is kihívják, az viszont nem veszi komolyan a ~ károgását; a baglyokkal való ellenségeskedést is említi, vagyis minden ókori és középkori ismeret és hiedelem megjelenik a
Varjú. Aldrovandi, Natura picta



Varjú Varjú
364
Vad-Kertben.30 • A ~ az ember környezetének egyik legközönségesebb madara, télen a települések közelében, nyaranta a mezőkön, erdők fáin él, telepeit is ott hozza létre. Színe, táplálkozása következtében negatív érzések hordozója. Petőfi Sándor A Kiskunság c. versében az elhagyatottságot érzékelteti: „Tanya tünedez fel, boglyák és kazalok, / Rajtok varju károg, itt-ott egy mogorva / Komondor csavarog.” Arany János számára, Az özvegy ember árvái c. versében a gyász madara: „Este van már, csóka, varju feketén kovályog”. Arany János Vörös Rébék c., népi babonákat felhasználó balladájának főszereplője egy ~vá változott boszorkány: „S kinek ő azt mondja: kár! / Nagy baj éri és nagy kár”. Ady Endre Elűzött a földem c. versében világképutaló szerepe van: „Károgó varjak csapata száll, / De néma, de csöndes az avar.” Juhász Gyula A muszka c. versében pedig az első világháborús pusztítás jelölője: „Prokop ezt tudja s nézi lopva, hosszan / És varjakat lát szállni Mármarosban.” • A ~ a magyar néphagyományban a gyászt, a rosszat jeleníti meg. Károgása bajt jelent. 19. sz.-i hiedelemadatok szerint, ha jobb felől szállnak az utazó felett, az ember célt ér, ha bal felől szállnak, sikertelen lesz az útja. Ha beteg házán károg a ~, nem épül fel egyhamar a sínylődő. Ha ifjú házasok háztetején károg, az ifjú házasoknak sok irigységtől kell majd szenvednie. Vele álmodni is bajt jelent.31 Több időjárásjóslásban is felbukkan: hogyha károg a ~, változni fog az idő; ha karácsony táján délfelé költöznek, kései tavasz várható. Ismert az a vélekedés is, hogy ha Szt. György napján el tudnak bújni a vetésben, akkor jó termés lesz. Kedvelt alakja gyermekmondókáinknak, népmeséinknek: Az igazmondó varjú, A szegény ember és a varjak királya, A három táltos varjú.32 Számos közmondásban előfordul: „ezer varjú ellen elég egy kő”; „sok varjú lovat győ”; „varjú a varjúnak nem vájja ki a szemét”; „varjúnak varjú a fia”.33 • A magyarországi művészetben a havasi ~
sokféle szimbolikus értelmet hordozhat: lélek, alázatosság, a fiatalság erényre nevelése.34 A dolmányos ~ is lehet jósmadár, ill. a halált szimbolizálja. A nagy fekete repülő madár visszatérő motívum Bernáth Aurél 1930 k.-i művészetében, leghangsúlyosabban a Tél c. 1929-es pasztelljén. A hóval borított táj felett repülő két ~ komorságot, hideget, a telet jelképezi.35 Kohán György Lelőtt varjú c. szénrajzán (1963) a kevéske vérfolttal, szétterjesztett szárnnyal, kiterülve fekvő ~ értelmezése többféle: egyrészt a halált szimbolizálja, másrészt a fekete, a fehér és a vörös színek dinamikájának festői megtapasztalása. Kohán utolsó leveleinek egyikében azt írta: „Az a lelőtt varjú én magam vagyok”.
1 Plin. NH 10. 124. 2 Ail. NA 6. 7. 3 Uo., 3. 9. 4 Uo. 5 Uo., 15. 22. 6 Aisop. 79. 81; Phaedr. 2. 6. 7 Cic. Div. 1. 85. 8 Artem. II, 20. 9 Ail. NA 3, 9. 10 Phys. 27.
11 Ambr. Hex. V, 16, 53. 12 Uo., V, 16, 54. 13 Uo., V, 18, 58. 14 Etym. 12, 7, 44. 15 Ambr. Hex. V, 18, 58.
16 Abdn. f. 58r; Ashmole 1511, 976–979; Bodley 764, 160–161. 17 Brunetto, 158. 18 Bart. Angl. XII, 9. 19 Hrab. Maur. Univ. VIII. 247. 20 London, British Library, Royal Ms. 2 B. vii, f. 130r. 21 Oxford, Bodleian Library, Ms. Bodley 764, f. 79v; Hága, Koninklijke Bibliotheek, KB, KA 16, f. 81r; Párizs, BnF, lat. 6838B, f. 27r. 22 Pier. Valer. 260–263. 23 Ripa 1618, 574. 24 Pier. Valer. 261; Ripa 1618, 95; Picin. 11. 25 Alciato, 38; Camer. III, 57. 26 Ripa 1618, 338 és 414-415. 27 Uo., 43. 28 Uo., 514. 29 Pier. Valer. 261; Ripa 1618, 611–612. 30 Miskolczi 1702, 390–393. 31 Wlislockiné 1892, 51. 32 Kovács 1958, 15–16, 66, 69; Nagy 1958.



Varjú 365 Veréb
VERÉB
(sztruthosz, passer)
Jelentései: erotika, termékenység, ostobaság, félénkség, prédikátor, állhatatlanság, Krisztus, egy év, paráznaság, magány, jelentéktelenség
A kis termetű, jelentéktelen külsejű, szürkésbarna színű ~ a világon talán a legelterjedtebb madár. Az emberi települések közelében, vidéki és városi környezetben egyaránt képes megtelepedni. Főleg magvakkal, fűfélékkel táplálkozik. Fő ellensége a házi →macska , a →bagoly s egyes ragadozó madarak, pl. a →héja. • A ~ az ókorban is a legismertebb kismadár volt. A költészetben Szapphó1 és Catullus2 versei tették híressé. Latin neve (passer) nem kizárólag a ~, hanem általában a kismadarak megnevezésére is használatos volt. A nők gyakran tartották otthonukban, és kedvencükként kényeztették. A ~ Aphroditéhez kapcsolódik szorosan, az ábrázolásokon gyakran ~ek húzzák az istennő fogatát: mivel a ~ szapora, a szerelem istennője mellett az erotika és a termékenység szimbóluma. Mindezek magyarázzák, hogy a passer/passercula (’kismadár, madárka’) szavak becenévként használatosak voltak a latinban. Ugyanakkor nem igazán keltette fel a madár a költők érdeklődését, túl mindennaposnak tűnt és jellegtelennek. Mítoszokban sem szerepel. A tanmeseírók sem vettek róla tudomást, kivéve egyetlen mese erejéig Phaedrust, aki a történettel a ~ ostobaságát példázza.3 Ailianosz a ~ félénkségét emeli ki.4 • Mindig is sok volt a ~ből, gyakran csapatban röpülnek, ahol bőségesen találnak ennivalót. Erre utal az Ószövetség
(Zsolt 84,4): Isten oltáránál ugyanis „A veréb is otthont talál magának”. Az Újszövetségben Jézus említi meg az isteni gondviselésről szólva a bizonyára nem drága és értékes madarat: „Ugye, a verébnek párja egy fillér, és egy sem esik le közülük a földre Atyátok tudtán kívül? ...Ne féljetek tehát: ti sok verébnél értékesebbek vagytok” (Mt 10,29–31; Lk 12,6–7). • A ~ középkori szimbolikája a keresztény exegézis jegyében jóval gazdagabb. Isidorus csak a ~ kis méreteit említi, aki nevét is kicsinységéből kapta.5 Hugo de Folieto Aviariuma viszont a „magányos veréb” (vö. Zsolt 102,8) tetőről hallatszó, óvatosságról tanúskodó kiáltásával indítja a madár talán legteljesebb szimbolikus interpretációját: a prédikátorokat jelképezi, akik az Istentől táplálékot kérő ~hez hasonlóan lelki táplálékért fordulnak Istenhez éjjel s nappal imádkozva.6 A ~et általában állhatatlan, rapszodikus madárnak tartja, s ezért is jól jelképezi az állhatatlanságot.7 A „Virrasztok és olyan vagyok, mint a magános madár a háztetőn” (Zsolt 102,8) helyre utalva (és az ókor óta a kismadár és a ~ jelentésének azonosságát figyelembe véve) a „magányos ~” maga Krisztus.8 Ami ikonográfiáját illeti, bármennyire kedvelt volt is színes tollú kismadarakkal díszíteni a kódexek és hórás
Verebek. CC
33 T. Litovkina 2010. 34 Dittrich 2004, 38–39; Seibert 1986, 283. 35 MÉ 1957/1, 3–4; Kieselbach 2004, 363; Orpheus Noster 2014/4, 38–50.
❧



Veréb Veréb
366
könyvek lapjait, a ~et főleg akkor ábrázolták, amikor szó volt róla. Nagyon ritkán jelenítik meg a bestiáriumok is a csoportosan, a földről magvakat csipegető szürke madarakat.9 • Az újkorban a madár – rövid életére tekintettel – egy évnyi időtartamot jelentett (Plinius szerint is alig több, mint egy év).10 Élete azért is rövid, mert a paráznaság (és az ebből is következő termékenység) kiszívja életerejét.11 A paráznaság, a bujaság állandóan visszatérő ismérve.12 A magány szimbóluma is a közismert bibliai helyre (Zsolt 102,8) asszociálva. Az állhatatlanságot jelképezi, mert sosem marad egy helyen, akár a szerelem.13 A magányos ~ külön fejezetnek számít a zsoltármagyarázatok, a misztika, a költészet és a természettudományok történetében is. Újkori szimbolikájában a szépen daloló, ám férgekkel táplálkozó madár a bűnös prédikátort jelképezi, vagy aki jó tanácsokat ad, de helytelenül, bűnösen cselekszik.14 Camerarius kihalt tájon, magányos ~et ábrázoló emblémája (és a hozzá tartozó szöveg), a Sylva placet musis (Az erdőt kedvelik a múzsák) mottóval, felvázolja röviden mindazt, amit a világi élettől való visszavonultságban töltött idő, a magány nyújtott a költői és filozófiai eszmék számára.15 • Miskolczi Vad-Kertjében gyakorisága miatt a legismertebb madár, aki a haszontalanság, álnokság és paráznaság megtestesítője, viszont elsősorban pozitív vonásait taglalja, amelyek alapján a ~ az igaz hívők megtestesítője. Ahogy a ~ek reggeli csiripeléssel köszöntik az Istent, „Azonképen nékünk-is minden nap, főképen reggelenként meg kell emlékeznünk az Isten jótéteményiről; sőt hirdetnünk-is illik az ő irgalmasságit. És valamikor a’ Verebeket a’ mi házunk körül repdesni látjuk, az ő tsirippelések is mind annyiszor emlékeztessen minket erre a’ mi keresztyéni tisztünkre”. A templomokban vagy a közelükben fészkelő, csiripelő ~ek a templomba járó hívek ábrázolói: „Azonképen a’ Hiveknek örülniek, sőt ugyan tombolniok illik, mikor a’ Templomban az ő
rendes székekben jelen lehetnek, a szeretniek ’s gyakorolniok-is kell a’ sz: Gyülekezeteket: Mert nem elég minékünk tsak házunknál könyörgenünk, és az Istennek Könyvét olvasnunk; hanem oda a’ helyre kell sietni, a’ mellyben való jelen létel felől igéretet tött az Istennek Fia.” A fészkét tisztán tartó ~ a bűntől mentes híveket jelképezi, az egész évben való helyben maradása pedig a vallási életben való állhatatosságot példázza: „A’ Verebek télben-is megmararadnak közöttünk: Az Ekklésiának-is minden keresztviselési között, állhatatosságát fen kell tartani az ő Krisztusához.”16 Bod Péter biblialexikonja szerint „Ábrázol alávaló dolgot a’mely nem sokat ér”.17 • Szürkesége és nagy egyedszáma miatt elsősorban a jelentéktelenség képzetei kötődnek a ~hez. Petőfi Sándor Meddig alszol még, hazám c. versében az állatok sorában egy, aki a megszólítottat eszmélésre hívja: „A veréb is fenn van, / Telhetetlen bendejét / Tömi asztagodban.” Tompa Mihály Pusztán c. versében a természetközeli élet része: „Csipogva fürdik s üt tanyát most / A szemtelen veréb.” Reviczky Gyula számára, a Béke-gondolatok c. versében az áldozatot jelenti: „Veréb, egérke, nyul a sastól, / Tigristül medve, ló remegnek.” Juhász Gyula Budapesti ősz c. verse az életben nyomot nem vagy keveset hagyó emberek jelzéseként említi: „Két esett veréb álmosan fecseg, / Lelkem kiréved a foszló homályba, / – Maradjatok itt, szürke verebek!” • A magyar szólásokban és közmondásokban a ~ különböző jelentéssel szerepel: „ügyes veréb a jégen is talál” (szemfüles); „akkor már elülnek a verebek” (esteledés); „annyit iszik, mint a veréb” (keveset iszik); „a verebek is csiripelik” (sokan tudják); „amelyik veréb korán csiripel, estére megdöglik” (nem szabad korán dicsekedni valamivel); „jobb ma egy veréb, mint holnap egy túzok” vagy másként: „jobb egy veréb a kézben, mint egy galamb a háztetőn” (jobb a biztos kevés, mint a bizonytalan sok).18 Egy monda szerint, amikor Jézus menekült az őt



Veréb 367 Víziló
Víziló. Pólya, Állatország képterme
❧
lásban egyrészt a gonosz Széth attribútuma, tehát az ellenséges erő szimbóluma, másrészt a terhes nők oltalmazója, tehát a termékenység istene. A görög1 és a római2 írók több téves információt írtak róla, pl. hogy sörénye és nyerítése olyan, mint a →lóé. Hérodotosz szerint pl. „négy lába van, patája két részből áll, mint az ököré, orra tömpe, lósörénye, kiálló agyara, lófarka és -hangja van, s akkora, mint a leghatalmasabb ökör. A bőre pedig valóban olyan vastag, hogy kiszárítva lándzsanyelet készítenek belőle.”3 A görög-római mitológiában nem szerepel, a tanmeseírók fantáziáját sem mozgatta meg. Ailianosz egyebek mellett azt írja
az anatómiai felépítését tekintve kétéltű4 ~ról, hogy a legistentelenebb, tekintélyt nem tisztelő állat, ugyanis saját apját is felfalja.5 Ammianus Marcellinus a ~ elmésségére két példát is hoz. Az egyik szerint, ha a ~ túl sokat evett, frissen vágott náddal sérti fel magát, hogy vért veszítve rendbe jöjjön, majd sebeit iszappal keni be.6 E jelentéktelennek tűnő információ a ~ legfontosabb újkori szimbolikájának forrása. A római kultúrában a ~ az amphitheatrumi vadászatok állandó szereplője, többnyire →krokodillal ütköztették. • A hatalmas erővel bíró állat a Bibliában is szerepel. Az ótestamentumi →Behemótot olykor az →elefánttal, többnyire azonban a ~val azonosítják. A robusztus állat, mint a „teremtés remeke”, Isten teremtő hatalmának kifejezője (Jób 40,15–24): izmai kemények, csontjai, mint ércsövek, lábszára, mint a vasrúd; füvet eszik, mint a szar
üldözők elől, a ~ mindig utána repült, ezzel leleplezve. Büntetésből a ~ csúnya lett és elveszítette az énekhangját.19 Régen úgy gondolták, hogy ha a ~ porban „fürdik”, esni fog.20 Nagydobronyban (Velika Dobrony, Ukrajna) a ~bel kapcsolatban a következő hiedelmek éltek: ha a kis~ iszik Vince napján (január 22.) a kerékvágásból, jó bortermés lesz abban az évben.21 Amikor a ~ek és a →tyúkok a porban fürödnek, vihar lesz.22 Ha a ~ az ablaknak repül, hideg lesz.23
1 Frg, 1. 9. 2 Uo., 2. 3. 3 Phaedr. I, 9. 4 Ail. NA 7. 19. 5 Etym. 12, 7, 68. 6 Hugo Folieto, XXIII, XXX; Ashmole 1511, 897. 7 Hugo Folieto, XXXII. 8 Hrab. Maur. Allegoriae. 1022. 9 Oxford, Bodleian Library, Ms. Bodley 764, f. 87r. 10 Pier. Valer. 263. 11 Uo., 264. 12 Ripa 1618, 304. 13 Picin. 128. 14 Uo. 15 Camer. III, 83. 16 Miskolczi 1702, 475–482. 17 Bod 1746, 295. 18 Szemerkényi 2009, 1435. 19 Lammel–Nagy 1985, 463. 20 Ipolyi 1854, 436. 21 Kára 1973, 40. 22 Uo., 58. 23 Uo.
VÍZILÓ
(hipposz potamiosz, hippopotamus)
Jelentései: istentelenség, elmésség, erő, hálátlanság, hasznos kínszenvedés
A nílusi ~ nagy testű, mindenevő emlős, rövid végtagokkal és nagy, erőteljes koponyával. Alsó szemfogai szinte agyarszerűek. Nappal a sekély vízben tartózkodik, éjjel aktív, akkor keresi jobbára növényekből álló táplálékát a közeli legelőkön. • A ~ az ókori egyiptomi val



Víziló Víziló
368
vasmarha, „lótuszbokrok alatt hever, nádas és mocsaras rejtekhelyen”; még a megáradt Jordántól sem tart. A vízi szörnyet Behemóttal szokás azonosítani, aki →Leviatán szárazföldi megfelelője és ellenfele. William Blake is így jelenítette meg Jób könyvét illusztrálva,7 amelyen a Földet jelképező, kettéosztott kör felső felén a szárazföldi Behemót látható ~ formában, alsó felén pedig a Leviatán, a tengeri →sárkány. • Isidorus a kétéltűek közé sorolja a ~t.8 Elnevezését azzal indokolja, hogy a hátát illetően a lóhoz hasonlatos, nyerítése is és a sörénye is a hasonlóságot fokozza. Pofájából →vadkan/vaddisznó agyarához hasonló fogak állnak ki és farka kunkorodik. A Nílusban születik, nappal a vízben van, éjszaka jár ki enni.9 A Liber monstrorum valós szörnyként eredetét tekintve Indiába helyezi, még az elefántnál is nagyobbnak írja le, s kételkedve mondja, hogy ihatatlan vizű folyóban él.10 A bestiáriumok nem tudtak mit kezdeni a nagy testű kétéltűvel. Ha szóba került, jobbára Isidorus rövid leírását vették át.11 A nem is szép, nem is kecses, nem is színes, érdekes történethez sem kapcsolódó ~ nem nyerte el az illusztrátorok, miniátorok érdeklődését sem. • A ~ újkori értelmezésében az istentelenség szimbólumaként élt tovább, mert, hogy anyjával közösülhessen, megölte saját apját; ugyanezen tette miatt a hálátlanság jelképe is lett.12 Az állat Ammianus óta köztudott öngyógyító képessége is – miszerint, ha túlságosan jóllakott vagy beteg, a levágott nád hegyes, szúrós végével felsérti magát és vért vesztve gyógyítja magát – szintén nem egy szimbólumteremtést tett lehetővé. Szigorú dorgálásként, sőt fenyítésként is felfogható a náddal magát felsértő ~ tette, ám haszna kétségtelen, hiszen az egészséget adja vissza, sőt az üdvözölést is lehetővé
teszi.13 „Sebeivel életet nyer” és ehhez hasonló mottókkal magyarázták a ~ e szokását.14 Camerarius is ezt ábrázolta egyik emblémáján a Contraria prosunt mottóval, amellyel a hasznos kínszenvedést akarta illusztrálni a szúrós nádcsonkokhoz támaszkodó, és magán sebet ejtő ~val15: „bármely bűnös lélekre alkalmazható ez az ábrázolás, akit vétkekkel telve Isten irgalmának nyilai megsebeznek, és lélekben megtisztul”.16 Ezt Krisztusra is lehet alkalmazni, aki sebeivel és vérével megmentette az emberiséget.17 • A ~ Afrikában élő gerinces, Európában állatkertek lakója, esetleg vándor állatseregletek tagja. Kosztolányi Dezső Állatok párbeszéde c. ciklusában viszont, még ha vízió formájában is, de önálló helyet kapott: „Csak azt tudom, hogy lenni, enni jó! / Leírni szörnypofám nincs semmi szó! [...] Egyiptom álma! Roppant vízió! / Lidércnyomás! Húszmázsás víziló!” • A magyar művelődéstörténetben, népi kultúrában és művészetekben szimbolikus megjelenítési lehetőségével nem számolhatunk.
1 Hdt. 2. 71.1; Arist. Hist. an. 2. 1. 499b 10. 2 Plin. NH 8. 95. 3 Hdt. 2. 71.1 4 Ail. NA 11. 37. 5 Uo., 7. 19. 6 Ammianus Marcellinus 22, 21–24. 7 Behemót és Leviatán, 1825, London, British Museum. 8 Etym. 12, 6, 3. 9 Uo., 12, 6. 21.
10 Lib. Monstr. II, 10.
11 Ashmole 1511, 1021; Brunetto, 135. 12 Ripa 1618, 250, 260. 13 Picin. 220. 14 Uo. 15 Camer. IV, 65. 16 Picin. 220. 17 Uo.



Z
ZERGE, GAZELLA
(rupicapra, capra – gazella)
Jelentései: gyorsaság, házastársi szerelem, hűség, Krisztus, helyzetfelismerés, Isten bölcsessége
A mai fogalmaink és ismereteink szerint nyilvánvaló, hogy a zerge és a gazella nem ugyanaz az állat. A zerge a kecskeformájúak családjába tartozó, kecskeszerű testfelépítésű emlős, a meredek hegyoldalak és a hegyi legelők lakója, télen a völgyekbe vonul le. Szarva hátrafelé hajlik. Rendkívül ügyesen és sebesen menekül felfelé a hegyen, s gyakorlatilag földön járó ellensége nem tudja köveni. Szaglása jó, hallása éles, látása kiváló. A gazella az antilopfélékhez tartozik, karcsú testű, könnyed mozgású, szelíd tekintetű, csoportokban élő állat, harafelé hajló szarvval. A zerge és a gazella imponáló szarvának (bár eltérő) formája és hasonló életmódjuk miatt azonban rendre felcserélték őket, és bizonyos szövegek (főleg a különféle bibliafordítások) még az →antiloppal is behelyettesítették. • Az antik és középkori szöveghelyek azonos szimbolika hangsúlyozása mellett is más és más elnevezéssel illették a hol a meredek hegyoldalon, hol a réten, hol a hegytetőn legelésző állatot. A vadkecskék (caprae ferae), köztük a ~ is, manapság is fellelhető gyakori állat Görögország északi részén, de már az ókorban is főleg az Alpokban élt. Az ókori görög auktorok általában, mintegy gyűjtőnéven írnak vadkecskékről, akik között feltételezhető a ~ is. Mivel azonban pontosabb leírást az antik szöveghelyek
nem adnak meg, az egyes fajták nem azonosíthatók. A ~t kizárólag Plinius nevezi rupicaprának, akinek „hátrafelé horgas szarva van”.1 Ez a két Plinius-szöveghely az egyetlen,
Zergék. Raff, Természet história
ami az ókorból biztonsággal a ~re vonatkozik. Ailianosz viszont a líbiai gazellát részletesen leírja: gyorsaságát hangsúlyozza, akit lóval hajszolva, hálóval lehet elejteni. Hasa világosszürke, oldalán fekete csík látható, a test többi része vörösbarna, patája széles, szeme fekete, füle hosszú, fejét szarv díszíti.2 Oppianosz a vadászatról szóló művéből is nyilvánvaló, hogy a gazella közismert állatnak számított: „valamennyien ismerjük a leggyorsabb gazellák (gazella dorcas) pompás nemzetségeit, valamint alakját, nagyságát és erejét. A nagy erővel futó, tüzes szemű, petytyes nyakú →fogoly[madarak] a gazellákkal a völgyekben barátságot kötnek, együtt tanyáznak, és egymással összeszoktak, pihenőhelyük egymáshoz közel van, és egymástól nem messze járnak. De aztán bizony nagyon keserű baráti kapcsolat és mosoly nélküli szeretet az osztályrészük, amikor a haszonleső emberek a gyanútlan [állatok] ellen ravasz dolgot eszelnek ki, a fogoly[madarakat] a kedves gazelláknak csalinak használva, és vi



Zerge, gazella Zerge, gazella
370
Vadász elől menekülő zerge. CC
szont, ugyanígy a gazellákat az őket kedvelő fogoly[madarak]nak.”3 • A Biblia különböző fordításaiban az állat elnevezése szintén eltérő. Mivel Palesztinában nem volt honos a ~, inkább gazella, antilop vagy vadkecske lehetett az Ótestamentumban is különböző nevekkel illetett állat. A zsidó hagyományban a kérődző és hasított körmű állatok közé tartozó ~ tiszta és fogyasztható az izraeliták számára. Az MTörv/5Móz 14,4–5 állat felsorolásában a Károli-fordításban ~, a Káldi-fordításban ~ és antilop, míg a modern katolikus fordításban (Szent István Társulati Biblia) csak antilop szerepel. A →szarvassal együtt a „kedves zerge” a házastársi szerelem és hűség jelképe (Péld 5,19). A vőlegényre és a menyasszony szépségére egyaránt utal az Énekek énekében (2) és a Károli-fordításban (4,5): „A te két emlőd olyan, mint két vadkecske, egy zergének kettős fia”; a Káldi-bibliában: „gazella ikrei”; a modern katolikus Bibliában: „mint a gidák, a gazella ikrei” (Szent István Társulati Biblia). A „hálóba esett zerge” (Iz/Ézs 51,20) az Úr büntetését elszenvedő Jeruzsálemet példázza (az 1626-os Káldi-fordítás szerint gazella, másutt antilop). A zsidó hagyományban a kérődző és hasított körmű állatok közé
tartozó vadkecske tiszta és fogyasztható az izraeliták számára (MTörv 14,4–5), a fordításokban általában keveredik a ~vel. • A Physiologus hegyekben élő állatról szól: magas hegyeken él, de a völgyben talál élelemre, és rendkívül éles a látása, amellyel nagy távolságból is észleli, ki baráti szándékkel, ki vadászként közeledik. E leíráshoz illeszkedik szimbolikája: Krisztust jelenti, aki felismerte, ki a barát, és ki (Júdás személyében) az áruló; a hegyek a prófétákat, a dombok az apostolokat jelképezik.4 A ~ helyzetfelismerő képessége az, amely éles látásából eredően jelképezte. A környezeti tényezők hatását mutatja, az állat elnevezését tekintve, hogy a Vaud kantoni, okcitán nyelven megfogalmazott bestiárium a helyi, alpesi vidéken használatos kifejezéssel élve chamosnak nevezi, amely magyarul is ~t jelent. Tulajdonságát illetően pedig „a szenteket jelenti, akik [...] messziről felismerik a korábban élő szenteket és a rájuk vadászó démonok csalárdságait”.5 Ikonográfiájában jószerivel akkor azonosítható, amikor hegytetőn álló és figyelő, vagy vad elől felfelé menekülő állatot ábrázolnak. • Miskolczi Vad-Kertje – a bestiáriumokhoz hasonlóan – megkülönbözteti a sebes futásáról híres, havasokon lakó ibex vadkecskét az oryges fajtától, amely viszont Magyarországon nem található, ezért nincs magyar elnevezése.6 Ez utóbbi érdekessége, hogy szőrszálai „viszsza a’ feje felé vannak fordulva”, ennek révén „példázó képei azoknak a’ nyughatatlan elméjű embereknek, kiknek minden jó rendtartás viszszafordúlt állapotnak tetszik, és helytelen újjításokban gyönyörködnek.”7 Az Én 2,7-ben szereplő (Károlinál vadkecskének, másutt ~nek, gazellának fordított) állat a Miskolczi által magyarított zoológiai-szimbolikai műben is Krisztus jelképe: „Mert miképenhogy a’ Vad Ketske olly igen gyors, könnyü, virgontz állat a’ nagy kösziklákon fel ’s alá való járásan, hogy a’ magas kö-szálakat által repülni láttatik inkább, mint által ugrani.



Zerge, gazella Zerge, gazella
371
Gazella. CC
Azonképen a’ Krisztus is minden fenn hajazó emberi elméket felül-múlásáért, az utolsó versben neveztetik hegyeken szökdétselö, és
völgyeken dellelő Vad Ketskének.”8 • A ~ a magyarországi művészetben kétféle szimbolikus értelmet hordozhat: Isten bölcsességét jelképezi, valamint az isteni kegyelemre, erényre való törekvés kapcsán ábrázolták.9 Heraldikai elemként való megjelenítését a Szilágyi család címere példázza a visegrádi oroszlános falikúton.10
1 Plin. NH 11. 124. 2 Ail. HN 14. 14. 3 Oppianosz, A vadászatról [A gazella (2, 315325)], kézirat. ford. Domány Judit. 4 Phys. 41. 5 BV XXXI. 6 Miskolczi 1702, 215, 221. 7 Uo., 221. 8 Uo., 222. 9 Dittrich 2004, 172–176. 10 MÉ 1959/3, 232–250.






ÁLTALÁNOS RÖVIDÍTÉSEK
ábr. ábrázolás Bp. Budapest c. című ée. évezred k. körül l. lásd kat. katolikus kiáll. kat. kiállításkatalógus pl. például ref. református sz. század Szt. Szent
INTÉZMÉNYEK
BNF Bibliothèque National de France, Párizs BTM Budapesti Történeti Múzeum IMM Iparművészeti Múzeum, Budapest MNG Magyar Nemzeti Galéria, Budapest MNM Magyar Nemzeti Múzeum, Budapest MOL Magyar Országos Levéltár, Budapest SZM Szépművészeti Múzeum, Budapest
A KÉPEK FORRÁSAI
Aldrovandi, Natura picta – Ulisse Aldrovandi, Natura picta, Editrice Compositori, Bologna, 2007.
CC – The Budapest Concordantiae Caritatis. The Medieval Universe of a Cistercian Abbot in the Picture Book of a Viennese Councilman, ed. Anna Boreczky, Bp., 2017.
MS Bodley 764 – MS Bodley 764, Oxford, Bodleian Library.
Pólya, Állatország képterme – Pólya József, Az állatország természettörténeti képterme (Jardine Vilmos és Treitschke Fridrik után), Hartleben, Pest, 1841.
RÖVIDÍTÉSEK



Rövidítések 374
Raff, Természet história – Georg Christian Raff, Természet história gyermekek számára, ford. Vajda Péter, Werfer Ny., Kassa, 1835.
Raff, Természet-históriája – Raff György „természet-históriája gyermekek” számára, a kor kívánatához alkalmazva kijav. Stancsics Mihál, 3. jav. kiadás, Pest, [S. n.], 1846.
Ripa, Iconologia – Cesare Ripa, Iconologia, Balassi Kiadó – Magyar Képzőművészeti Főiskola, Bp., 1997.
Ripa, Iconologia, 1618 – Cesare Ripa, Iconologia, Tozzi, Padova, 1618.
Sárváry Eöry, Madárvilág – Sárvári Eöry Andor, A madárvilág, vagyis Mulatva oktató olvasmányok a madarakról, fiatalok számára, Heckenast, Pest, 1863.
Zirci bestiárium – Zirci bestiárium, szerk. Boreczky Anna, OSZK, Bp., 2016.



„Ez világ” 2010 – „Ez világ, mint egy kert...” Tanulmányok Galavics Géza tiszteletére, szerk. Bubryák Orsolya, MTA MI – Gondolat, Bp., 2010.
„Látjátok feleim...” 2009 –„Látjátok feleim...” Magyar nyelvemlékek a kezdetektől a 16. század elejéig, szerk. Madas Edit, kiáll. kat., Országos Széchényi Könyvtár, Bp., 2009.
„Magnificat anima” 1997 – „Magnificat anima mea Dominum” MS mester Vizitáció-képe és egykori selmecbányai főoltára, szerk. Mikó Árpád – Poszler Györgyi, Magyar Nemzeti Galéria, Bp., 1997.
A honfoglalók 2014 – A honfoglalók viselete, szerk. Sudár Balázs – Petkes Zsolt, Helikon – MTA BTK Magyar Őstörténeti Témacsoport, Bp., 2014 (Magyar őstörténet 1.).
A középkori Dél-Alföld 2000 – A középkori Dél-Alföld és Szer, szerk. Kollár Tibor, Csongrád Megyei Levéltár, Szeged, 2000.
Aarne–Thompson 1961 – Antti Aarne – Stith Thompson, The Types of the Folktale: A Classification and Bibliography, The Finnish Academy of Science and Letters, Helsinki.
Abdn. – Aberdeen Bestiary (MS 24), Aberdeen University Library; https://www.abdn. ac.uk/bestiary/ AHA – Acta Historiae Artium
Ács 1989 – Ács Anna, Szőlőművelő és bortermelő gazdaközösségek Tapolcafőn (17591943), Veszprémi Történelmi Tár, I(1989), 3–13. AH – Ars Hungarica Ail. NA – Ailianosz, De natura animalium Ail. VH – Ailanosz, Varia Historia Aischyl. Ag. – Aiszkhülosz, Agamemnón Aisop. – Aiszóposz Alb. Magn. – Albertus Magnus, De animalibus, in Opere, VI, Lugduni, 1651.
Alciato – Alciato, Andrea, Emblemata, cum facili & compendiosa explicatione, Antuerpiae, apud Henricum, & Cornelium Verdussen, 1692. Ambr. Hex. – Ambrogio, Esamerone, Città Nuova, Roma, 2002.
Amor Sanctus – Amor Sanctus. Szent szeretet könyve. Középkori himnuszok, ford. és szerk. Babits Mihály, Helikon, Bp., 1988. Apác. – Apáczai Csere János, Magyar Enciklopédia (1653), Szépirodalmi, Bp., 1959. Apicius – Apicius, De re coquinaria (Szakácskönyv) Apollod. Bibl. – Apollodórosz, Bibliothéké (Mitológia)
Apor 1927 – Apor Péter, Metamorphosis Transylvaniae [1736], Cserei Mihály pótló megjegyzéseivel, Rózsavölgyi és Társa, Bp. Apul. Met. – Apuleius, Metamorphoses (Átváltozások)
FORRÁSOK ÉS IRODALOM



Források és irodalom 376
Ar. Ach. – Arisztophanész, Acharnenses (Akharnaibeliek) Ar. Av. – Arisztophanész, Aves (Madarak) Ar. Pax – Arisztophanész, Béke Ar. Ran. – Arisztophanész, Ranae (Békák) Ar. Vesp. – Arisztophanész, Vespae (Darazsak)
Aranyérmek 1995 – Aranyérmek, ezüstkoszorúk. Művészkultusz és műpártolás Magyarországon a 19. században, szerk. Sinkó Katalin, kiáll. kat., Magyar Nemzeti Galéria, Bp., 1995. Aresio – Aresio, Paolo, Delle sacre imprese, Tortona, Calenzano, 1635. Arist. Gen. an. – Arisztotelész, De generatione animalium Arist. Hist. an. – Arisztotelész, Historia animalium Arist. Part. an. – Arisztotelész, Da partibus animalium
Arist. Phgn. – Arisztotelésznek tulajdonított Physiognomonica Artem. – Artemidórosz, Oneirokritika
Ashmole 1511 – De naturis rerum: animalium, volucrum, piscium quorandum, arborum, lapidum (MS Ashmole 1511), Bodleian Library, Oxford, in Zambon. Ath. – Athénaiosz
Aug. Enarr. in Ps. – Szent Ágoston, Zsoltármagyarázatok
Az avarok aranya 2002 – Az avarok aranya. A nagyszentmiklósi kincs, szerk. Kovács Tibor – Garam Éva, Magyar Nemzeti Múzeum – Helikon, Bp., 2002.
Az egri Domus 2013 – Az egri Domus Universitatis és Líceum. Oktatás, tudomány, művészet 1763–2013, szerk. Petercsák Tivadar, Líceum, Eger, 2013.
Az Esterházy család 2013 – Az Esterházy család és a magyarországi művelődés. Képek és szövegek a XVII–XIX. századból, MTA BTK ITI, Bp., 2013.
B. Lőrinczy 1979–2002 – B. Lőrinczy Éva főszerk., Új magyar tájszótár, Akadémiai, Bp., 1979–2002.
B. Nagy 1970 – B. Nagy Margit, Reneszánsz és barokk Erdélyben (Művészettörténeti tanulmányok), Kriterion, Bukarest, 1970.
B. Nagy 1973 – B. Nagy Margit, Várak, kastélyok, udvarházak ahogy a régiek látták (XVIIXVIII. századi erdélyi összeírások és leltárak), Kriterion, Bukarest, 1973.
B. Nagy 1977 – B. Nagy Margit: Stílusok, művek, mesterek (Művészettörténeti tanulmányok), Kriterion, Bukarest, 1977. Bacchyl. – Bakkhülidész
Balassa 1997 – Balassa Iván, Hagyományos időjóslás, időmágia Magyarországon a 18–20. században, A Herman Ottó Múzeum Évkönyve XXXV–XXXVI., Miskolc.
Balassa–Ortutay 1980 – Balassa Iván – Ortutay Gyula, Magyar néprajz, Corvina, Bp., 1980.
Balázs 1994 – Balázs Lajos, Az én első tisztességes napom. Párválasztás és lakodalom Csíkszentdomokoson, Bukarest, 1994.
Balázs 2009 – Balázs Lajos, Amikor az ember nincs ez ezen a világon. Paraszti nemi kultúra és nemi erkölcs Csíkszentdomokoson, Csíkszereda, 2009.
Balázs 2014 – Balázs Lajos, Sorsfordulások rítusai a székely-magyaroknál II. Az én első tisztességes napom, Pallas-Akadémia, Csíkszereda, 2014.



Források és irodalom
377
Bálint Cs. 2004 – Bálint Csanád, A nagyszentmiklósi kincs, Balassi, Bp., 2004. Bálint 1947 – Bálint Sándor, A magyar népballada, Tiszatáj, 3(1947), 16–25. Bálint 1957 – Bálint Sándor, Stiglinc, in Szegedi Szótár II., Bp., 1957.
Bálint 1975 – Bálint Sándor, Tombácz János meséi, gyűjt. és a bev. Bálint Sándor, Bp., 1975.
Bálint 1976 – Bálint Sándor, A szögedi nemzet. A szegedi nagytáj népélete. Első rész, A Móra Ferenc Múzeum Évkönyve, 2(1974/75), Szeged, 1976.
Bálint 1980 – Bálint Sándor, A szögedi nemzet. A szegedi nagytáj népélete. Harmadik rész, Móra Ferenc Múzeum, Szeged, 1980. Bálint 1989 – Bálint Sándor, Karácsony, húsvét, pünkösd, Bp., 1989.
Bálint 2004 – Bálint Sándor, Ünnepi kalendárium 2. kötet. Mária-ünnepek és jelesebb napok hazai és közép-európai hagyományvilágából, Bp., 2004.
Bálint–Barna 1994 – Bálint Sándor – Barna Gábor, Búcsújáró magyarok. A magyarországi búcsújárás története és néprajza, Bp., 1994.
Balla 2009 – Balla Gabriella, Holics, Tata és Buda kerámiaművészete a 18. században, Kieselbach–Novella, Bp., 2009 (A Kárpát-medence kerámiaművészete 2.).
Bánhegyi–Hapák 1993Bánhegyi Miksa – Hapák József, A közösség asztala. A pannonhalmi apátság barokk ebédlője, Officina Nova, Pannonhalma, 1993.
Bárdosi 2012 – Bárdosi Vilmos, Magyar szólások és közmondások adatbázisa. 14000 szólás, közmondás, helyzetmondat magyarázata stilisztikai jelzéssel, a típus feltüntetésével, fogalomköri szómutatóval, Bp., 2012.
Bárdosi–Kiss 2005 – Bárdosi Vilmos – Kiss Gábor, Szólások. 5000 magyar közmondás és szójárás betűrendes értelmező dióhéjszótára, Tinta, Bp., 2005.
Bárdosi–Kiss 2011 – Bárdosi Vilmos – Kiss Gábor, Szólások. 5000 magyar közmondás és szójárás betűrendes értelmező dióhéjszótára, Tinta, Bp., 2011.
Barla Sz. 1907 – Barla Sz. Jenő, Régi babonás gyógymódok, Ethnographia, XVIII(1907).
Barna 1979 – Barna Gábor, Néphit és népszokások a Hortobágy vidékén, Akadémiai, Bp., 1979.
Barna 1989 – Barna Gábor, A pásztorok művészete, in Varga Gyula szerk., Hajdú-Bihar megye népművészete, Bp., 1989.
Barokk művészet 1993 – Barokk művészet Közép-Európában. Utak és találkozások, szerk. Galavics Géza, Budapesti Történeti Múzeum, Bp., 1993.
Barsi 1965 – Barsi Ernő, Sály. Egy bükkalji falu a hagyományos gazdálkodás idején, Miskolc, 1965 (A miskolci Herman Ottó Múzeum néprajzi kiadványai 17.)
Bart. Angl. – Bartholomaeus Anglicus, Venerandi patris Batholomaei Anglici, ordinis Minorum viri eruditissimi, opus De rerum proprietatibus, De genuinis rerum coelestium, terrestrium et inferarum proprietatibus libri XVIII, apud Wolfgangum Richterum, Francuforti, 1601.
Bárth 2006 – Bárth János, Jézus dicsértessék! A székelyvarsági hegyi tanyák népének vallási hagyományai, Bács-Kiskun Megyei Önkormányzat Múzeumi Szervezete, Kecskemét.
Bartha 2013 – Bartha Júlia, Török elemek a magyar népi díszítőművészetben, ,Tisicum. A Jász-Nagykun-Szolnok megyei múzeumok évkönyve XXII., Damjanich János Múzeum, Szolnok, 2013, 311–319.



Források és irodalom 378
Bartók–Kodály 1951 – Bartók Béla – Kodály Zoltán szerk., A magyar népzene tára I. Gyermekjátékok, Bp., 1951
Bartók 1908 – Bartók Béla, Székely balladák 2. Ethnographia, XIX(1908). Basil. De virg. – Basilius, De virginitate
Basil. Hex. – S. Basilio di Cesarea, Sulla Genesi (Omelie sull’Esamerone), Fondazione Lorenzo Valla/Arnoldo Mondadori, Milano, 1990.
Bátky–Györffy–Viski szerk. 1943 – Bátky Zsigmond – Györffy István – Viski Károly szerk., A magyarság néprajza, I–IV., Bp., 1943. Batrachom. – Batrakhomakhia (Békaegérharc)
Beke–Gábor–Prakfalvi–Sisa–Szabó 2002 – Beke László – Gábor Eszter – Prakfalvi Endre – Sisa József – Szabó Júlia, Magyar művészet 1800-tól napjainkig, Corvina, Bp., 2002. Beluleszko 1905 – Beluleszko Sándor, Magyar hímes tojások, Néprajzi Értesítő, VI(1905). Benedek 1988 – Benedek Elek, Magyar mese- és mondavilág 2., Bp., 1988. Benedek 1989 – Benedek Elek, A magyar mese- és mondavilág, Bp., 1989. Benedek 1998 – Benedek Elek: Magyar mese- és mondavilág, Anno, Bp., 1998. Benkóczy 1906 – Benkóczy Emil, Természetrajzi mesék, Ethnographia, XVII(1906).
Berecz–Lángi 2003 – Berecz Ágnes – Lángi József, Aranyidők a péceli Ráday-kastélyban, MÁG, Bp., 2003.
Bereznai 1999 – Bereznai Zsuzsanna, A házépítés hiedelem- és szokáskörének funkcionális vizsgálata, Cumania 16.
Bernát – S. Bernardi Abbatis Apologia Ad Guillelmum Sancti-Theoderici Abbatem, Admonitio in Opusculum V, Caput XII. Luxum et abusum in templis et oratoriis exstruendis, ornandis, pingendis, arguit (29).
Bernáth 1987 – Bernáth Béla, A szerelem titkos nyelvén. Erotikus szólások és egyéb folklórszövegek magyarázata, Bp., 1987.
Berze Nagy 1932 – Berze Nagy János, Magyar szólásaink és a folklore, Ethnographia, XLIII(1932). Berze Nagy 1957 – Berze Nagy János, Magyar népmesetípusok II., Pécs, 1957.
Biblia 1979 – Ószövetségi és Újszövetségi Szentírás, ford. Gál Ferenc, Szent István Társulat, Bp., 1979.
Biblia 1991 – Szent Biblia azaz Istennek Ó és Új testamentomában foglaltatott egész Szent Írás, ford. Károli Gáspár, Magyar Biblia Tanács, Bp., 1991.
Biblia Pauperum 1988 – Biblia Pauperum és előtte a Vita et Passio Christi képei a Szépművészeti Múzeum kódexében (1330 k.), Európa, Bp., 1988.
Biedermann 1989 – Biedermann, Hans, A mágikus művészetek zseblexikona, Szépirodalmi, Bp., 1989.
BM – Bestiario moralizzato di Gubbio, in Morini. Bod 1746 – Bod Péter, Szent Irás’ Értelmére vezérlő Magyar Leksikon, Győr, 1746. Bodley 764 – Bestiary, ed. Richard Barber, the Boydell Press, Woodbridge, 1992.
Bodó 2010 – Bodó Balázs, A dobrakucsai pálos kolostor. Adalékok a 15. század első felének pálos építészetéhez, Építészet 2010, 294–391.



Források és irodalom
379
Bogdan 2013 – Cristina Bogdan, Du berceau a la tombe. Les ages de la vie dans l’iconographie roumaine des XVIIIe-XIXe siecles et l’influence des modeles étrangers, in Daniel Dumitran – Valer Moga eds., Economy and Society in Central and Eastern Europe. Territory, Population, Consumption, LIT Verlag, Münster, 2013, 221–240.
Bollók 2013 – Bollók Ádám, A tiszabezdédi tarsolylemez ikonográfiájáról, A Nyíregyházi Jósa András Múzeum évkönyve, 55(2013), 89–202.
Bollók 2015 – Bollók Ádám, Ornamentika a 10. századi Kárpát-medencében (Formatörténeti tanulmányok a magyar honfoglalás kori díszítőművészethez), MTA BTK Régészeti Intézet, Bp., 2015. Bondár 1982 – Bondár Ferenc, Sarkadkeresztúr néphite, Folklór Archívum 14., Bp., 1982.
Boros–Kalmár 2010 – Boros László – Kalmár Lajos, A pécsi bazilika és a város ókeresztény emlékei, Alexandra, Pécs, 2010.
Bosnyák 1977 – Bosnyák Sándor, A bukovinai magyarok hitvilága I., Folklór Archívum 6., Bp., 1977.
Bosnyák 1980 – Bosnyák Sándor, A moldvai magyarok hitvilága, Folklór Archívum 12., Bp., 1980.
Bosnyák 1987 – Bosnyák Sándor, Bezdán néphite a Bosnyák nemzetség emlékeiben, 1. rész. Adatok az alföldi magyarság néphitéhez, II., Cumania 10., Kecskemét, 1987.
Bradács 1987 – Bradács Gábor, „Heinricus filius Stephani, qui tantis miraculis claruit.” Szent Imre herceg a középkori európai történetírásban, Acta Universitatis Debreceniensis Series Historica LX. Történeti tanulmányok, 16(2008), 51–72.
Brehm 1907 – Alfred Edmund Brehm, Az állatok világa, Bp., 1907.
Brendan 2001 – Navigatio Sancti Brendani Abbatis. Szent Brendan apát tengeri utazása, ford. bevez. Majorossy Judit, JATEPress, Szeged, 2001.
Brody–Márton–Nagy–Torma 2013 – Brody, Alexander – Márton László – Nagy Gabriella – Torma Tamás – Karsai Béla szerk., Disznó. Alibi hat hónapra, 11., Alibi Kft. – Hamu és Gyémánt Kiadó, Bp., 2013. Brunetto – Brunetto Latini, Li livres dou Tresor, in Zambon.
BT – Bestiario toscano/Libro della natura degli animali, in Morini.
Buzás 2001 – Buzás Gergely, Giovanni Dalmata Herkules-kútja a visegrádi királyi palotában, TKM Egyesület – Mátyás Király Múzeum, Bp. – Visegrád, 2001.
Buzási 2003 – Buzási Enikő, Mányoki Ádám (1673–1757), Magyar Nemzeti Galéria, Bp., 2003.
BV – Bestiario valdese, in Zambon.
Caes. BGall. – Caesar, Bellum Gallicum (A gall háború)
Camer. – Joachim Camerarius, Symbolorum et emblematum [1605], Symbolorum et emblematum centuriae quatuor, apud L. Bourgeat, Moguntiae, 1668. Capaccio Princ. – Giulio Cesare Capaccio, De Principe, Barezzo Barezzi, Venezia, 1620.
Capaccio Impr. – Giulio Cesare Capaccio, Delle imprese, Apresso Gio, Giacomo Carlino & Antonio Pace, Napoli, 1592. Cartari – Vincenzo Cartari, Le immagini degli dei, Tozzi, Padova, 1608. Casoni – Guido Casoni, Emblemi politici, Baglioni, Venezia, 1632. Cato Agr. – Cato, De agricultura (A földművelésről)



Források és irodalom 380
Catull. – Catullus Cecco – Cecco d’Ascoli, L’Acerba, a cura di Achille Crespi, Cesari, Ascoli Piceno, 1927.
Charbonneau-Lassay – Louis Charbonneau-Lassay, Le Bestiaire du Christ, Édition Albin Michel, Paris, 2006. Cic. Div. – Cicero, De divinatione (A jóslásról) Cic. Nat. D. – Cicero, De natura deorum (Az istenek természetéről) Columella, Rust. – Columella, De re rustica (A mezőgazdaságról)
Comenius – Johannes Amos Comenius, Orbis sensualium pictus. A látható világ, Magyar Helikon, Bp., 1959.
Czuczor–Fogarasi 1862 – Czuczor Gergely – Fogarasi János, A magyar nyelv szótára 2., Pest, 1862.
Cs. Szabó 2009 – Cs. Szabó István, Temetkezési szokások Békés megye református településein (Füzesgyarmat, Gyoma), A Békés Megyei Múzeumok Közleményei 33.
Csiffáry 2001 – Csiffáry Gabriella szerk., Blaha Lujza, in Születtem... Magyar színészek önéletrajzai, Bp., 2001.
Csoma 1893 – Csoma József, Az Aba nemzetség czímere, Turul (1893–1892).
Csorba 2011 – Csorba Dávid, A zászlós bárány nyomában. A magyar kálvinizmus 17. századi világa, a Magyar Református Egyház Kálvin János Kiadója, Debrecen – Bp.
Csörögi 2017. Csörögi Anikó, Mit jelképeznek a festményeken szereplő állatok? https:// axioart.com/hir/mit-jelkepeznek-a-festmenyeken-szereplo-allatok-35. Letöltés: 2019. január 5.
Csupor 2008 – Csupor István, Erdély népi kerámiaművészete, Kieselbach–Novella, Bp., 2008. (A Kárpát-medence kerámiaművészete 1.) Dávid 1981 – Dávid Katalin, Magyar egyházi gyűjtemények kincsei, Corvina, Bp., 1981.
Dávid 2002 – Dávid Katalin, A teremtett világ misztériuma (Bibliai jelképek kézikönyve), Szent István Társulat, Bp., 2002.
Deáky–Krász 2005 – Deáky Zita – Krász Lilla, Minden dolgok kezdete. A születés kultúrtörténete Magyarországon (XVI–XX. század), Századvég, Bp., 2005.
Della Porta Fis.– Giovan Battista Della Porta, Della fisonomia dell’huomo, Carlino e Vitale, Napoli, 1610.
Della Porta Mirac. – Giovan Battista Della Porta, De i miracoli et maravigliosi effetti dalla natura prodotti. Libri IIII., Avanzi, Venezia, 1560. Dicta Iohannis Chrysost. – Dicta Iohannis Chrysostomi de naturis bestiarum, in Zambon. Diod. Sic. – Diodorus Siculus
Diós 1993–2014 – Diós István főszerk., Magyar Katolikus Lexikon I–XV., Szent István Társulat, Bp., 1993–2014.
Diószegi 1974 – Diószegi Vilmos, A tótkomlósiak hitvilága, in Dér László szerk., Néprajzi tanulmányok Tótkomlósról, Békéscsaba, 1974 (A Békés Megyei Múzeumok Közleményei 3.) Diószegi 1979 – Diószegi Vilmos, Fecske, in MNL, II., 1979. Diószegi 1980 – Diószegi Vilmos, Légy, in MNL, III., 1980. Diószegi 1981 – Diószegi Vilmos, Pók, in MNL, IV., 1981.



Források és irodalom
381
Diószegi – K. Csilléry – Pesovár 1980 – Diószegi Vilmos – K. Csilléry Klára – Pesovár Ferenc, Kígyó, in MNL, III., 1980. Diószegi–Nagy 1980 – Diószegi Vilmos – Nagy Ilona, Kígyókő, in MNL, III., 1980.
Diószegi–Nagy–Kovács 1981 – Diószegi Vilmos – Nagy Ilona – Kovács Ágnes, Sárkány, in MNL, IV., 1981.
Dittrich 2004 – Dittrich, Sigrid und Lothar, Lexikon der Tiersymbole. Tiere als Sinnbilder in der Malerei des 14.–17. Jahrhunderts, Michael Imhof Verlag, Petersberg, 2004. (Studien zur internationalen Architektur- und Kunstgeschichte 22.)
Donászy 1938 – Donászy Ferenc, Az oroszlán ábrázolása a magyar heraldikában, Turul, 52(1938).
Dorogi 1958 – Dorogi Márton, Bőrből készült népi dohánytartók, Ethnographia, LXIX(1958).
Dömötör 1940 – Dömötör Tekla, Állatalakoskodások a magyar népszokásokban, Ethnographia, LI(1940).
Dömötör 1962 – Dömötör Sándor, „A világ peremén térden állva vizet ivó fecske” motívumról, Ethnographia, LXXIII(1962). Dömötör 1981 – Dömötör Tekla, A magyar nép hiedelemvilága, Bp., 1981. Dömötör 1990 – Dömötör Tekla főszerk., Magyar Néprajz VII. Folklór 3., Bp., 1990.
Dugonics 1820a – Dugonics András, Magyar példabeszédek és jeles mondások I., Grünn Orbán betűivel, Szeged, 1820.
Dugonics 1820b – Dugonics András, Magyar példabeszédek és jeles mondások II., Grünn Orbán betűivel, Szeged, 1820.
Ecsedi 1933 – Ecsedi István, Népies vadfogás és vadászat a debreceni határban és a Tiszántúlon, A Debreceni Déri Múzeum Évkönyve, Debrecen, 1933.
Egri 2013 – Egri Mária, Lakatos Aranka művészete, Tisicum. A Jász-Nagykun-Szolnok megyei múzeumok évkönyve XXII. Szolnok, Damjanich János Múzeum, 2013, 605–615.
Epiphan. – Sancti Patris Nostri Epiphanii, Episcopi Constantiae Cypri Ad Physiologum, Antwerpen, 1588.
Építészet 2010 – Építészet a középkori Dél-Magyarországon. Tanulmányok, szerk. Kollár Tibor, Teleki László Alapítvány, Bp., 2010.
Erdélyi 1862 – Erdélyi János, Válogatott magyar közmondások, http://mek.oszk. hu/07700/07767/07767.htm#10
Esterházy-kincsek 2006 – Esterházy-kincsek. Öt évszázad műalkotásai a hercegi gyűjteményekből, szerk. Szilágyi András, kiáll. kat., Iparművészeti Múzeum, Bp., 2006.
Etym. – Isidorus, Etymologiae: Isidoro di Siviglia, Etimologie o Origini, I–II., UTET, Torino, 2004. Eur. Hel. – Euripidész, Helené Eur. Or. – Euripidész, Oresztész
European Iconography 1996 – European Iconography East and West: Selected Papers of the Szeged International Conference, June 9–12, 1993, ed. György Endre Szőnyi, Brill, Bp., 1996.
Fabiny 2002 – Fabiny Tibor, A bárány mint tipológiai szimbólum, in Kapitány Ágnes Kapitány Gábor szerk., „Jelbeszéd az életünk”, 2., Bp., 2002.



Források és irodalom 382
Faragó–Fábián 1982 – Faragó József – Fábián Imre, Bihari gyermekmondókák, Bukarest, 1982.
Faragó–Fábián 2004 – Faragó József – Fábián Imre, Bihari gyermekmondókák, Nagyvárad, 2004.
Farbaky 2002 – Farbaky Péter, Szatmári György, a mecénás, Akadémiai, Bp., 2002 (Művészettörténeti Füzetek 27.)
Fazekas–Székely 1990 – Fazekas István – Székely Sz. Magdolna, Igézet ne fogja... Szendrey Zsigmond és Szendrey Ákos „babonaszótára” nyomán, Bp., 1990. FdV – Fior di virtù, Le Monnier, Firenze, 1856.
Fejős 1985 – Fejős Zoltán, Hiedelemrendszer, szöveg, közösség (Esettanulmány Karancskeszi példáján), Néprajzi Közlemények, XXVII(1985). Fél–Hofer 1969 – Fél Edit – Hofer Tamás, A magyar népművészet, Bp., 1969.
Ferencz–Palotay 1940 – Ferencz Kornélia – Palotay Gertrúd, Hímzőmesterség, Bp., 1940.
Ferrer – Andrés Ferrer de Valedecebro, Govierno general, moral, y politico, hallado en las aves mas generosas y nobles, sacado de sus naturales virtudes y propiedades, Bernardo de Villa-Diego, Madrid, 1683. Ferro – Giovanni Ferro, Teatro d’Imprese, Giacomo Sarzina, Venezia, 1623.
Földvári 2012 – Földvári Katalin, Csodás gyógyulások Máriapócson a könnyező Szűz Anya kegyhelyén, Debreceni Egyetem Történeti Intézete, Debrecen, 2012 (Történeti tanulmányok 20.)
Főúri ősgalériák 1988 – Főúri ősgalériák, családi arcképek a Magyar Történelmi Képcsarnokból, szerk. Buzási Enikő, kiáll. kat., Magyar Nemzeti Galéria, Bp., 1988.
Frazon–Kertész 2008 – Frazon Zsófia – Kertész László, Te itt áll. A Magyar Művelődési Intézet és Képzőművészeti Lektorátus public art programja, MMI–KL, Bp., 2008.
From Academic Art 2000 – From Academic Art to Popular Pictures. Principles of Representation, Reproduction and Transformation, ed. Nils Georg Brekke, Bergen Museum–University of Bergen, Bergen, 2000.
Fügedi 1982 – Fügedi Márta, Emberfeletti hatalmú lények Mátraderecske faluközösségének hiedelmeiben, Folklór Archívum 4., Bp., 1982.
Fügedi 1993 – Fügedi Márta, Állatábrázolások a magyar népművészetben, Miskolc, 1993 (Officina Musei 1.) Gágyor 1982 – Gágyor József, Megy a gyűrű vándorútra, I–II., Gondolat, Bp., 1982. Gágyor 2002 – Gágyor József, Játékos Állatkert, Lilium Aurum, 2002. Gágyor 2003 – Gágyor József, Csúfondáros könyv, Lilium Aurum, 2003. Gal. – Galénosz
Galavics 1986 – Galavics Géza, Kössünk kardot az pogány ellen. Török háborúk és képzőművészet, Képzőművészeti, Bp., 1986. Galavics 1999 – Galavics Géza, Magyarországi angolkertek, Balassi, Bp., 1999.
Galavics–Marosi–Mikó–Wehli 2001 – Galavics Géza – Marosi Ernő – Mikó Árpád – Wehli Tünde, Magyar művészet a kezdetektől 1800-ig, Corvina, Bp., 2001. Gell. – Gellius, Noctes Atticae (Attikai éjszakák)



Források és irodalom
383
Gerát 2010 – Ivan Gerát, Individual and Collective Narratives of the Artistic Past. The case of the Church of Saint Elizabeth, Kassa (Kosice, SK), in Bonum ut pulchrum. Essays in Art History in Honour of Ernő Marosi on His Seventieth Birthday, ed. L. Varga, L. Beke, A. Jávor, P. Lővei, I. Takács, Argumentum, Bp., 2010, 519–528.
Gergely Mor. – Nagy Szent Gergely, Moralia - Bibliakommentár a Jób könyvéhez, Terebint, Bp., 2015. Gerv. – Gervaise, Bestiaire, in Zambon (idézve: a verssorok alapján).
Gesner – Conrad Gesner, Historia animalium, I–V., 1551–1558, https://www.biodiversitylibrary.org/item/136746#page/7/mode/1up
Gesztelyi 2013 – Gesztelyi Tamás, Intercisai gemmaleletek, in A Debreceni Déri Múzeum évkönyve (Annales Musei Debreceniensis de Friderico Déri nomunati), Debrecen, 2013, 59–75. (A Debreceni Déri Múzeum kiadványai LXXXIV.)
Giovio – Paolo Giovio, Dialogo dell’imprese militari et amorose di monsignor Giovio, vescovo di Nocera con un ragionamento di messer Lodovico Domenichi nel medesimo soggetto, Appresso Guglielmo Roviglio, Lione, 1559.
Gönyei Ébner 1934 – Gönyei Ébner Sándor, Tréfás lakodalmi játékok Csurgónagymartonban, Ethnographia, XLV(1934).
Görög örökség 2009 – Görög örökség. A görög ortodox diaszpóra Magyarországon a XVII–XIX. században, szerk. Szabó Krisztina, kiáll. kat., Budapesti Történeti Múzeum, Bp., 2009. Gróf Bethlen 1858 – Gróf Bethlen Miklós, Önéletírása, I., Pest, 1858, 328–330.
Grynaeus 1962 – Grynaeus Tamás, Nadály és nadályosok, Bp., 1962 (Az Országos Orvostörténeti Könyvtár közleményei 26.) Gub 1996 – Gub Jenő, Erdő-mező állatai a Sóvidéken, Korond, 1996. Guill. Clerc. – Guillaume le Clerc, Li Bestiaires devins, in Zambon.
Gulyás 1980 – Gulyás Éva, A Vendel-kultusz emlékei a Jászságban, Szolnok megyei múzeumi évkönyv 1979–1980, Szolnok, 1980.
Gulyás 1986 – Gulyás Éva, Egy őszi pásztorünnep és európai párhuzamai (Adatok a Vendel-kultusz magyarországi kutatásához), Szolnok, 1986 (Szolnok Megyei Múzeumok Közleményei 42.) Gunda 1977 – Gunda Béla, Daru, in MNL, I., 1977. Gunda 1982 – Gunda Béla, Teknősbéka, in MNL, V., 1982. Györffy 1936 – Györffy István, A kolumbácsi légy eredete, Ethnographia, XLVII(1936).
Györffy 1987 – Györffy István, Nagy Pál Miklós botfaragó pásztor munkái, Ethnographia, XCVIII(1987).
Gyulai 2009 – Gyulai Éva, „Sua alienaque pignora nutrit” – Szapolyai János király impresája, in Omnis creatura significans. Tanulmányok Prokopp Mária 70. születésnapjára, szerk. Tüskés Anna, Centrart, 2009, Bp., 369–374. Hajdu 1971 – Hajdu Gyula, Magyar népi játékok gyűjteménye, Bp., 1971.
Hárs–Romváry 1981 – Hárs Éva – Romváry Ferenc, Modern Magyar Képtár Pécs, Corvina, Bp., 1981.
Hdt. – Hérodotosz, A görög–perzsa háború
Heitelné Móré 2010 – Heitelné Móré Zsuzsa, Dienesmonostora, in Építészet 2010, 878–891.



Források és irodalom 384
Heller 1919 – Heller Bernát, Népies és folklorisztikus elemek Zrínyi Miklós műveiben, Ethnographia, XXX(1919).
Helt. – Heltai Gáspár Aiszóposz-fordításai [1566], in Jankovics József – Kőszeghy Péter, Szentmártoni Szabó Géza szerk., Régi magyar irodalmi szöveggyűjtemény, 2., Balassi, Bp., 2000. Heltai 1987 (2007) – Heltai Gáspár, Száz fabula, Bp., 1987 (2007). Herman 1901 – Herman Ottó, A madarak hasznáról és káráról, Bp., 1901.
Herman 2003 – Herman Ottó, Arany, Tompa, Petőfi és a népköltés madárvilága, vál. sar Schelken Pálma, Bp., 2003. Hes. Op. – Hésziodosz, Opera et Dies (Munkák és napok) Hes. Theog. – Hésziodosz, Theogónia (Istenek születése)
Hild. – Hildegardis Bingensis, Liber subtilitatum diversiarum naturam creaturarum, Carocci, Roma, 2011.
Hobbes – Thomas Hobbes, Leviatán (vagy az egyházi és világi állam formája és hatalma (1651), Bp., Kossuth, 1999. Hofer 1951 – Hofer Tamás, XVIII. századi méhész-hiedelmek, Ethnographia, LXII(1951).
Holló 1934 – Holló Domonkos, A garabonciás diák alakja a magyar néphagyományban, Ethnographia, XLV(1934).
Hom. Hymn. – homéroszi himnuszok Hom. Hymn. Aphr. – homéroszi himnusz Aphroditéhez Hom. Il. – Homérosz, Íliász Hom. Od. – Homérosz, Odüsszeia
Honti 1962 – Honti János, Mesék és mítoszok halálról és halhatatlanságról. Válogatott tanulmányok, Bp., 1962.
Hoppál 1976 – Hoppál Mihály, Széki hiedelemtörténetek, Folklór Archívum 5., Bp., 1976 Hoppál 1979 – Hoppál Mihály, Gyermekijesztő, in MNL, II., 1979.
Hoppál–István 1973 – Hoppál Mihály – István Lajos, Korondi székely hiedelmek, mondák és anekdoták, Folklór archívum 1., Bp., 1973 Hor. Ars p. – Horatius, Ars poetica Hor. Carm. – Horatius, Carmina (Ódák) Hor. Epist. – Horatius, Epistulae (Levelek) Hor. Epod. – Horatius, Epodi (Epódoszok) Hor. Sat. – Horatius, Satirae (Szatírák)
Horap. – Horapollo l’Egiziano, Trattato sui geroglifici, Testo, traduzione e commento a cura di Franco Crevatin e Gennaro Tedeschi, Università di Napoli „L’Orientale”, Napoli, 2002.
Horváth 1921 – Horváth Sándor, A Physiologus (A természetismerő, a természetbúvár). Kútfőtanulmány, Ethnographia, XXXII(1921). Horváth 1976 – Horváth György, Dési Huber István, Gondolat, Bp., 1976. Hosszú 1988a – Hosszú Ferenc szerk., Gém, in Új Magyar Tájszótár, II., Bp., 1988. Hosszú 1988b – Hosszú Ferenc szerk., Gémes, in Új Magyar Tájszótár, II., Bp., 1988. Hosszú 2010a – Hosszú Ferenc szerk., Tengelic, in Új Magyar Tájszótár, V., Bp., 2010.



Források és irodalom
385
Hosszú 2010b – Hosszú Ferenc szerk., Tiglinó, in Új Magyar Tájszótár, V., Bp., 2010.
Hrab. Maur. Allegoriae – Hrabanus Maurus, Allegoriae in Sacram Scripturam, in Patrologia latina, éd. Jacques-Paul Migne, Garnier, Parisiis, 1844–1855, Patrologia Latina, vol. 112 coll. 904B.
Hrab. Maur. Univ. – Hrabanus Maurus, De universo, in Patrologia latina, éd. Jacques-Paul Migne, Garnier, Parisiis, 1844–1855, Patrologia Latina, vol. 111, col. 220A.
Hugo Folieto – Hugo de Folieto, De bestiis et aliis rebus, in Patrologia latina, éd. JacquesPaul Migne, Garnier, Parisiis, 1844–1855, Patrologia Latina, vol. 177, coll. 13.56. Hugo Folieto, Aviarium – Hugo de Folieto, De avibus, in Zambon.
Hunyadi Mátyás 2008 – Hunyadi Mátyás, a király. Hagyomány és megújulás a királyi udvarban 1458–1490, szerk. Farbaky Péter – Spekner Enikő – Szende Katalin – Végh András, Budapesti Történeti Múzeum, Bp., 2008. Hyg. Fab. – Hyginus, Fabulae Ipolyi 1854 – Ipolyi Arnold, Magyar Mythológia, Pest, 1854. Ipolyi 1929 – Ipolyi Arnold, Magyar Mythologia, Bp., 1929. Irodalmi Szemle – ISz
István 2013 – István a szent király, szerk. Kerny Terézia – Smohay András, Székesfehérvári Egyházmegyei Múzeum, Székesfehérvár, 2013.
Istvánffy 1890 – Istvánffy Gyula, Egy török és egy palócz népmese rokonsága, Ethnographia, I(1890).
Istvánffy 1902 – Istvánffy Gyula, Liptói tót babonák, Ethnographia, XIII(1902). ItK – Irodalomtörténeti Közlemények Iuv. – Iuvenalis
Jávor 2004 – Jávor Anna, Johann Lucas Kracker. Egy késő barokk festő Közép-Európában, Enciklopédia, Bp., 2004.
Jékely 2010 – Jékely Zsombor, A Lackfi család pálos temploma Csáktornya mellett, in Építészet 2010, 164–211.
Jeremić 2010 – Miroslav Jeremić, Sirmium – Civitas Sancti Demetrii, in Építészet 2010, 604–633. Jonstonus – Joannes Jonstonus, Historiae naturalis de quadrupedibus, Amsterdam, 1657.
Juhász–Kresz 1990 – Juhász Antal – Kresz Mária, Szűcs- és szűrhímzés, in Juhász Antal szerk., Csongrád megye népművészete, Bp., 1990.
K. Csilléry 1977 – K. Csilléry Klára, Állatalakok, in MNL, I., 1977. K. Csilléry 1980 – K. Csilléry Klára, Madár, in MNL, III., 1980. K. Csilléry 1981a – K. Csilléry Klára, Palóc áttört bútor, in MNL, IV., 1981. K. Csilléry 1981b – K. Csilléry Klára, Sellő, in MNL, IV., 1981.
K. Posonyi 1927 – K. Posonyi Erzsébet, Erdélyi János és a népköltészet III., Ethnographia, XXXVIII(1927). Kallim. Epigr. – Kallimakhosz, Epigrammata
Kallim. Hymn. Del. – Kallimakhosz, Himnusz Déloszhoz
Kálmány 1881 – Kálmány Lajos, Szeged népe I. Ős Szeged népköltése, Arad, 1881.
Kálmány 1891 – Kálmány Lajos, Szeged népe III. Szeged vidéke népköltése, Szeged. 1891.



Források és irodalom 386
Kálmány 1893 – Kálmány Lajos, Világunk alakulása nyelvhagyományainkban. Mythológiai tanulmány, Szeged, 1893.
Kálmány 2009 – Kálmány Lajos, Magyar hitvilág. Válogatott tanulmányok, Szeged–Pécska, 2009.
Kálmány 2015 – Kálmány Lajos, Alföldi gyűjtés, közr. Forrai Ibolya – Raffai Judit, Bp., 2015. Kandra 1897 – Kandra Kabos, Magyar Mythologia, Eger, 1897. Kandra 2006 – Kandra Kabos, Magyar mitológia, Bp., 2006.
Kaposi–Maácz 1958 – Kaposi Edit – Maácz László, Magyar népi táncok és táncos népszokások, Bp., 1958.
Kára 1973 – Kára Judit, Nagydobronyi szokások és hiedelmek, Folklór Archívum 1., Bp., 1973
Kardos 1955 – Kardos László, Jegyzetek a volt uradalmi cselédség kultúrájának és életmódjának alakulásáról (Szentgyörgypuszta), Ethnographia, LXVI (1955).
Katona 1903 – Katona Lajos, Magyar népmese-typusok, Ethnographia, XIV(1903), 125–138. Katona 1981 – Katona Imre, Summásdal, summásnóta, in MNL, IV., 1981. Katona 1982 – Katona Lajos, Folklór-kalendárium, Bp., 1982.
Katona 1994 – Katona Imre, Esővarázslás és állatviadal a csongrádi gyermekjátékokban, in Oppidum, Csongrád, 1994.
Katona 2013 – Katona, Anikó, Ungarische Plakate des Ersten Weltkriegs: Ikonografie des Propaganda – im internationalen Kontext, in Hungary in Context. Studies on Art and Architecture, ed. A. Tüskés – Á. Tóth – M. Székely, CentrArt, Bp., 2013, 211–224.
Kép és kereszténység 2014 – Kép és kereszténység. Vizuális médiumok a középkorban, szerk. Bokody Péter, Pannonhalmi Főapátság, Pannonhalma, 2014.
Kerényi szerk. 1951 – Kerényi György szerk., Magyar Népzene Tára I. Gyermekjátékok, Bp., 1951.
Kerényi szerk. 1953 – Kerényi György szerk., Magyar Népzene Tára II. Jeles napok, Bp., 1953.
Keresztény Múzeum 1993 – Keresztény Múzeum Esztergom, összeáll. és bev. Cséfalvay Pál, Corvina, Bp., 1993.
Kerny 2007 – Kerny Terézia, A szepeshelyi főoltár magyar szent királyokat ábrázoló táblaképe, in Szent Imre 2007, 99–105.
Keszeg 1981 – Keszeg Vilmos, A mezőségi Detrehemtelep népi gyógyászata, Bukarest, 1981 (Népismereti Dolgozatok.) Keszeg 2014 – Keszeg Vilmos, Mezőségi hiedelmek, Kolozsvár, 2014. Kicsi 2010 – Kicsi Sándor András, Az ördög és az Isten állata, Holmi, XX(2010).
Kicsi 2016 – Kicsi Sándor András, A denevér a magyar néphitben és népi gyógyászatban, Orvostörténeti Közlemények, 2016.
Kicsi–Magyar 2007 – Kicsi Sándor András – Magyar László András, A @-tól az egyszarvúig. Zoohistóriai érdekességek, Bp., 2007.
Kieselbach 2003 – Kieselbach Tamás, Modern magyar festészet 1892–1919, Kieselbach Galéria, Bp., 2003.



Források és irodalom
387
Kieselbach 2004 – Kieselbach Tamás, Modern magyar festészet 1819–1964, Kieselbach Galéria, Bp., 2004.
Kisbán 1991 – Kisbán Eszter, Az ételválaszték történeti alakulása, in Balassa Iván szerk., Anyagi kultúra. Magyar Néprajz 3., Bp., 1991.
Kiss–Papp 1967 – Kiss Lajos – Papp László szerk., Csalogány, in A magyar nyelv történeti-etimológiai szótára, I., Bp., 1967.
Kiss 1954 – Kiss Lajos, Nagyhalász, Ethnographia, LXV(1954).
Kiss 2014 – Kiss szerk., Kis magyar tájszótár – 5800 népies és tájnyelvi szó magyarázata, Bp., 2014.
Knapp 2000 – Knapp Éva, Officium Rákóczianum. Az I. Rákóczi Ferencről elnevezett imádságoskönyv története és nyomtatott kiadásai, Borda Antikvárium, Bp., 2000.
Knapp 2001a – Knapp Éva, „Gyönyörű volt szál alakja”. Szent István király ikonográfiája a sokszorosított grafikában, Borda Antikvárium, Bp., 2001.
Knapp 2001b – Knapp Éva, Pietás és literatúra. Irodalomkínálat és művelődési program a barokk kori társulati kiadványokban, Universitas, Bp., 2001.
Knapp 2003 – Knapp Éva, Irodalmi emblematika Magyarországon a XVI–XVIII. században, Universitas, Bp., 2003.
Knapp 2007 – Knapp Éva, „A Lói Tanáts Zabolázója”. Második kötés: Berei Farkas András munkáinak bibliográfiája, Borda Antikvárium, Zebegény, 2007.
Knapp–Tüskés 2003 – Éva Knapp – Gábor Tüskés, Emblematics in Hungary. A study of the history of symbolic representation in Renaissance and Baroque literature, Niemeyer, Tübingen, 2003.
Knapp–Tüskés 2004 – Knapp Éva – Tüskés Gábor, Populáris grafika a 17–18. században, Balassi, Bp., 2004. Kodolányi 1957 – Kodolányi János, ifj., Baranyai szőttesek, Pécs, 1957.
Kolozsvári 2014 – Kolozsvári Marianna, Bálint Endre. A nyolcadik templom, kiáll. kat., Magyar Nemzeti Galéria, Bp., 2014. Korán – Korán, Bp., Helikon Kiadó, 1987, ford. Simon Róbert
Kovács 1898 – Kovács János, A kuruzslás eszközei a szegedi boszorkány-perekben II., Ethnographia, IX(1898).
Kovács 1901 – Kovács János, Szeged és népe. Szeged ethnographiája, Dugonics Társaság, Szeged, 1901. Kovács 1938 – Kovács László, Egér mint eketalyiga-kenőcs, Néprajzi Értesítő, XXIX(1938).
Kovács 1958 – Kovács Ágnes, A magyar állatmesék típusmutatója, Néprajzi Közlemények, 3/3(1958). Kovács 1976 – Kovács Soma, Kalotaszegi népi gyógymódok, Folklór Archívum 5., Bp., 1976. Kovács 1977 – Kovács Ágnes, Angyalbárányok, in MNL, I., 1977. Kovács 1980 – Kovács Ágnes, Kígyókirály kincse, in MNL, III., 1980. Kovács 1981 – Kovács Ágnes, Nyelvtörő, gyorsmondóka, nyelvgyötrő, in MNL, IV., 1981. Kovács 1982 – Kovács Ágnes, Tücsöklakodalom, in MNL, V., 1982.
Kovács 1983 – Kovács Éva, A Mátyás-kálvária az Esztergomi Főszékesegyház Kincstárában, Helikon–Corvina, Bp., 1983.



Források és irodalom 388
Kovács 1987 – Kovács Antal, Járok-kelek gyöngyharmaton... Növény- és állatnevek a Felső-Szigetköz tájnyelvében, Mosonmagyaróvár, 1987 (Mosonmagyaróvári Helytörténeti Füzetek 6.)
Kovács 1998 – Kovács Éva, Species modus ordo. Válogatott tanulmányok, Szt. István Társulat, Bp., 1998.
Kovács 2003 – Kovács András, Késő reneszánsz építészet Erdélyben 1541–1720, Teleki László Alapítvány – Polis Könyvkiadó, Bp. – Kolozsvár, 2003.
Kovács szerk. 1982 – Kovács Ágnes szerk., Magyar népmesekatalógus 1. – A magyar állatmesék katalógusa, Bp., 1982.
Kovács szerk. 1984 – Kovács Ágnes szerk., Magyar népmesekatalógus 4. – A magyar novellamesék típusai, Bp., 1984.
Kovács szerk. 1989 – Kovács Ágnes szerk., Magyar népmesekatalógus 2. – A magyar tündérmesék típusai, Bp., 1989.
Körner 2009 – Körner, Stefan, Fraknó vára. Az Esterházy hercegek trezorja, Brandstätter Verlag, Wien, 2009.
Kötse 1890 – Kötse István, Népélet és népszokások Baranyamegyében, Ethnographia, I(1890).
Középkori falképek 2008 – Középkori falképek Erdélyben. Értékmentés a Teleki László Alapítvány támogatásával, szerk. Kollár Tibor, Teleki László Alapítvány, Bp., 2008.
Kresz 1957 – Kresz Mária, A gyermekek és fiatalok viselete a kalotaszegi Nyárszón, Néprajzi Értesítő, XXXIX(1957).
Kriza 1911 – Kriza János, Erdélyi Tájszótár, Az Erdélyi Helikon Barátai Kiadása, 1911.
Kriza 1975 – Kriza János, Vadrózsák. Kriza János székely népköltési gyűjteménye Faragó József gondozásában, Kriterion, Bukarest, 1975. Kriza 1979 – Kriza Ildikó, Gyáva szerető, in MNL, II., 1979.
Krúdy 1971 – Krúdy Gyula, Miért járják a rókatáncot?, in Krúdy Zsuzsa szerk., Pesten lakott egy fuvolás, Zeneműkiadó, Bp., 1971.
Kunt 2003 – Kunt Ernő, Az utolsó átváltozás. A magyar parasztság halálképe, Hamvas könyvek, Bp., 2003.
L. Kovásznai 1989 – L. Kovásznai Viktória, Borsos Miklós, Képzőművészeti Kiadó, Bp., 1989.
Lackner 2008 – Lackner Mónika, Vászonhímzések, in Fejős Zoltán szerk., Legendás lények, varázslatos virágok – a közkedvelt reneszánsz, Bp., 2008. Lajos 1979 – Lajos Árpád, Játékkezdő, in MNL, II., 1979.
Lammel–Nagy 1985 – Lammel Annamária – Nagy Ilona, Parasztbiblia. Magyar népi biblikus történetek, Gondolat, Bp., 1985.
Lammel–Nagy 1995 – Lammel Annamária – Nagy Ilona, Parasztbiblia. Magyar népi biblikus történetek, Osiris, Bp., 1995.
Lammel–Nagy 2001 – Lammel Annamária – Nagy Ilona, Parasztbiblia, Osiris, Bp., 2001. Lázár 2005 – Lázár Katalin, Népi játékok, Planétás Kiadó, Bp., 2005.
Lázár 2008 – Lázár Katalin, Gyertek, gyertek játszani! IV. Játékközlés: Alföld, Eötvös József Könyvkiadó, Bp., 2008.



Források és irodalom
389
LCI – Lexikon der christlichen Ikonographie, 1–4. Allgemeine Ikonographie, Hgg. Engelbert Kirschbaum, Herder, Rom–Freiburg–Basel–Wien, 1968–1972.
Legendás lények 2008 – Legendás lények, varázslatos virágok – a közkedvelt reneszánsz, szerk. Fejős Zoltán, kiáll. kat., Néprajzi Múzeum, Bp., 2008.
Lengyel 1982 – Lengyel Dénes, Almos vezér születésének mondája, Ethnographia, XCIII(1982).
Leo. Best. – Leonardo da Vinci, Bestiárium, in Vígh Éva, Állatszimbolika a közép- és újkori Itália irodalmában, Lazi Kiadó, Szeged, 2018, 142–150.
Lib. Monstr. – Liber monstrorum de diversis generibus. Libro delle mirabili difformità, a cura di Corrado Bologna, Bompiani, Milano, 1977.
Liber discipulorum, 2011 – Liber discipulorum. Tanulmányok Kovács András 65. születésnapjára, szerk. Kovács Zsolt – Sarkadi Nagy Emese – Weisz Attila, Erdélyi Múzeum Egyesület – Entz Géza Alapítvány, Kolozsvár, 2011 Liv. – Livius, A római nép története a város alapításától
Lővei 1990 – Lővei Pál, Der ungarische Drachenorden, in Die Ritter, kiáll. kat., Burg Güssing, 1990, 64–67.
Lővei 2006 – Lővei Pál, Uralkodói lovagrendek a középkorban, különös tekintettel Zsigmond Sárkányrendjére, in Sigismundus rex et imperator. Művészet és kultúra Luxemburgi Zsigmond korában 1387–1437, kiáll. kat., szerk. Takács Imre, Bp.–Luxemburg, 2006, 251–263. Luc. Phar. – Lucanus, Pharsalia Lucar. – Alcibiade Lucarini, Imprese, Siena, 1629. Luk. De mort. Peregr. – Lukianosz, De morte Peregrini (Peregrinosz halála) Luk. Dial. mar. – Lukianosz, Dialogi marini (Tengeri istenek párbeszédei) Luk. Ver. Hist. – Lukianosz, Verae historiae (Igaz történetek)
Lukácsy 1994 – Lukácsy Sándor, Magyar bestiárium. Állatszimbólumok a magyar irodalomban, Holmi, 9(1994), 1306–1318.
Luková–Vyskupová 2013 – Jana Luková – Martina Vyskupová, Ave Mária. Marianska ikonografia v zbierkach Galérie mesta Bratislavy, Bratislava, 2013.
Lükő 1987 – Lükő Gábor, A magyar lélek formái, Pannónia könyvek, Bp., 1987 (reprint). Maácz 1980 – Maácz László, Kígyótánc, in MNL, III., 1980.
Magyar 2007 – Magyar László András, A repülőkenőcs. Érdekességek az egészséges és beteg test, az orvoslás és a kuruzslás történetéből, Gondolat, Bp., 2007.
Magyar Anjou 1975 – Magyar Anjou Legendárium, hasonmás kiadás, bev., összeáll. Levárdy Ferenc, Magyar Helikon – Corvina, Bp., 1975.
MNL 1977–1982 – Magyar Néprajzi Lexikon, főszerk. Ortutay Gyula, Akadémiai, Bp., 1977–1982.
Magyar szentek 2000 – Magyar szentek tisztelete és ereklyéi, szerk. Cséfalvay Pál – Kontsek Ildikó, kiáll. kat., Keresztény Múzeum, Esztergom, 2000.
Magyar Vadak 2006 – Magyar Vadak Párizstól Nagybányáig 1904–1914, szerk. Passuth Krisztina – Szücs György, Magyar Nemzeti Galéria, Bp., 2006.
Majtényi 1999 – Majtényi Zoltán szerk., A griffmadár ajándéka, in Tündér mesék – Hajnalcsillag, Unikornis Kiadó, Bp. (Nagy mesemondók 12.)



Források és irodalom 390
MAMŰL – Magyar Művelődéstörténeti Lexikon, Középkor és kora újkor, I–XIV., főszerk. Kőszeghy Péter, szerk. Tamás Zsuzsa, Balassi, Bp., 2003–2014, http://mamul.btk.mta.hu
Manga 1968 – Manga János, Magyar duda – Magyar dudások a XIX–XX. században, in Manga 1977 Manuel Philes – Manuel Philes, De animalium proprietate Mar. Amor.= Mare amoroso, in Morini.
Maradandóság 2004 – Maradandóság és változás. Művészettörténeti konferencia, Ráckeve, 2000, MTA Művészettörténeti Kutatóintézet – Képző- és Iparművészeti Lektorátus, Bp., 2004.
Marczell 1994 – Marczell Béla, A Csallóköz hiedelemvilága, Gyurcsó István Alapítvány, Dunaszerdahely, 1994.
Margalits 1896 – Margalits Ede, Magyar közmondások és közmondászerű szólások, Bp., 1896.
Mariazell 2004 – Mariazell és Magyarország. Egy zarándokhely emlékezete, szerk. Farbaky Péter – Serfőző Szabolcs, Budapesti Történeti Múzeum, Bp., 2004.
Marin-Barutcieff 2013 – Silvia Marin-Barutcieff, Master and Disciple: Family Tradition, Professional Solidarity and Artistic Innovation. Romanian Painters Either Side of the Carpathians and the Depiction of Saint Christopher (1730-1850), in Daniel Dumitran – Valer Moga eds., Economy and Society in Central and Eastern Europe. Territory, Population, Consumption, LIT Verlag, Münster, 2013, 241–257.
Markó 1906 – Markó László, Ezópusi mesék, Hornyánszky Viktor cs. és kir. udvari Könyvnyomdája, Bp., 1906.
Markos 1987 – Markos Gyöngyi, Szerelmi jóslások Makón és környékén, Múzeumi Kutatások Csongrád Megyében, 1986, Makó, 1987.
Marosi 2010 – Marosi Ernő, Zágráb, az internacionális gótika szobrászatának központja, in Építészet 2010, 58–101. Martin 1977 – Martin György, Cinege, in MNL, I., 1977. Máté 1899 – Máté Lajos, Lakodalmi szokások hajdúnánáson, Ethnographia, X(1899).
Mátéffy 2013 – Mátéffy Atilla, Az Árpád-ház szerepe a csodaszarvas-történetek európai elterjedésében, Ethnographia, 1(2013).
Matthias Corvinus 1982 – Matthias Corvinus und die Renaissance in Ungarn 1458–1541, hrsg. Gottfried Stangler – Moritz Csáky – Richard Perger – Andrea Jünger, Schallaburg, 1982 (Katalog des Niederösterreichischen Landesmuseums 118.)
Mátyás király 2008 – Mátyás király öröksége. Késő reneszánsz művészet Magyarországon (16–17. század), szerk. Mikó Árpád – Verő Mária, Magyar Nemzeti Galéria, Bp., 2008. MÉ – Művészettörténeti Értesítő
Menalo 2006 – Romana Menalo, Ranosrednjovjekovna Skulptura. Early Medieval Sculpture, Archeološki Muzej u Zagrebu, Dubrovački Muzeji, 2006.
Merényi 1861 – Eredeti népmesék, összegyűjtötte Merényi László, kiadja Heckenast Gusztáv, 1861 Pest
Miskolczi 1702 – Miskolczi Gáspár, Egy jeles Vad-Kert avagy az oktalan állatoknak historiája, Lőcse, 1702.



Források és irodalom
391
Mona 1959 – Mona Ilona, Népdalszöveg rendszerezés és népdalszöveg tipológia, Ethnographia, LXX(1959)
Mons Sacer 1996 – Mons Sacer 996–1996. Pannonhalma 1000 éve, I–III., szerk. Takács Imre, Pannonhalmi Főapátság, Pannonhalma, 1996.
Moór 1933a – Moór Elemér, Az állattartással kapcsolatos szokások, hiedelmek és babonák Rábagyarmaton, Ethnographia, XLIV(1933/1–2).
Moór 1933b – Moór Elemér, A ház karbantartásával kapcsolatos szokások, Ethnographia, XLIV(1933). Morini 1996 – Bestiari medievali, a cura di Luigina Morini, Torino, Einaudi. Móser 1994 – Móser Zoltán, Jelek és ünnepek, Fekete Sas Kiadó, Bp., 1994.
Műtárgyak 2014 – Műtárgyak a fraknói Esterházy-kincstárból az Iparművészeti Múzeum gyűjteményében, szerk. Szilágyi András, kiáll. kat., Iparművészeti Múzeum, Bp., 2014.
Művészet 2016 – Művészet és mesterség. Tisztelgő kötet R. Várkonyi Ágnes emlékére, II., szerk. Horn I. – Lauter É. – Várkonyi G. – Hiller I. – Szirtes Zs. – Balogh Zs. – Pásztor K. – Tamás M., L’Harmattan, Bp., 2016.
Nagy 1900 – Nagy József, Hegyhátvidéki (Vas megyei) népszokások, Ethnographia, XI(1900). Nagy 1958 – Nagy Olga, A három táltos varjú, Bukarest, 1958.
Nagy 1969 – Nagy Ilona, A magyar Noé-történetek nemzetközi kapcsolatai és műfaji kérdései, in Ortutay Gyula szerk., Népi kultúra – Népi társadalom, II–III., Bp., 1969, 215–224. Nagy 1980 – Nagy Ilona, Kígyóvőlegény, in MNL, III., 1980. Nagy 1981 – Nagy Ilona, Pók keresztje, in MNL, IV., 1981.
Nagy 1998 – Nagy Ilona, Mária-legendák az apokrif evangéliumoktól a XX. századi folklórig, Ethnographia, CIX(1998). Nagy–Papp 1957 – Nagy Miklós – Papp István, Bivalytenyésztés, Bukarest, 1957.
Nagy Czirok 1965 – Nagy Czirok László, A lótenyésztés múltja és jelene a Kiskunságon, Néprajzi Közlemények, 10(1965/1–2).
Nagybákay 1965 – Nagybákay Péter, Veszprémi és Veszprém megyei céhkorsók, in Éri István szerk., A Veszprém Megyei Múzeumok Közleményei 4., Veszprém, 1965.
Nemes 1901 – Nemes Mihály, A ruthén néphit köréből, Ethnographia, XII(1901/1). Németh 1976 – Németh Lajos, Kondor Béla, Corvina, Bp., 1976.
Nyáry 1915 – Nyáry Albert, XVII. századi ráolvasások és kuruzsló szokások, Ethnographia, XXVI(1915). Olsvai Imre szerk. 1987 – Magyar Népzene Tára, 7. kötet, szerk. Olsvai Imre, Bp., 1987.
Ortutay Gyula szerk., Népi kultúra – Népi társadalom, szerk. Ortutaty Gyula, I., Akadémiai, Bp., 1968, 127–186. O. Nagy 1966 – O. Nagy Gábor, Magyar szólások és közmondások, Bp., 1966. O. Nagy 1985 – O. Nagy Gábor, Magyar szólások és közmondások, Gondolat, Bp., 1985. O. Nagy 2010 – O. Nagy Gábor, Magyar szólások és közmondások, Akkord Kiadó, Bp., 2010. Olsvai 1987 – Olsvai Imre szerk., Magyar Népzene Tára, VII., Bp., 1987. Opp. Hal. – Oppianosz, Haliéutika Ov. Ars am. – Ovidius, Ars amatoria (A szerelem művészete)



Források és irodalom 392
Ov. Fast. – Ovidius, Fasti (Római naptár) Ov. Her. – Ovidius, Heroides (Hősnők levelei) Ov. Met. – Ovidius, Metamorphoses (Átváltozások)
Óváry 1924 – Óváry Zoltán, „Rózsa és Ibolya.” Arany János verses népmeséje, Ethnographia, XXXIV–XXXV(1925).
ÖZKD – Österreichische Zeitschrift für Kunst und Denkmalpflege
Paczolay 1991 – Paczolay Gyula, 750 magyar közmondás, Veszprémi Nyomda Kft., Veszprém, 1991. Pais 1977 – Pais Dezső ford., Anonymus. Gesta Hungarorum, Helikon, Bp., 1977.
Paládi-Kovács 1990 – Paládi-Kovács Attila főszerk., Magyar Néprajz, VII., Akadémiai, Bp., 1990.
Pálosaink 2014 – Pálosaink, a fehér barátok, szerk. Sudár Annamária – Sarbak Gábor, Magyar Pálos Rend – Országos Széchényi Könyvtár, Pécs–Bp., 2014. Pál–Újvári 1997 – Pál József – Újvári Edit szerk., Szimbólumtár, Balassi, Bp., 1997. Pál–Újváry 2001 – Pál József – Újvári Edit szerk., Szimbólumtár, Balassi, Bp., 2001.
Pannonia Regia 1994 – Pannonia Regia. Művészet a Dunántúlon 1000–1541, szerk. Mikó Árpád – Takács Imre, Magyar Nemzeti Galéria, Bp., 1994. Papp 2008 – Papp József, Hortobágy, Magyar Néprajzi Könyvtár, Debrecen, 2008.
Papp 2010 – Papp Szilárd, Határtalan történet – két szentségház a Muraközből, in Építészet 2010, 122–163.
Paradisum plantavit 2001 – Paradisum plantavit. Bencés monostorok a középkori Magyarországon, kiáll. kat., szerk. Takács Imre, Pannonhalma, 2001. Paus. – Pauszaniasz
Pázmány 1768 – Pázmány Péter: Prédikáció Szent János méltóságáról, in A római anyaszentegyház szokásából minden vasárnapra, és egynéhány ünnepekre rendelt evangéliumokról prédikációk, Nagyszombat, 1768.
PdB – Pierre de Beauvais, Bestiaire, in Zambon. (rövid változat)
PdB vers. – Pierre de Beauvais, Bestiaire, éd. Craig Baker, Honoré Champion Éditeur, Paris, 2010 (hosszú változat).
Péntek 1979 – Péntek János, A kalotaszegi népi hímzés és szókincse, Kriterion, Bukarest, 1979. Pesti 1980 – Pesti Gábor, Esopus fabulái Pesti Gábor szerint, Magvető, Bp., 1980.
Petánovics 2003 – Petánovics Katalin, Vajkai Aurél érdemei az ősfoglalkozások (gyűjtögetés, vadászat, halászat) vizsgálatában, in S. Lackovits Emőke szerk., Emlékkötet Vajkai Aurél születésének századik évfordulójára, Veszprém, 2003.
Petercsák 2005 – Petercsák Tivadar szerk., Heves megye népművészete, Eger, 2005. Petron. Sat. – Petronius, Satyricon Phaedr. – Phaedrus PhdTh. – Philippe de Thaun, Bestiaire, in Zambon. Phys.– Physiologus, Helikon, Bp., 1986. Phys. gr. – Fisiologo greco, in Zambon. Phys. lat. B. – Physiologus latinus, Versio B, in Zambon.



393 Források és irodalom
Phys. lat. B-Is. – Physiologus latinus, Versio B.Is, in Zambon. Phys. lat. C. – Physiologus latinus, in Zambon. Phys. lat. Y. – Physiologus latinus, Versio Y, in Zambon. Phys. ónémet – Der altdeutsche Physiologus, in Zambon. Phys. Teb. – Physiologus Theobaldi, in Zambon.
Picin. – Filippo Picinelli, Mondo simbolico e sia Università d’Imprese scelte, spiegate, ed illustrate, Stampatore Archiepiscopale, Milano, 1653.
Pier. Valer. – Pierio Valeriano, Ieroglifici overo Commentarii delle occulte significationi de gl’Egittij, & altre nationi, Combi, Venezia, 1625.
Pigler 1974 – Andor Pigler, Barockthemen. Eine Auswahl von Verzeichnissen zur Ikonographie des 17. und 18. Jahrhunderts, Akadémiai, Bp., 1974. Pl. Pol. – Platón, Politeia (Állam) Plaut. Merc. – Plautus, Mercator (A kalmár) Plin. NH – Plinius (idősebb), Naturalis historia (Természetrajz) Plut. De Is. et Os. – Plutarkhosz, De Iside et Osiride (Ízisz és Oszirisz) Plut. De soll. an. – Plutarkhosz, De sollertia animalium Plut. Quaest. conv. – Plutarkhosz, Quaestiones convivales
Plut. Vit. Kim. – Plutarkhosz, Vitae Parallelae (Párhuzamos életrajzok) Plutarkhosz 1986 – Plutarkhosz, Iszisz és Oszirisz, Európa, Bp., 1986. Pócs 1964 – Cs. Pócs Éva, Zagyvarékas néphite, Néprajzi Közlemények, IX(1964/3–4.). Pócs 2012 – Pócs Éva szerk., Hiedelemszövegek, Balassi, Bp., 2012.
Polemón – Marcus Antonius Polemón, A fiziognómiáról, II., in Vígh Éva, „Természeted az arcodon”. A fiziognómia története az ókortól a XVII. századig, JATEPress, Szeged, 2006, 35–44. Prokopp 2002 – Prokopp Mária, Középkori freskók Gömörben, Méry Ratio, 2002. Prop. – Propertius
Puskás 2008 – Puskás Bernadett, A görög katolikus egyház művészete a történelmi Magyarországon. Hagyomány és megújulás, Szent Atanáz Görög Katolikus Hittudományi Főiskola, Nyíregyháza, 2008.
Rácz 2012 – Rácz János, Tengelic, tengelice, in Állatnevek enciklopédiája. A gerincesek elnevezéseinek eredete, az állatok kultúrtörténete, néprajza és mitológiája, Tinta, Bp., 2012.
Rácz 2016 – Rácz György, „Pelikán a fiaival” A Batthyány család címere a középkorban, Művészet, (2016), 103–113.
Radocsay 1955 – Radocsay Dénes, A középkori Magyarország táblaképei, Akadémiai, Bp., 1955.
Radocsay 1977 – Radocsay Dénes, Falképek a középkori Magyarországon, Corvina, Bp., 1977. Rados 1938 – Rados Jenő, Magyar oltárok, Királyi Magyar Egyetemi Nyomda, Bp., 1938. RdF – Richard de Fournival, Li Bestiaire d’amours, in Morini. Réső Ensel 1866 – Réső Ensel Sándor, Magyarországi népszokások, Bp., 1866. Ricci 1626 – Vincenzo Ricci, Geroglifici morali, Roncagliolo, Napoli, 1626.



Források és irodalom 394
Ripa 1618 – Cesare Ripa, Iconologia, Tozzi, Padova, 1618.
Rippl-Rónai 1998 – Rippl-Rónai József gyűjteményes kiállítása, szerk. Bernáth Mária Nagy Ildikó, Magyar Nemzeti Galéria, Bp., 1998. Róheim 1911 – Róheim Géza, Sárkányok és sárkányölő hősök, Ethnographia, XXII (1911). Róheim 1913 – Róheim Géza, A halálmadár, Ethnographia, XXIV. Róheim 1918 – Róheim Géza, Psychoanalysis és ethnologia II., Ethnographia, XXIX (1918).
Rostás 2000 – Rostás Tibor, A veszprémi úgynevezett Gizella-kápolna épülete a 13. században, in Tanulmányok Tóth Sándor 60. születésnapjára, szerk. Rostás Tibor – Simon Anna, Bp., 2000, 61–81.
Rostás 2010 – Rostás Tibor, Három drávántúli emlék a 13. századból, in Építészet 2010, 212–287.
Rózsa 1998 – Rózsa György, Grafikatörténeti tanulmányok, Akadémiai, Bp., 1998 (Művészettörténeti Füzetek 25.)
S. Lackovits 2000 – S. Lackovits Emőke, Az egyházi esztendő jeles napjai, ünnepi szokásai a bakonyi és Balaton-felvidéki falvakban, Bálint Sándor emlékére, Veszprém Megyei Múzeumi Igazgatóság Kiadása, Veszprém, 2000.
S. Lackovits–Egervári 2005 – S. Lackovits Emőke – Egervári Márta, Hímzések a Laczkó Dezső Múzeum Néprajzi Gyűjteményében. Hímzéssel díszített kultikus és ünnepi textíliák a Bakonyból és a Balaton-Felvidékről, Veszprém Megyei Múzeumi Igazgatóság, Veszprém, 2005.
Saavedra Fajardo 1988 – Diego de Saavedra Fajardo, Empresas políticas, Editorial Plantea, Barcelona, 1988.
Sáfrány 1992 – Sáfrány Zsuzsa, Egy téma változatai. „A vadász temetése”, Ethnographia, CIII (1992). Sándor 1977a – Sándor István, Emese, in MNL, I., 1977. Sándor 1977b – Sándor István, Címermondák, in MNL, I., 1977.
Sarkadi Nagy 2009 – Sarkadi Nagy Emese, Jegyzetek az almakeréki oltár történetéhez, in Colligite fragmenta! Örökségvédelem Erdélyben, ELTE BTK Művészettörténeti Intézeti Képviselet, Bp., 2009, 231–241. Sárosi 1962 – Sárosi Bálint, A magyar népi furulya, Ethnographia, LXXIII(1962). Seibert 1986 – A keresztény művészet lexikona, szerk. Jutta Seibert, Corvina, Bp., 1986. Sen. Ben. – Seneca, De beneficiis (A jótéteményekről) Sen. Herc. Fur. – Seneca, Hecules Furens (Őrjöngő Hercules) Sen. Ira – Seneca, De ira (A haragról) Shaw – George Shaw, Vivarium Naturae, 1789–1813.
Sigismundus rex 2006 – Sigismundus rex et imperator. Művészet és kultúra Luxemburgi Zsigmond korában 1387–1437, szerk. Takács Imre, Szépművészeti Múzeum, Bp., 2006. Simeoni – Gabriele Simeoni, Le imprese herioiche e morali, Rovillio, Lyon, 1559 Solin. – Solinus
Solymos 1959 – Solymos Ede, Halászélet a Duna magyarországi szakaszán, Ethnographia, LXX(1959).



Források és irodalom
395
Solymossy 1928 – Solymossy Sándor, Ki tud róla? A húsvéti nyúl és tojásai, Ethnographia, XXXVIII (1928).
Solymossy 1933 – Solymossy Sándor, Babonás hiedelmek és eljárások, in A magyarság szellemi néprajza. A magyarság néprajza IV., Magyar Királyi Egyetem Nyomda, Bp., 1933.
Solymossy 1937 – Solymossy Sándor, Babonás hiedelmek és eljárások, in BátkyGyörffy–Viski szerk. 1943. Soph. El. – Szophoklész, Élektra
Stílusok 2011 – Stílusok, művek, mesterek. Erdély művészete 1690–1848 között. Tanulmányok B. Nagy Margit emlékére, szerk. Orbán János, Marosvásárhely–Kolozsvár, 2011.
Stoll–Varga 1986 – Stoll Béla – Varga Imre szerk., Az első kuruc mozgalmak korának költészete: 1672–1686). Régi Magyar Költők Tára XVII. sz., 11., Akadémiai, Bp., 1986. Strab. – Sztrabón Suet. – Suetonius Suet. Caes. – Suetonius, Caesares (A Caesarok élete): Divus Iulius (Az isteni Iulius)
Supka 1970 – Supka Magdolna, В., Kohán György, A Magyar Nemzeti Galéria Évkönyve, főszerk. Pogány Ö. Gábor, Bp., 1970, 223–231. Supka 2001 – Supka Magdolna, Kohán György, Gyula Város Önkormányzata, Gyula, 2001. Supka 2004 – Supka Magdolna, Tóth Menyhért, Bp., 2004.
Sz. Jónás 2008 – Sz. Jónás Ilona, Az egyszarvú a középkor vallásos szimbolikájában, Vallástudományi Szemle, 2008/2.
Sz. Tóth 1990 – Sz. Tóth Magda, II. Rákóczi György gyulafehérvári patikájának gyógyszerei és felszerelése 1650-ben, Orvostörténeti Közlemények, (1990), 35–36.
Szabadfalvi 1997 – Szabadfalvi József, Templomok festett bútorzata, in Fügedi Márta szerk., Borsod–Abaúj–Zemplén megye népművészete, Herman Ottó Múzeum, Miskolc, 1997.
Szabadfalvi 2001 – Szabadfalvi József, Pásztor csanakok Észak-Magyarországon, Miskolc, 2001.
Szabadfalvi–Tátrai 1980 – Szabadfalvi József – Tátrai Zsuzsanna, Macska, in MNL, III., 1980.
Szabó 1862 – Szabó Károly, Kézai Simon mester Magyar Krónikája, Pest, 1862.
Szabó 1993 – Szabó Károly, Kézai Simon mester magyar krónikája, Interpopulart, Bp., 1993.
Szakács 2006 – Szakács Béla Zsolt, A Magyar Anjou Legendárium képi rendszerei, Balassi, Bp., 2006.
Szalontay 2006 – Szalontay Judit, Növényi, állat- és emberábrázolások a rábaközi vászonhímzéseken, in Selmeczi Kovács Attila szerk., Lélek és élet. Ünnepi kötet S. Lackovits Emőke tiszteletére, Veszprém Megyei Múzeumi Igazgatóság, Veszprém, 2006. Szebeni 1962 – Szebeni Géza, A csíki juhászat, Ethnographia, LXXIII(1962). Szemerkényi 2009 – Szemerkényi Ágnes, Szólások és közmondások, Osiris, Bp., 2009. Szendrey 1925 – Szendrey Zsigmond, Történeti mondáink, Ethnographia, XXXVI(1925).
Szendrey 1936 – Szendrey Zsigmond, Hangya a magyar néphagyományban, Ethnographia, XLVII(1936).



Források és irodalom 396
Szendrey 1937 – Szendrey Zsigmond, A növény-, állat- és ásványvilág a varázslatokban, Ethnographia, XLVIII(1937).
Szendrey 1938 – Szendrey Zsigmond, A nép élő hitvilága, Ethnographia, XLIX(1938).
Szendrey 1940 – Szendrey Zsigmond – Szendrey Ákos, Részletek a készülő magyar babonaszótárból, Ethnographia, LI(1940).
Szent Imre 2007 – Szent Imre 1000 éve. Tanulmányok Szent Imre tiszteletére, születésének ezredik évfordulója alkalmából, szerk. Kerny Terézia, Székesfehérvári Egyházmegyei Múzeum, Székesfehérvár, 2007.
Szent István 2014 – Szent István lovagjai. A legrangosabb magyar kitüntetés 250 éve, kiáll. kat., szerk. Gödölle Mátyás – Pallos Lajos, Magyar Nemzeti Múzeum, Bp., 2014.
Szilárdfy 2003 – Szilárdfy Zoltán, Ikonográfia – kultusztörténet. Képes tanulmányok, Balassi, Bp., 2003.
Szilárdfy 2008 – Szilárdfy Zoltán, A magánáhítat szentképei a szerző gyűjteményéből III., Szeged–Bp., 2008. (Devotio Hungarorum 12.)
Szilárdfy–Tüskés–Knapp 1987 – Szilárdfy Zoltán–Tüskés Gábor–Knapp Éva, Barokk kori kisgrafikai ábrázolások magyarországi búcsújáróhelyekről, Egyetemi Könyvtár, Bp., 1987.
Szinnyei 1893–1896 – Szinnyei József, Magyar tájszótár I., Hornyánszky Viktor kiadása, Bp., 1893–1896.
Szinnyei 1897–1901 – Szinnyei József, Magyar tájszótár II., Hornyánszky Viktor kiadása, Bp., 1897–1901. Szinnyei 2003 – Szinnyei József, Magyar Tájszótár, Nap Kiadó, Bp., 2003.
Szkíta aranykincsek 2009 – Szkíta aranykincsek, szerk. Fodor István – Kulcsár Valéria. Magyar Nemzeti Múzeum, Bp., 2009.
T. Knotik 1990 – T. Knotik Márta, Vászonhímzés és szőttes, in Juhász Antal szerk., Csongrád megye népművészete, Európa, Bp., 1990.
T. Litovkina 2010 – T. Litovkina Anna, Magyar közmondások nagyszótára, Tinta, Bp., 2010.
Takács 1986 – Takács Béla, Bibliai jelképek a magyar református egyházművészetben, Bp., 1986.
Tánczos 2006 – Tánczos Vilmos, Folklórszimbólumok, KJNT-BBTE Magyar Néprajz és Antropológia Tanszék, Kolozsvár, 2006. Tánczos 2007 – Tánczos Vilmos, Szimbolikus formák a folklórban, Bp., 2007.
Tapfer 1984 – Tapfer Dezső, A búbos banka (Upupa Epops L.) a Keleti-Bakonyban (1944–1984), Tóth Sándor szerk., Folia Musei Historico Naturalis Bakonyiensis. A Bakonyi Természettudományi Múzeum Közleményei, 1984/ 3.
Tarján 1993 – Tarján Tamás szerk., Képes Krónika, Maecenas, Bp., 1993. Tátrai 1980 – Tátrai Zsuzsanna, Kutya, in MNL, III., 1980.
Tátrai 1990 – Tátrai Zsuzsanna, Jeles napok – ünnepi szokások: február 19. Zsuzsanna napja, in Hoppál Mihály szerk., Magyar Néprajz, VII. Folklór 3. Népszokás, néphit, népi vallásosság, Akadémiai, Bp., 1990. Ter. Ad. – Terentius, Adelphoe (Fivérek) Ter. Eun. – Terentius, Eunuchus (A herélt)



Források és irodalom
397
Thaler–Zsidi 2006 – Thaler Tamás – Zsidi Vilmos, Szász erődtemplomok Erdélyben. Barangolások Királyföldön és Barcaságban, Anno, 2006.
The Baroque 1992 – The Baroque in Central Europe. Places, Architecture and Art, ed. Manlio Brusatin – Gilberto Pizzamiglio, Marsilio, Venice, 1992. Theok. Id. – Theokritosz, Idillek
Thom. Cantimp. – Thomas Cantimpratensis, Liber de natura rerum, ed. H. Boese, I., Berlin – New York, Walter de Gruyter, http://sourcencyme.irht.cnrs.fr/encyclopedie/voir/172 Tib. – Tibullus
Topsell – Topsell, Edward, The History of Four-footed Beasts and Serpents, 1658. Tóth 1974 – Tóth Melinda, Árpád-kori falfestészet, Akadémiai, Bp., 1974.
Tóth 2010 – Tóth Sándor, Román kori kőfaragványok a Magyar Nemzeti Galéria Régi Magyar Gyűjteményében, s. a. r. és szerk. Mikó Árpád, Magyar Nemzeti Galéria, Bp., 2010.
Történelem – kép 2000 – Történelem – kép. Szemelvények múlt és művészet kapcsolatából Magyarországon, szerk. Mikó Árpád – Sinkó Katalin, Magyar Nemzeti Galéria, Bp., 2000.
Trencsény 1892 – Trencsény Lajos, Tokaji András-napi babonás szokások, Ethnographia, III(1892/2).
Tüdős 2013 – Tüdős S. Kinga, A székelyeknek írástudással-műveltséggel szerzett címeres levelei a 16–17. században, A Csíki Székely Múzeum Évkönyve, IX(2013) 245–263. Tüskés 1980 – Tüskés Gábor, Till Aran szobrai, Dario e Ugo Detti, Roma, 1980. Tüskés 1998 – Tüskés Gábor, Ősze András, Universitas, Bp., 1998.
Tüskés 2009 – Tüskés, Gábor, Zur Ikonographie der beiden Nikolaus Zrínyi, in Militia et Litterae. Die beiden Nikolaus Zrínyi und Europa, hrsg. Wilhelm Kühlmann – Gábor Tüskés, Niemeyer, Tübingen, 2009, 319–387.
Tyekvicska 1991 – Tyekvicska Árpád, Helynevek, pecsétek, címerek, Nógrád Megyei Múzeumok Évkönyve, XVII(1991).
UA – Aldrovandi, Ulisse, Serpentum et draconum historiae, apud C. Ferronium, Bononiæ, 1640. Ujváry 1997 – Ujváry Zoltán, Népi színjátékok és maszkos szokások, Debrecen, 1997. Ujváry 2001 – Ujváry Zoltán, Szólásgyűjtemény, Osiris, Bp., 2001.
Ujváry 2007 – Ujváry Zoltán, Agrárkultusz kutatása a magyar és az európai folklórban, in Uő, Kultusz, játék, hiedelem, Herman Ottó Múzeum, Miskolc, 2007.
Vajkai 1940 – Vajkai Aurél, A csatkai búcsú. Adatok a népi orvosláshoz, Ethnographia, LI(1940). Vanyó 2000 – Vanyó László, Az ókeresztény művészet szimbólumai, Jel, Bp., 2000.
Vargyas 1963 – Vargyas Lajos, Keleti párhuzamok Tar Lőrinc pokoljárásához, in Uő, Műveltség és hagyomány, Tankönyvkiadó, Bp., 1963. Vargyas 1976 – Vargyas Lajos, A magyar népballada és Európa II., Zeneműkiadó, Bp., 1976.
Vargyas 1981 – Vargyas Lajos, „Kis pacsirta szépen fütyül...” Ötfokú kvintváltó dallamok, in Uő, A magyarság népzenéje, Zeneműkiadó, Bp., 1981.
Vargyas 1990 – Vargyas Lajos főszerk., Magyar néprajz V. Folklór 1. Magyar népköltészet, Bp., 1990. Varro Rust. – Varro, De re rustica (A mezőgazdaságról)



Források és irodalom 398
VdB. – Vincent de Beauvais, Speculum naturale, in Speculum Quadruplex, Naturale, Doctrinale, Morale, Historiale, Baltazaris Belleri, Duaci, 1624. Végh 1998 – Végh János, Griff, in Magyar Katolikus Lexikon, IV., Bp., 1998. Verg. Aen. – Vergilius, Aeneis Verg. Ecl. – Vergilius, Eclogák Verg. G. – Vergilius, Georgica Versényi 1890 – Versényi György, A bányarémről, Ethnographia, I(1890).
Viczián 2006 – Viczián János, Sátoraljaújhelyi Magyar Kálvária, in Magyar Katolikus Lexikon, Bp., 2006.
Vida, 1994 – Vida Mária, Művészet és orvostudomány a történelmi Magyarországon, Magyar Képek, Bp., 1994.
Vorák 1974 – Vorák József, Kolompár Kálmánné kiskunhalasi cigányasszony kézimunkái, in Horváth Attila – Solymos Ede szerk., Cumania II. Ethnographia. Bács-Kiskun Megyei Múzeumok Közleményei, Kecskemét, 1974.
Warga 1938 – Warga Kálmán, Hasznos madaraink téli védelme, Búvár, IV(1938/2.). Wimmer 2008 – Wimmer, Otto, Szentek szimbólumai, Jel Kiadó, Bp., 2008. Wlislocki 1891 – Wlislocki Henrik, Czigány tűzre olvasás, Ethnographia, II(1891).
Wlislocki 1894 – Wlislocki Henrik, Fákra aggatott fogadalmi rongyok a magyar néphitben, Ethnographia, V(1894). Wlislocki 1896 – Wlislocki Henrik, A sokacz néphit köréből, Ethnographia, VII(1896).
Wlislockiné Dörfler 1892 – Wlislockiné Dörfler Fanni, Jósló állatok a kalotaszegi néphitben, Ethnographia, III(1892). Xen. An. – Xenophón, Anabázis
Zambon 2018 – Bestiari tardoantichi e medievali, a cura di Francesco Zambon, GiuntiBompiani, Firenze–Milano, 2018.
Zentai 2014 – Zentai Tünde, A Dél-Dunántúl hímes templomai, Pro Pannonia Kiadói Alapítvány, Pécs, 2014. Zsámb. – Joannes Sambucus, Emblemata, Antwerpen, 1566.






A kiadásért felel a Balassi Kiadó igazgatója Felelős szerkesztő Borus Judit Műszaki szerkesztő Harcsár Magda Tördelte Hollós János A kötetet Szák András tervezte Nyomta és kötötte az Alföldi Nyomda Zrt., Debrecen Felelős vezető György Géza vezérigazgató