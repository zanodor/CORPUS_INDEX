---
master_file: "[[@VargaGezaNimrod]]"
---
# Index for Varga Géza – Nimród tamga a veleméri Sindümúzeum szentgyörgyvölgyi csuprán.pdf

Nimród tamga a veleméri Sindümúzeum szentgyörgyvölgyi csuprán
Erre a törött fülű szentgyörgyvölgyi csuporra, az őrségi fazekasság
e jellegzetes termékére (1. ábra) fekete mázzal rajzoltak egy
vízszintes és egy függőleges hullámvonalat, amelyek az óceánt és a
Tejutat jelképezik. Van még rajta egy fehérrel rajzolt Nimród tamga
is, az Orion csillagkép egyfajta megjelenítése. Ez utóbbi fehér jel sok
fejtörést okozott, mert bár a jelet elég gyakran láttam a
fazekasedényeken, de mindegyik előfordulás eltért a másiktól, ezért
nem volt könnyű megérteni. Nyilvánvaló volt, hogy egyre inkább
csak megszokásból, értelmét vesztett díszítésként alkalmazták az
egymást váltó generációk. A gyakorisága azonban a jelentés egykori
fontosságára utalt. A jel megértéséhez végül egy másik őrségi
cserépedény díszítése vezetett el (2. ábra). Azon is szerepelt a
függőleges hullámvonal alakú Tejút-jelkép, de a mellette lévő atya
jelről már tudtam, hogy az Orion csillagképpel azonosított Nimród
apánk jelképes ábrázolása.



1. ábra. A szentgyörgyvölgyi Nimród tamgás csupor, a fehér
jelnek egy vízszintes és három függőleges vonalból kellene
állnia



2. ábra. Zsohár Gyula őriszentpéteri fazekas mester csupra
szintén az Orion csillagképpel azonosított ősatyát idézi fel a
függőleges hullámvonal mellett, azonban Nimród apánknak
másik (a székely írás "ts" betűjével azonos) jelét alkalmazta
Az Őrségi népi jelkészlet lényegében azonos a magyar jelkészlettel.
Mindkét edényen megtalálható a függőleges hullámvonal (a Tejút
jelképe), de a mellettük lévő másik két jel már nem hasonlít
egymásra. Szerencsére azt már tudtam a korábbi kutatásaim
alapján, hogy az Oriont ábrázoló Nimród tamga változatok két
csoportba oszthatók: az egyik típus X alapra épül (2. ábra), a másik
típuson pedig felismerhető az Orion övének vízszintes vonala (1.
ábra). Azért alakult ki ez sok változat, mert az Orion csillagképet
(amiben egy felemelt karú férfit láttak) többféleképpen is le lehet
rajzolni, de a rajzok lényege mégis csak az X alak és az Orion öve
csillaghármasa lehet.



3. ábra. Az Orion csillagkép



Mivel az X alapú jel azonos a székely írás "ty" betűjével (2. ábra),
ami a kínai írás "atya" jelével is rokon, kézenfekvő volt, hogy ez a
jelünk az isteni ősatya jelképe. Hosszas töprengések után azt is
sikerült felismerni, hogy a jel grafikai alakja az Orion csillagképet
ábrázolja, akiben Árpád népe Nimródot látta (Bonfini szerint ez a
név a zsidó krónikákból került a magyar évkönyvekbe, azaz
korábban - az X alak alapján - Bél lehetett a fiúisten neve). A
megértést az segítette, hogy az Orion csillagkép a lapp mítoszok
szerint a Tejúton előle az Sarkcsillag felé menekülő csillagszarvasra
vadászik. Csak be kellett helyettesíteni a csillagok között zajló
jelenetbe a magyar csodaszarva-monda szereplőit. Ezek szerint a
Gemini (Ikrek) csillagkép Nimród két fiával, Hunorral és Magorral
azonos. Ezt a megfejtést a sumer írás "atya" jele megerősítette,
mert az egyúttal az Orion csillagképet is jelöli. A legkorábbi
előfordulása ennek az "atya" hieroglifának a tatárlakai táblákon
található, ahol az X alak homokóra alakúvá vált (4. ábra). Hasonló a
sumer írás "atya" jele is (5. ábra).



4. ábra. A tatárlakai táblák "atya, Orion" jele
5. ábra. A sumer írás "atya, Orion" jele (L128)
A székely írás "ty" (atya), a magyar hieroglif írás atya és a kínai írás
"atya" jelének a lényege már egy X alakzat (6. és 7. ábra), amely
azonban a homokóra alaktól nem áll távol.



6. ábra. A koronázó palást hieroglifákkal írt magasságos atya
mondatában már az X alapra kidolgozott jel szerepel
7. ábra. A kínai "atya" szójel lényege is egy X
8. ábra. Az X alapra épített jelek (a ciprusi "a" és a székely "ty"



egyik változata) is megfeleltethetők az Orion csillagkép
szerkezetének
9. ábra. A kínai banpo kultúra (Kr. e. 4800-4300) kerámiájának
ismeretlen jelentésű jele feltehetően szintén az Orion
csillagképet ábrázolja, de ezen már felismerhető az Orion öve
csillaghármasa
10. ábra. Az Árpád-kori magyar ezüstgyűrű Nimród tamgája
majdnem pontosan megegyezik a fenti kínai banpo jellel
(magántulajdon)



11. ábra. Árpád-kori ezüstdénár, közepén a Nimród tamgával,
amely jelzi az Orion öv három csillagának a helyét
12. ábra. Óbolgár Nimród tamga, rokona a fenti magyar



tamgának, de a változások miatt az Orion öve csak sejthető
13. ábra. Czibor Imre alsópáhoki fazekas mester tányéra (egy
régi másolata), a madár szájában lévő növény töve ugyanabba a
népi jelsorozatba tartozik, mint az 1. ábra szentgyörgyvölgyi



csuporjának Nimród tamgája, itt elegendő lett volna egyetlen
vízszintes vonal az Orion öve jelzésére
14. ábra. Az Iseum területén végzett hiteles ásatáson egy gödör
feltöltéséből előkerült vakolatdarabokon több példányban
megmaradt jel a Nimród tamga kitűnő előfordulása, amelyen
világosan látszik az Orion övének csillaghármasára utaló
vízszintes vonal
Az Iseumban előkerült vakolatdarabokon két jel ismétlődik. Az egyik
az ogur népnév legkorábbi előfordulása, amely az Ószövetségben is
emlegetett, Heraklésszel azonos Óg király (a vakolatdarabon Óg sar,
azaz mai magyarsággal Óg úr) neve. A másik jelkép a Nimród tamga
(14. ábra). A magyar krónikákban is nyoma maradt, hogy Attila
Nimródot tekintette az ősapjának.
A fent tárgyalt jelek arra utalnak, hogy a római korban az Iseumban,



vagy a környékén volt egy díszes terem, amely a hun őstiszteletet
szolgálta. Ez az őstisztelet megmaradt és kimutatható napjaink
népművészetében is. Persze a fazekasok ma már nem értik ezt a
jelet és csupán díszítő motívumként használják, különféle rontott
változatokban. A jelek összefüggése azonban világos, ami a hun kori
lakosság és kultúrájának továbbéléséről tanúskodik.