---
master_file: "[[@DrJuhaszIstvane]]"
---
# Index for Dr. Juhász István – A szerencse fiai.pdf

12/16/21, 12:21 AM A szerencse fiai (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=585&url=https%3A%2F%2Fado.hu%2Fado%2Fa-szerencse... 1/10
ado.hu /ado/a-szerencse-fiai-1-resz/
A szerencse fiai (1. rész) - Adó Online
Wolters Kluwer Kft. ⋮ 13-16 minutes ⋮ 6/4/2021
Az ember játékos lény. Homo ludens. A játékosság gyakran párosul a
szerencsével, ekkor beszélhetünk szerencsejátékról. Sokaknak ez
szenvedélye, olyannyira, hogy akár szélsőséges helyzetekben betegséggé is
válhat. A szerencsejátékokat gyakran pénzre játsszák, ez pedig lehetőséget
teremthet arra, hogy a szenvedély adózás tárgya is legyen.
Megvette már az e hetit?
A játékosság nem kizárólag az ember sajátja, játszanak a főemlősök, a macska- és
kutyafélék, az elefántok, de még tengeri emlősöknél, sőt madaraknál (például a hollóknál)
is megfigyelték a játékra való hajlamot. A játék önmagában is örömszerzés forrása lehet,
nem szükséges ehhez a játékostárs legyőzése, vagy ennek révén bármiféle jutalom,
nyeremény megszerzése.



12/16/21, 12:21 AM A szerencse fiai (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=585&url=https%3A%2F%2Fado.hu%2Fado%2Fa-szerencse... 2/10
A szerencsekerék (12. századi miniatúra)
Mit nevezünk szerencsejátéknak?
A szerencsejáték fogalmát igen pontosan megfogalmazza a Szerencsejáték törvény:
Szerencsejáték minden olyan játék, amelyben a játékos pénz fizetése, vagy vagyoni érték
nyújtása fejében, meghatározott feltételek fennállása vagy bekövetkezése esetén
pénznyereményre, vagy más vagyoni értékű nyereményre válik jogosulttá. A nyerés vagy
a vesztés kizárólag, vagy túlnyomó részt a véletlentől függ. (1991. évi XXXIV. törvény a
szerencsejáték szervezéséről, 1.§ (1) bekezdés)
A szerencsejátéknak tehát a lényegi elemei a következők:
– a játékos tétet tesz,
– a nyerés lehetősége egy jövőbeni, véletlenszerű eseménytől függ,
– a nyertes nyereményhez jut,
– a tudásnak – a játékszabályok ismeretén túl – nincs vagy kevés a szerepe.
A tét és a nyeremény is lehet pénzbeli vagy tárgyi jellegű. Előfordult a történelem során,
hogy tétként feltették a házukat, birtokaikat, sőt még feleségüket, gyermekeiket a



12/16/21, 12:21 AM A szerencse fiai (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=585&url=https%3A%2F%2Fado.hu%2Fado%2Fa-szerencse... 3/10
szenvedélybeteg játékosok, a nyertes pedig birtokosává vált ezeknek. Lehet játékot
játszani gyufaszálakkal, babszemekkel, de például a kaszinókban a pénzt helyettesítő
zsetonok terjedtek el. Mégis csak kisebb a bánata a vesztesnek, ha nem pénzt, hanem
csak ’zsetont’ veszít. Erre a pszichikai hatásra építenek a kaszinók, holott a zseton
pusztán csak pénzhelyettesítő, megszerzése és beváltása is pénzzel történik.
Hamiskártyások (Caravaggio, 1594 körül)
A szerencsejátékok fajtái
Nagyon sokféle szerencsejátékot ötlöttek ki az elmúlt évezredek során. Nem túlzás
évezredekről beszélni, hiszen a szerencsejátékok eredete a paleolitikumig (kőkorig) nyúlik
vissza, messze megelőzte az írásbeliség kialakulását. Mezopotámiában találtak Kr. e.
három évezreddel készített hatoldalú (dobó)kockát is.
A részletes ismertetés és felsorolás helyett (ez egyébként is lehetetlen feladat lenne) most
csak röviden felsoroljuk a legfontosabb kategóriákat:
– (pénz)érmékkel játszott játékok, például fej vagy írás;
– kockajátékok; általában egy vagy több hatoldalú kockával, de léteznek 4, 8, 12 és más
számú oldallappal rendelkező dobóeszközök is;
– kártyajátékok (21-es, póker stb.);
– dominó, mahjong;
– rulett;
– lottó és annak számtalan variánsa;



12/16/21, 12:21 AM A szerencse fiai (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=585&url=https%3A%2F%2Fado.hu%2Fado%2Fa-szerencse... 4/10
– sportfogadás (labdarúgás (totó), lóverseny, kutyafuttatás, kutya- és kakasviadal, sziámi
harcoshalak összecsapása, stb.);
– gépekkel játszott szerencsejátékok (például félkarú rabló);
– bármilyen jövőbeli esemény, amire fogadást kötnek (választási eredmény, Oscar-díj,
stb.).
Mahjong (standard készlet)
A játékok helyszíne gyakran intézményesített, játékteremben, kaszinóban is folytathatják,
de az internet elterjedésével igen kedveltté vált az online térben való megvalósítás is.
Egy 2009-es felmérés 335 milliárd dollárra becsülte a legális szerencsejáték piac
nagyságát a világon, ez mintegy kétszerese Magyarország éves bruttó hazai termékének
(GDP-jének).
Néhány állam, illetve város kifejezetten a szerencsejátékra épült rá, a legismertebbek Las
Vegas, Monaco és Makaó.
Epizódok a lottó történetéből
Az egyik legnépszerűbb szerencsejáték az ötöslottó, amelynek története is sokszor
regénybeillő részleteket tartalmaz. A részletes ismertetés helyett itt most csak néhány
kisebb epizódot mutatunk be.
A lottójátékok pontos eredete nem tisztázott, az viszont biztos, hogy az észak-itáliai
városállamok játszottak fontos szerepet a kialakulásában. Az első említés 1448-ból,
Milánó városából származik, ahol a lottóra emlékeztető fogadásokat kötöttek.
A következő említés, ahol már a ’lotto’ elnevezés is szerepelt, Firenzéből származik,
1528-ból.



12/16/21, 12:21 AM A szerencse fiai (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=585&url=https%3A%2F%2Fado.hu%2Fado%2Fa-szerencse... 5/10
Ugyancsak a XVI. század első felében Genovában a városi tanácstagok egy részét egy
120 főt tartalmazó listáról sorshúzással választották ki, méghozzá évente 5 új tagot. A
jelöltek nevét pergamenre felírták, és urnából húzták ki az új vezetőket. Később a 120-as
lista helyett már csak szűkebb, 90-es listát alkalmaztak. Tehát 90-ből 5-öt, sorshúzással. A
polgárok fogadásokat kötöttek, arra, hogy kik lesznek az új tagok, a fogadási összegek
felét a nyertesek, másik felét a szervezők kapták. A játék elterjedt, a nevek helyett egy idő
után már számokat húztak ki 1-től 90-ig.
Többször is a 90 szenátorjelölt neve helyett eladósorba került szegény leányok kerültek
versenylistára. A kisorsolt 5 szerencsés menyecske gazdag hozományt kapott.
A játék hasznából a város is részesedni szeretett volna, ezért államivá tették a játékot, az
első nyilvános (város)állami sorshúzásra 1620-ban került sor.
Nápolyban 1682-ben, Torinóban 1699-ben, Velencében 1731-ben kezdődött el az állami
lottózás rendszere.
A pápák próbálták ugyan tiltani, korlátozni a „genovai-őrületet” (erre még visszatérünk a
következő részben), kevés sikerrel, a lottózás elterjedt.
Itáliából Párizsba Giacomo Casanova (1725-1798) közvetítésével került.



12/16/21, 12:21 AM A szerencse fiai (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=585&url=https%3A%2F%2Fado.hu%2Fado%2Fa-szerencse... 6/10
Giacomo Casanova
Miután Casanova 1756-ban megszökött Velence hírhedt ólombörtönéből (sem előtte, sem
utána ez senkinek nem sikerült), Párizsba menekült. Itt felkereste az egykori velencei
francia követet, aki közben külügyminiszter lett, és a támogatását kérte. A volt követ
ajánlólevelet adott neki a pénzügyminiszterhez. Franciaország XV. Lajos idején (is)
jelentős gazdasági nehézségekkel küzdött, így szívesen vették, ha valakinek javaslatai
voltak az államkincstár bevételeinek növelésére.
A pénzügyekhez ugyan Casanova nem értett, mégis képes volt rögtönzött előadást tartani
valamiféle játéktervezetről, ami növelhetné a bevételeket is.



12/16/21, 12:21 AM A szerencse fiai (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=585&url=https%3A%2F%2Fado.hu%2Fado%2Fa-szerencse... 7/10
A pénzügyminiszter érdeklődéssel hallgatta végig Casanova elképzeléseit, és megbízta a
kalandort, hogy dolgozzon ki részletes szabályzatot.
Innentől adjuk át a szót magának Casanovának, aki emlékirataiban beszámolt a
történtekről:
Amint a miniszter szobájából kijöttem, az előteremben egy dúlt arcú férfiú rohant
felém. »Uram! Segítsem rajtam! Hallom, hogy ön valami szerencsejáték tervével
foglalkozik. Nézze, itt van nálam egy teljesen kidolgozott ötlet, de még annyira se
tudok menni, hogy illetékes helyen szóba álljanak velem. Hetek óta itt álldogálok a
miniszter előszobájában, és senki sem akar meghallgatni! Legyen könyörületes, és
szövetkezzék velem! Önnek, amint látom, szabad bejárása van Desforges báróhoz...
Hátha egyesítené a tervét az enyémmel?«
Megszántam a szegény embert, meg aztán nekem voltaképpen egyelőre csak az volt
a pozitív tervem, hogy valami pénzt tudjak kapni a minisztertől, előlegképp az
ötletre. Óvatosnak kell azonban lenni, mert néha a leggyámoltalanabbnak látszó
emberek a legravaszabbak. Azért hát így feleltem a kérő, könyörgő embernek:
– Hajlandó vagyok esetleg önnel dolgozni, de előbb meg kell látnom, komoly és jól
megalapozott-e az ön tervének kidolgozása...
A szerencsétlen flótás, aki már esztendők óta hiába kilincselt jobbra-balra,
boldogan cipelt a lakására, s ott bátyjával, egy kiváló matematikussal együtt, egy
teljesen kidolgozott lottótervezetet mutatott be nekem, részletesen megmagyarázva
a terno, quinterno és kisebb nyeremények rendszerét. Számadatokkal bizonyította,
hogy az államnak micsoda óriási haszna lehet, ha a lutrijátékot monopolizálva
behozza. Másfél órai magyarázat után teljesen tisztában voltam a meglehetősen
bonyolult dologgal, s pár nap múlva levélben tudattam a pénzügyminiszterrel, hogy
kész vagyok a tervezettel, hívja össze szakembereit javaslatom meghallgatására.
Tíz pénzügyi szakértő hallgatta meg előadásomat és vizsgálta felül
lottótervezetemet. Volt egy pár ellenvetés, amelyet én gyorsan legyőztem, illetőleg
letorkoltam, a végén el voltak ragadtatva, és én gazdag emberré lettem.
A nekem kiutalt jutalomból természetesen adtam a két szegény embernek is, akik
egész életükben hálásak voltak nagylelkűségemért.
A kezdeményezést hivatalosan engedélyezték, és Casanovát 1758. január 27-én
kinevezték a lottójátékok felügyelőjének, hatalmas éves juttatással. Sokáig ezt nem
élvezhette, mert ismét voltak nőügyei, volt egy kémkedési botránya, illetve tiltott
magzatelhajtás is szerepelt bűnlajstromán, 1759 augusztusában börtönbe került. Persze
innen is sikerült kiszabadulnia.
Később Casanova megismerkedett Voltaire-rel, aki egyébként kiismerve a meghirdetett
lottójátékokat, meg is gazdagodott rajta. Kettejük szellemi párbajában Casanova nem
győzhetett, ahogyan erről is beszámol emlékirataiban:
Nagyon boldog voltam, hogy megismerhettem ezt a nagyszerű gondolkodót. De
rossz emlékem is maradt róla, ami tíz évig arra késztetett, hogy kritizáljam mindazt,



12/16/21, 12:21 AM A szerencse fiai (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=585&url=https%3A%2F%2Fado.hu%2Fado%2Fa-szerencse... 8/10
amit ez a nagyszerű ember adott a közönségnek. Ma sajnálom, még akkor is, ha
olvasva, amit ellene publikáltam, úgy tűnik számomra, hogy kritikámban helyesen
indokoltam. Nekem azonban el kellett volna hallgatnom, tiszteletben kellett volna
tartanom őt, és kételkednem kellett volna az ítéleteimben. ... de egy dühös ember
mindig úgy véli, hogy igaza van. (tartalmi kivonat)
Magyarországon az 1762. március 26-án kiadott császári pátens egedélyezte és vezette
be a genovai típusú lottót. Kezdetekben ez koncesszióval működött, a szervezés jogáért
tetemes összeget kellett előre megfizetni, illetve a játékok során elért tiszta nyereség
20%-a is az államot illette.
A lutrin többféleképpen is fogadni lehetett, határozott és határozatlan egyes húzásra
(hányadikra húzzák ki a meghatározott számot, illetve kihúzzák-e egyáltalán), ambóra és
ternóra (kettes és hármas találat). Quarternóra és quinternóra (négyes és ötös találatra)
nem lehetett fogadni.
A XIX. század végére a lottójátékokból befolyt jövedéki bevétel meghaladta az évi
hárommillió aranykoronát, amely igen tisztes (és könnyen beszedhető) bevételt biztosított
a költségvetésnek.
A magyar lottót(lutrit) az 1897. évi VII, törvénycikk 1.§-a szüntette meg egy időre: „A
lottójövedék fenntartása mellett a Magyar Korona országaiban a számsorsjáték
megszüntettetik, s helyébe az osztálysorsjáték hozatik be.”
A tetszhalott újbóli felébredésére hatvan évet kellett várni, a mai típusú ötöslottó
bevezetésére 1957. január 4-én került sor, természetesen a korszellemnek megfelelően
ráhúzták a szocialista jelzőt is. Nem is lehetett volna másként, hiszen a játékokon
tisztességes munkával szerzett pénzükön vásárolták a szelvényeket a munkások és
parasztemberek, és a nyereményeik a családi boldogulásukat segítették elő.



12/16/21, 12:21 AM A szerencse fiai (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=585&url=https%3A%2F%2Fado.hu%2Fado%2Fa-szerencse... 9/10
Aki a babáját igazán szereti, minden héten lottószelvényt vesz neki! (Pál György grafikája
az 1950-es évek végéről)
A nyeremények összege szép lassan emelkedni kezdett, és ebben nem csak az
inflációnak volt szerepe, hanem annak is, hogy a szabályrendszerben több korlátot is
feloldottak. Az eddigi legnagyobb nyereményösszeg 2020. március 28-án talált gazdára,
amikor az egyik szerencsejátékos 6 milliárd 431 millió 516 ezer 10 forintot nyert. A
jelenlegi hivatalos átlagkeresetek mellett ez 1200 évi munkával kereshető meg.
Irodalom:
Gálfalvi István – Sz. Kiss János: 50 éves a magyar ötöslottó; 60 éves a magyarországi
totófogadás (A Szerencsejáték Zrt. alkalmi kiadványa, Budapest, 2007)
Szerb Antal: Casanova, Giacomo. Giacomo Casanova emlékiratai, ford. Szerb Antal
(Atlantisz, Budapest, 1998)
Kovács Ilona: Casanova, Giacomo. Giacomo Casanova emlékiratai II., ford. Kovács Ilona
(Atlantisz, Budapest, 2000)
Kapcsolódó cikkek
2021. december 15.
Transzferárazásban közeleg a CbC jelentés határideje



12/16/21, 12:21 AM A szerencse fiai (1. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=585&url=https%3A%2F%2Fado.hu%2Fado%2Fa-szerencs... 10/10
A transzferár nyilvántartás részeként az adóhatóság felé beadandó országonkénti
jelentési (CBC riport) kötelezettségnek naptári éves pénzügyi év esetén 2021. december
31. napjáig kell eleget tenni – írja az RSM Blog.
2021. december 15.
Varga Mihály: 1500 milliárdnyi adócsökkentés jön
Az Országgyűlés által elfogadott adócsökkentési törvényjavaslat jövőre további 750
milliárd forinttal mérsékli a munkát terhelő adókat, a korábbi döntésekkel együtt ez 1500
milliárd forintos adócsökkentést jelent – mondta a pénzügyminiszter.



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencse... 1/12
ado.hu /ado/a-szerencse-fiai-2-resz/
A szerencse fiai (2. rész) - Adó Online
Wolters Kluwer Kft. ⋮ 16-20 minutes ⋮ 6/11/2021
A szerencsejáték sokaknak szórakozás, másoknak pedig a szenvedélyévé
válik. Erről világnézet szerint számos megítélés, vélemény született,
művészek is gyakran választják alkotásaik tárgyául. A kormányzatok viszont
alapvetően könnyen és olcsón megszerezhető pénzforrást látnak ebben, ezért
nem fogják vissza magukat az adóztatásban, illetve az ellenőrzési
tevékenységet is ennek érdekében fejtik ki.
„macska: 85, felleg: 73, túrós derelye: 39, ökör: 45... No, valami kimaradt: az ám, a víz...
22... „
(részlet Móricz Zsigmond Légy jó mindhalálig c regényéből)
A szerencsejátékokról szóló cikkünk első részében meghatároztuk, hogy mit értünk
szerencsejátékon, áttekintettük a legfontosabb fajtáit, illetve rövid epizódokat mutattunk be
a lottó történetéből.
Most a vallási, egyházi véleményekről, néhány irodalmi hivatkozásról, illetve a
szerencsejátékok állami intézményrendszeréről szólunk.
Vallások, egyházak véleménye a szerencsejátékokról
Hinduizmus
A Kr.e. IV-III. században összeállított Arthaśāstra az állami működésről,
gazdaságpolitikáról és katonai stratégiáról szól. Szerzőjeként Kauṭilyát (Kr.e. 375-283)
szokás feltüntetni, de egyes források, utalások Chanakya vagy Vishnugupta szerzőségét
is megjelölik. Minden bizonnyal – erre a hatalmas mű egyes részeinek stílusa alapján
lehet következtetni – több forrásból állíthatta össze a művét Kauṭilya. A szanszkrit nyelvű
mű a XII. századig bírt jelentős befolyással a hinduizmusra és a buddhizmusra a mai India
területén, azt követően a homályba veszett, és csak a XX. században találták meg újra
(erre a műre a későbbiekben még visszatérünk).
A szerencsejátékokra önálló fejezet vonatkozik a műben, a III. rész utolsó, 20. fejezete
szól a szerencsejátékokról, fogadásokról és egyéb bűncselekményekről. Tehát a
szerencsejátékokat a bűncselekmények közé sorolja Kauṭilya, és fontosnak tartotta az ezt
elkövetőeket felderíteni és szankcionálni (általában pénzbüntetéssel). A szerencsejátékok
és fogadások esetében a csalás lehetősége, és minden bizonnyal gyakorlata is, volt az,
ami miatt ezek szervezését, illetőleg a részvételt is szankcionálni rendelte.



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencse... 2/12
Nem tiltotta ugyanakkor az állam által, állami felügyelettel való szervezést, de itt is szigorú
ellenőrzést, illetve a tétek és nyeremények adóztatását tartotta fontosnak.
Játékosok és udvarhölgyek egy sátor alatt (Cornelis de Vos (1584-1651) festménye)
Iszlám
A szerencsejátékokkal kapcsolatban a legszigorúbb és legkövetkezetesebb hozzáállást az
iszlám, és alapműve, a Korán nyilvánítja ki. Általánosan tiltja (haram) a szerencsejáték
minden formáját, mivel munka nélküli gazdagodást tesz lehetővé. Ez a gazdagodás a
szerencsés játékosnak ugyan jó, de a társadalom számára a veszteség meghaladja az
egyén nyereségét, ezért van rá általános tiltás. A szerencsejáték a Sátán egyik eszköze
ahhoz, hogy a kontrollt magunk felett elveszítsük, kárt okozzunk magunknak,
családunknak és a társadalomnak.
A korán két szúrája is foglalkozik a szerencsejátékokkal:
2. szúra 219. Kérdeznek a mámoros italról és szerencsejátékról. Mondd: „Bennük
nagy bűn van, de haszon is az embereknek. A (bennük lévő) bűn nagyobb, mint
hasznuk.” Kérdeznek, mire áldozzanak? Mondd: „(saját maguk) feloldozására.”
Ekképpen nyilvánítja ki Allah nektek az ayákat, hátha tán elgondolkodtok
5. szúra 90-91. Ó, kik hisznek! A mámort keltő italok (szerek), szerencsejáték,
fétisek és sorshúzás (mágia), a Sátán művéből eredő undor, hát kerüljétek el, hátha
tán boldogultok!
A Sátán mámort keltő itallal, szerencsejátékkal akarja közétek vetni az
ellenségeskedést, a haragot, majd akadályt állít az Allahra való megemlékezés és



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencse... 3/12
ima útjába. Nem végzitek-e be?
Biblia
A Biblia nem szól a szerencsejátékokról, fogadásokról, se a szervezéséről, sem a
résztvevő játékosokról. Legfeljebb utalásokat lehet benne találni, és elítéli (az
Újszövetség) azokat, akiket a pénz a rabjává tett, erre való figyelmeztetést találunk
például Timóteus első könyvének 6,10 és a Zsidók könyvének 13,5 verseiben. A gyors
meggazdagodás egyébként is veszélyes a Biblia szerint (Példabeszédek könyve 13,11;
23,5; Prédikátor könyve 5,10).
A Biblia ugyan nem említi kifejezetten a szerencsejátékot, de szól a szerencsével vagy
esélyekkel kapcsolatos szokásokról. Például ilyen a sorsvetés, amit a Mózes 3.
könyvében az áldozati kecske kiválasztására használtak. Józsué sorsvetéssel döntötte el
a törzsek helyét az új országukban. Nehémiás sorsvetéssel döntött arról, hogy ki éljen
Jeruzsálem falai között és ki ne. Az apostolok is sorsvetéssel választották ki Júdás
utódját. Példabeszédek 16,33 – “Az ember végzi a sorsvetést, de mindig az Úrtól való a
döntés.” A Bibliában a szerencsejáték vagy sorsolás soha nem szolgálta a szórakoztatást,
nem jelentett elfogadható gyakorlatot Isten követői számára.
Egyes rabbinikus értelmezések a szerencsejátékok rabjává vált embert alkalmatlannak
tartják a tanúskodásra, nem tartják őket szavahihetőnek.
Kereszténység
A kereszténység kortól és irányzattól (felekezettől) függően nagyon eltérő hozzáállást
tanúsított a szerencsejátékokkal kapcsolatban.
Aquinói Szent Tamás azt írta, hogy a szerencsejátékokat különösen meg kell tiltani, ha a
fogadó kiskorú.
A pápák hol tiltották, hol engedélyezték a szerencsejátékokat. Volt idő, mikor még a
sakkot is betiltották. Mint az Index cikke írja:
A sakkot az arab világból a mórok hozták be Európába a 8.-9. században. A játék
hamar elterjedt az egész kontinensen, a 10. században már könyveket írtak a
különféle trükkökről a korabeli nagymesterek. Így jutunk el 1061-ig, amikor is Ostia
püspöke levélben jelentette egyenesen II. Sándor pápának, hogy kollégája, a
firenzei püspök folyton sakkozik, és a bűnös játék eltereli a gondolatait az egyházi
munkájáról. A pápa nem sokat teketóriázott, és a sakkot belevette az Index
Librorum Prohibitorumba – magyarán betiltotta. A tiltást később egy 1215-ös, majd
egy 1245-ös egyházi okirat is megerősítette, és csak 1300-ban enyhítettek rajta, és
meghatározott szerencsejáték-házakban újra engedélyezték – ezek gyakorlatilag a
mai kaszinók elődei voltak.



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencse... 4/12
Sakkozó templomosok – volt idő, mikor még a sakkot is betiltották a pápák
A lottójátékokkal kapcsolatos hozzáállás jól mutatja, hogy akár napi politikai, gazdasági
érdekek is befolyásolhatták a pápák döntéseit:
– XI. Ince pápa (pontifikátusa: 1676-1689) megpróbálta korlátozni a lottójáték elterjedését
(1679. február 12.).
– XI. Kelemen pápa (pontifikátusa: 1700-1721) engedélyezte a lottójátékokat Rómában.
– XIII. Benedek pápa (pontifikátusa: 1724-1730) megerősítette az XI. Ince pápa
rendelkezéseit, értesítéseit, amelyek megtiltották a lottójátékokat. A pápa mindenkitől
megtagadta az áldást, akik részt vettek a játékokban.
– XII. Kelemen pápa (pontifikátusa: 1730-1740) 1731-ben helyreállította a lottójátékok
rendezésének lehetőségét, eltörölte az elődje, XIII. Benedek pápa által kiadott tilalmat.
Azoknak, akik emiatt szemrehányást tettek neki, azt válaszolta, hogy a bevételt
közmunkára és jótékonysági tevékenységre fordítják. A játékot a pápai állam határain
belül legálissá tették, míg azon kívül tiltották. A pápai kincstárnak jelentős bevétele
származott ebből, ez elősegítette a pápai pénzügyek helyreállítását.
Nem csak a pápák tiltották a szerencsejátékokat. Mikor Savonarola hatalomra került
Firenzében (1494), betiltotta a szerencsejátékokat, máglyára dobatta a kockajátékokat,
igazságosabbá tette az adókat, az uzsorát; üldözte a prostitúciót és a fényűzést, a
Messiás közeli eljövetelét hirdetve, a máglyákon hamvadtak el a női szépítőszerek, a
gyerekjátékok, de számtalan könyv és festmény is. Savonarola hatalomra kerülése a
korrupt és túlköltekező államnak volt a következménye. Túlzásait megpróbálta VI. Sándor
pápa utasításokkal, bíborosi stallum ígéretével enyhíteni, de ez inkább olaj volt a tűzre, az
egyház és a pápai udvar visszaéléseit is elkezdte ostorozni. Meggondolatlan intézkedései
végül visszahullottak Savonarolára, a pápa kiközösítette, elfogták, inkvizíciós törvényszék
elé állították, majd 1498-ban felakasztották és máglyán elégették.



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencse... 5/12
A pápa sem tudta azonban megakadályozni a reformációs folyamat megindulását. Alig két
évtized múlva (1517-ben) fellépett Luther a római egyház visszaélései ellen. Kálvin a
maga szigorúságával csatlakozott a reformációs folyamathoz. Kálvin is betiltotta a
szerencsejátékokat, a hivalkodó, fényűző életmódot, a táncmulatságokat, bezáratta a
színházakat és a kocsmákat. Még az öltözködés és az étkezés szabályait is
meghatározta. Ezek megszegéséért szigorú büntetéseket helyezett kilátásba.
Manapság néhány kisebb keresztény egyház, felekezet továbbra is tiltja a
szerencsejátékokat, így például a Jehova Tanúi vagy Az Utolsó Napok Szentjeinek Jézus
Krisztus Egyháza.
Parnasszus
Az irodalomban is sokszor megjelenik a szerencsejáték. Mielőtt két konkrét műre
rátérnénk, egy érdekességet említünk meg.



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencse... 6/12
Albrecht Dürer – Szerencsekerék (fametszet, Sebastian Brant Bolondok hajójának
illusztrációja, 1494)
Daniel Defoe (~1660-1731), a Robinson Crusoe (és még félezer (sic!) regény) szerzője
igen erőteljesen bekapcsolódott korának politikai életébe is. Ennek következményeként
volt mikor elítélték, máskor meg jó állásokhoz juttatták. Egy alkalommal kinevezték a
királyi lottéria megbízott igazgatójának, a lottójátékok megszervezése Angliában Defoe
„műve” volt, nem mellékesen ez jelentős jövedelemhez is juttatta (megjegyzem a XIX.
század közepén Angliában betiltották a lottójátékokat a mérhetetlen korrupció miatt, és
csak 1960-ban engedélyezték újra lottójátékok szervezését).



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencse... 7/12
Dosztojevszkij legolvasottabb regénye A játékos (1866), népszerűbb, mint a Bűn és
bűnhődés, A Karamazov testvérek vagy A félkegyelmű. A művet mindössze 25 nap alatt
írta meg, ebben saját ’élményanyagát’ is feldolgozta, a rulett asztal mellett lett
szenvedélye a szerencse. A műnek legalább három magyar fordítása is van. A játékost
többször is megfilmesítették, egy 1958-as adaptációjában Gérard Philipe játszotta a
főszerepet.
A magyar irodalomból a legismertebb Móricz Zsigmond 1920-ban megjelent regénye, a
Légy jó mindhalálig. A főszereplő, Nyilas Misi, a debreceni kollégium diákja, aki
szerencsétlen kalandokba keveredik egy elvesztett lottó-igazolószelvény (reskontó) miatt.
A regényből erre vonatkozó két rövid részletet idézünk:
De az öregnek nem volt kedve hallgatni, nyugtalanul mozdult ültében.
– Az íccaka má megint valami bolondot álmodnék tülle, mint a múlt íccaka.
– Mit tetszett álmodni?
Az öreg fejcsóválva, derűsen mosolyogva nyugodott vissza.
– Azt álmodtam, hogy egy nagy macska megfogott, oszt én egy kis fíreg vótam a
szájába, egér, oszt átúszott a vízen, osztán akkor egy nagy felleg lett belűle, úgy
níztem utána. Aztán meg túrós derelyét ettem, oszt láttam a Hortobágyot bevetve
borsóval vígestelen-vígig, oszt én egy nagy ökör vótam, oszt ott kellett hagyni a
derelyét, oszt legelni a borsót, aztat meg én sose állhattam ki íletembe, a borsót, hát
ijet álmottam, oszt nem felejtettem el reggelre... mer megnyomta a gyomrom.
A kisfiú jóízűen nevetett.
– Má a takarítónénak is elmondtam – nevetett az öregúr is -, a meg megfejtette,
hogy aszongya: macska: 85, felleg: 73, túrós derelye: 39, ökör: 45... No, valami
kimaradt: az ám, a víz... 22... Rossz szám; fuccs! – de rossz is vízzel álmodni, mert
halált jelent a családba.
A gyerek nevetett, de hang nélkül:
– Számja van mindennek?
– Igen, a kislutrira.
Ja, a kislutri! Már hallott a kislutriról, otthon a parasztok mindig azt szokták
mondani: kijött a lutrid.
– Nízze csak, mondok egyet – szólt az öreg -, tegyük meg. Isten neki, legfeljebb oda
lesz egy hatos. Ott van az asztal sarkán egy ezüst hatos, írja le ezeket a számokat,
hónap mennyen el a nagytrafikba, osztán tegye meg lutrira. Ha nyerünk, fele a
magáé. Hadd legyünk gazdag emberek. Hogy is mondta maga: nagyurak! Nagyurak!
...



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencse... 8/12
– Majd nyerek a lutrin!... – mondta hetykén, de mindjárt röstelkedve tette hozzá:
Az öreg Pósalaky úr álmodott egyet, s megtétette velem a lutrin, ha nyerünk, akkor
fele az enyém.
Ilonka kisasszony nem értette meg, de borzasztó nagyot nézett:
– Lutri!! No csak a van hátra!... Már ez is lutri!... Szégyelld magad... Már te se vagy
tisztességes ember... – kiáltotta.
De János nagyot kacagott.
– Inkább ez az okos beszéd! Megvan a reskontó? Mutasd!
– Hiszen csak őtőle kérj tanácsot, akkor osztán majd nézhet apád a fia keresete
után.
Misi zavarba jött, s homályosan most már emlékezett, hogy tavaly hallott valami
sírást, hogy lutri... Biztosan János is lutriz... És most már szégyellte magát a lutri
miatt, sokért nem adta volna, ha nem volna reskontó a zsebében.
(részletek Móricz Zsigmond ’Légy jó mindhalálig’ c. regényéből)



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencse... 9/12
Gloria Mundi, avagy az ördög – a szerencsejáték kiüríti a zsebeket
Állami szervezés, felügyelet, pénzügyek, adók
Magyarországon – jelenleg is – a szerencsejátékok szervezése állami monopólium. A
tevékenységre a szerencsejáték szervezéséről szóló 1991. évi XXXIV. törvény vonatkozik.
A legjelentősebb szervező a Szerencsejáték Zrt., amely az ötöslottón és a totón kívül jó
néhány játékot szervez. Az ebből származó adóbevétel évente néhány tízmilliárd forint,



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencs... 10/12
amely a játékadóból és a nyereményekből levont játékadóból áll, a játékadó 2022-es
tervezett összege 33,9 milliárd forint.
A rendszerváltást követően volt olyan parlamenti párt, amely privatizálni szerette volta a
100% állami tulajdonban lévő állami vállalatot. Szerencsére az aktuális
pénzügyminiszternek helyén volt az esze, és elutasította az ’aranytojást tojó tyúkocska’
magánosítását. A Szerencsejáték Zrt. igen jelentős ún. társadalmi felelősségvállalást is
teljesít – erre fedezetet biztosít a kivételesen magas eredményessége –, például a
művészetek területén. Mivel itt 100% állami tulajdonról van szó, a kormányzat ezt a
kinevezett és delegált vezető tisztségviselőkön keresztül képes befolyásolni.
Kívül esik a Szerencsejáték Zrt. illetékességi területén a lóversenyfogadás, a
játékkaszinók üzemeltetése, illetve az ún. ajándéksorsolás.
Lóversenyfogadást kizárólag a 100%-ban a magyar állam tulajdonában álló Magyar
Lóversenyfogadást-szervező Kft. szervezhet.
A kaszinók koncessziós jog alapján működnek, tulajdonképpen meghatározott időszakra
(általában öt év) jogot szerezhetnek a pályázók játékkaszinó üzemeltetésére, a
koncessziós díj – amelyet általában előre meg kell fizetni – tartalmazza a későbbi
játékszervezéssel és nyereményekkel kapcsolatos adókötelezettségeket is. Tehát tévhit
az, hogy a kaszinók nem fizetnek adót a nyeremények után.
Az ajándéksorsolásra a Szerencsejáték törvény 23. § (1) bekezdése vonatkozik: „Aki
rendszeresen, saját nevében áruk, szolgáltatások értékesítését végzi, engedély nélkül
rendezhet és bonyolíthat le vásárlással vagy szolgáltatás igénybevételével egybekötött
ajándéksorsolásos akciót (a továbbiakban: ajándéksorsolás), amelyben a vásárlónak a
meghatározott értékű, mennyiségű vagy fajtájú áru megvételekor vagy szolgáltatás
igénybevételekor kapott sorsjegy nyilvános kihúzása esetén áru vagy szolgáltatás
formájában nyereményt kell adni.” Az ajándéksorsolás nem kötött engedélyezéshez,
elegendő azt előzetesen bejelenteni a felügyelő hatóságnak. Az általános mértékű
személyi jövedelemadót kell a játék szervezőjének megfizetni a nyereményekből (annak
teljes összege szja-köteles bevételnek minősül).



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencs... 11/12
Sorsjegyárusító (Philipp Schmitz festménye, 1887)
A szerencsejátékokat az állam ellenőrzi. Az ellenőrzési tevékenységet a Szerencsejáték
Felügyelet látja el a rá vonatkozó 183/2017. (VII. 5.) kormányrendelet szerint.
Irodalom:
Gálfalvi István – Sz. Kiss János: 50 éves a magyar ötöslottó; 60 éves a magyarországi
totófogadás (A Szerencsejáték Zrt. alkalmi kiadványa, Budapest, 2007)
Hanula Zsolt: A sakk egy bűnös játék
Kautilya: Arthashastra (R. Shamasastry angol fordítása)
Korán (Mihálffy Balázs (Abdel Rahman Mihálffy) fordítása és kommentárjai), illetve egy
másik változatban



12/16/21, 12:22 AM A szerencse fiai (2. rész) - Adó Online :: Reader View
chrome-extension://ecabifbgmdmgdllomnfinbmaellmclnh/data/reader/index.html?id=590&url=https%3A%2F%2Fado.hu%2Fado%2Fa-szerencs... 12/12
Mit mond a Biblia a szerencsejátékról? Szerencsejátékozni bűn?
Kapcsolódó cikkek
2021. június 4.
A szerencse fiai (1. rész)
Az ember játékos lény. Homo ludens. A játékosság gyakran párosul a szerencsével, ekkor
beszélhetünk szerencsejátékról. Sokaknak ez szenvedélye, olyannyira, hogy akár
szélsőséges helyzetekben betegséggé is válhat. A szerencsejátékokat gyakran pénzre
játsszák, ez pedig lehetőséget teremthet arra, hogy a szenvedély adózás tárgya is legyen.