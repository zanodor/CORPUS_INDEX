---
master_file: "[[@BiroDenesHun]]"
---
# Index for Bíró Dénes – A hun királyi korona.pdf

Bíró Dénes
A HUN KIRÁLYI KORONA
Négy évvel ezelőtt hallottam először Badiny Jós Ferenc professzor úr előadásában az
ordoszi hun arany koronaékszerről, amelyet a Krisztus előtti első évezredből
származtatnak.
A kínai Nagy Faltól északra található Ordosz, az ősi hun népek szellemi központja, az
Arvisúrák szerint Kr.e. 4040-től. A régészeti feltárások eredménye ez a csodálatos lelet,
amelyet Hahoot város múzeumában őriznek.
A korona két részből áll. Az alsó, arany spirális körpánt súlya 1022 gramm, a felső, arany
körpajzson álló türkizfejű aranytestű turul súlya 192 gramm. A körpántot és a turult
süvegre rögzítve viselte a király. A türkizből készített fejet és a farktollat úgy illesztették a
turul testéhez, hogy a király fejének biccentésére a madár feje és farka is megbillent, így
követte a király mozdulatát. A spirális körpánton sárkány, kos és párduc látható.



A múlt évben az egyik barátom Kínába készült, és tanácsomat kérte, hogy a sok közismert
nevezetességen, régészeti helyen, leleten kívül, tudnék-e valami kevésbé ismertet, esetleg
velünk is kapcsolatost ajánlani, amit érdemes felkeresni. Egyből az ordoszi Hun Korona
jutott az eszembe a hahooti múzeumból. A múzeumban kiállított korona csak másolat, az
eredetit az igazgató szobájának páncélszekrényében őrzik. Barátom és felesége abban a
megtiszteltetésben részesült, hogy nemcsak megláthatta, de talán először a magyarok közül
kézbe is foghatta az eredeti, közel háromezer éves hatalmi szimbólumot. Ezeken a
fényképeken az igazi ősi Hun Koronát láthatják.
Miért fontos ez a lelet azok számára, akik a szkíta - hun - avar - magyar népek
azonosságának tudatában élnek, ennek tanulmányozásával foglalkoznak, és a bennük lévő
folyamatosságot képviselik?
Azért, mert az ordoszi Hun Korona is egy a bizonyítékok sorában. A koronaékszer
hivatalosan az Kr.e.V.-III. szd-ból való. Következésképp, az akkor és ott élő hunoknak
királyuk volt, vagyis királyságban éltek, nem pedig laza, primitívnek megítélt, törzsi
szerveződésben. A kínai krónikák az időszámításunk előtti időkben is hun királyokról
beszélnek, pl.: Kr.e. 33-ban a Han császár a hun királynak tett béke ajánlatot. Attila hunjai
ugyancsak Kínából vonultak át Európába a II. -IV. szd.-ban, vagyis a szkíta-hunok
számára a királyság ismert volt, ahogy a magyarok számára is természetes államforma volt
1946-ig.
Hérodotosz írja, hogy a szkíták voltak a világ egyetlen népcsoportja, amelynek királyi népe
volt. A királynak, pedig koronája volt.
A korona szó felismerhető gyöke a "kor", ugyanaz, mint a korong szavunk gyöke, ami nem
más, mint a "kör" ősszó. A korona szó másik része az "ona", a hun - magyar "ana",
"anya". Arvisúra Anahíta volt a magyarok főistenasszonya. A korona, "köranya" a Napra
és a Világegyetem egészére is utal. A szkíta-hun-magyar mágikus világképben a legfelső
valóság az Egy, és a belőle megnyilvánuló Világegyetem nemcsak élő, de női természetű is.
A Természet Anya maga az Egy Isten, a Boldogasszony, aki az Élő Világegyetem emberi
alakban.
A kerecsen sólyom kék csőre és a Hun Koronán lévő turul közötti azonosság nyilvánvaló.
Az Egyisten hitű érdek nélküli szeretet szellemmadara a király tudatát összekapcsolta a
Teremtővel, beavatta a teremtői tervben való szerepébe, feladatába. A körpánton ábrázolt
sárkány ősjelentése: "sár"= tüzes, izzó, kány" = kán, tehát tűzúr vagy tűzkirály. A kos égi
származásunkat, a hunok a Kos világhónapban lévő központi szerepét, a kosok emberiséget
egyesítő feladatát is jelképezi. A párduc, a Panthera Dei, Isten párduca, Nimród ősapánk
totem jelképe, valójában népünk Káldeus - Kusita eredetére is utal. A párduc pettyes
bundája az istenek és lelkek csillagpettyes hazáját is idézte. A misztikusoknál a párduc az
életlehelet, a Szentlélek megfelelője. Nimród égi király az oroszlán atya, az ősatya, a nemzet
magvát őrző férfi őserő, de rejtett kettősségében női tulajdonságokat is hordoz: az égi
királynőt, a maga boldogasszonyi minőségével, aki a mitikus időben, mint nappárduc jött
le az égből az ő népéhez. A hun szó jelentése = Egy, Első. A hun királyi koronát viselő



személy a Teremtővel való egység szellemében, a lélek újbóli megtestesülése tanításának, és
az ember kozmikus szerepének ismeretében uralkodott és szolgált. Ez fejeződik ki a Szent
Korona Tanban is. A hun-magyar folyamatosság értelemszerű.
Dr. Bíró Dénes