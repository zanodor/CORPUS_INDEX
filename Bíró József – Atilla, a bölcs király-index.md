---
master_file: "[[@BiroJozsefAtilla]]"
---
# Index for Bíró József – Atilla, a bölcs király.pdf

Biró József
őstörténetkutató
ATILLA, A BÖLCS KIRÁLY
Atilla, a hunok királya a magyar múlt legkiemelkedőbb történelmi alakja.
Tőle származik Árpád, honvisszafoglaló nagyfejedelmünk is. A hunok is őseink,
rokonaink.
De 150 évig valótlan finnugor eredet-elméletet erőltettek a népünkre az
elnyomóink, meghamisítva, elhallgatva a történelmi igazságot. Ezért adózzunk
tisztelettel azoknak a tudósoknak, akik a valós történelmünket kutatják,
bizonyítják és tanítják. Bátran hangoztatják, hogy újra kell értékelnünk a magyar
őstörténelmet. Például Bakay Kornél és Kiszely István egyetemen is tanítják és
hírdetik a hun-magyar azonosságot.
2004. nyarán a Magyarok Világszövetsége egy hetes nagyszabású
kongresszusán a világ minden tájáról összesereglett tudósok nyilvánították
véleményüket számos tudományterület eredményeiről: történészek, régészek,
nyelvészek, genetikusok, orvosok, néprajzkutatók. Például Aradi Éva indológus
és Sashi indiai professzor megállapítják, hogy a hunok a saka, szkita
népcsoportból származnak. Béres Judit geneológus kijelenti, hogy
kutatócsoportja semmi genetikai rokonságot sem tud megállapítani a finn és a
magyar népetnikum között.
Még 1993. tavaszán írtam egy újságcikket az egyik amerikai magyar
lapban, amely Magyarországon is megjelent, A finnugorizmus bukásának
előjelei címen. Akkor még nem gondoltam, hogy ez a téma mára időszerűvé
válik és a hazai történészek, kutatók is nyíltan vallják, hogy a finnugor
történelem-szemlélet napja leáldozott.


 A szabir-magyarok őstörténete és A szabir-magyarok a „sumirok” tanító
mesterei című könyveimben igyekszem bizonyítani a magyarság ősmúltját, még
az i. e.-i tizedik évezred végétől Mezopotámiából, a Felső és Alsó Zab folyók
völgyéből és a szabir-magyarokra építem fel a szabir-onogur eredet
elméletemet. Hangsúlyozom, hogy a hunok ennek a földművelő, állattenyésztő
népnek a leszármazottai.
Badiny Jós Ferenc professzor Káldeától Ister-Gamig című könyvéből
idézem:
„Munkatársam – Dr. Novotny – felvette a kapcsolatot az orosz nyelvtudományi
kutatók egyik legkiválóbbjával –Djakonov professzorral – és az ide vonatkozó
adatokat az ő leveléből közlöm:
’Tolsztov akadémikus vezetése alatt egy orosz régészeti expedíció 10
éven át ásatásokat végzett Belső-Ázsiában a régi Chorezm területén fekvő
homoksivatagokban. Tolsztov könyvében beszámol a meglepő eredményekről.
A sumir nyelv és a sumir nyelv hangtörténetének ismeretében
megállapítottam, hogy a Tolsztov expedicíó nemcsak a könyvében említett
subarean (vagyis szabir) népet, hanem az ősi sumir népet is megtalálta, tehát
tulajdonképpen subar (magyaros kiejtéssel szabir) és sumir emlékeket fedezett
fel (Subar = Sumir)’.”
Ezzel kapcsolatban egy újabb idézetet olvasok fel, ezúttal Novotny
Elemér Sumir nyelv-magyar nyelv című könyvének 52. oldaláról:
„A kiváló szovjet-orosz kutató Szergej Pavlovics Tolsztov, 10 éves
régészeti expedíciója során, - a világ bámulatára – az ősi Ku-Ma-Ar-Iz-Ma
(Chorezm, a mai nyugat-Turkesztán) – nomádok lakta területén – magas kultúrát
és öntözéses csatorna-rendszereket fedezett fel. Szerinte az i. e. XIII. században
– délről és nyugatról (nyilván az asszirok nyomására) szabar-hurrita népesség
érkezett – a szent Kanga (Ki-en-gi) – , illetve Ku-Ma-Ar-Iz-Ma területére.
A sumirok jelenlétét itt igazolják – a korabeli nép és királynevek,
valamint a földrajzi és ország nevek! (Erre a jelentős körülményre Tolsztov


 akadémikusnak levél útján hívtam fel a figyelmét 1967-ben) Tolsztov is ezt a
népességet ’kettős eredetűnek’ nevezi! A szabarokból váltak ki később a hunok
, mint e nép –jelentős- népcsoportja.”
A hivatalos magyar történetírás a hunokat nem tekintette a magyar múlt
részének az elmúlt másfél évszázadban, sem az osztrák elnyomatás alatt, még az
1867-es kiegyezés után sem, de a szovjet megszállás idején sem. Atillát és
hunjait megbélyegezték – főleg görög-római és a későbbi nyugati történetírók
munkái alapján – barbár, vérengző, kegyetlen nomád, rabló hordának nevezték
és a magyarországi finnugorista történészek is azt hangoztatták, hogy nem jó
nekünk a hun rokonsággal dicsekedni.
Pedig a hun-magyar rokonság fogalma a nép hitében, regéinkben és
mondáinkban máig is él. A hun-magyar rokonság mellett tett hitet Körösi Csoma
Sándor, a legnagyobb magyar kutató és nyelvész, kortársai és követői: Katona
István, Fejér György, Kállay Ferenc, Jerney János, Horváth István stb., még a
XIX. századi nagy íróink, költőink: Petőfi Sándor, Arany János, Vörösmarty
Mihály, Jókai Mór, Gárdonyi Géza stb. is tudták, hogy közös őstől származunk.
De hadd cáfoljam a finnugor eredet-elmélet hunokra és Atillára vonatkozó
téves, sajnos még ma is ható állításait.
A hun név- és népmegjelölés már nagyon korán megjelenik az
őstörténelemben. Az ős-egyiptomi feliratokon, vagy Dáriusz Hystapsesz
sziklafeliratán is látható UNNU, UNUT formában. A sumir asztrológiai
térképeken LU-HUN-GA formában, ami sumirul földművest jelent (René Labat
sumirológus 356. sz. ékjele), KUN és HUN értékkel is kifejezhető, értelme
hatalom, fegyver, a GA pedig települést jelent (Labat 235. sz. jele). Tehát sumir
észjárás szerint úgy is mondhatnánk, hogy a LU-HUN-GA egy hatalmas
földművelő nép neve. A szabir-magyarok őstörténete c. könyvem első kötetében
részletesen bemutatom, hogy ősszabir őseink nevéhez fűződik a
növénynemesítés, az állatok háziasítása, melyet a tudomány agrárforradalomnak
nevez. A Kis és Nagy Zab folyók mentéről (Mezopotámiából) származó szabir


 őseinket már az időszámítás előtti 10. évezred végétől azonosítom a tudósok,
kutatók munkái alapján. Könyveimben bizonyítom a hun nép ős-szabir eredetét.
Sajnos még a magyar írók tollából is olvasható olyan történelmi tévedés, mely a
hunokat csak nomád, barbár népnek állítja be, akik rablással szerezték a
mezőgazdasági javakat, sőt még a nőket is. Pedig a hunok az ősi földművelő,
mesterségeket kifejlesztő, írásbeli és művészeti kultúrákat megalkotó nép
leszármazottai. A hunok földműveléssel kapcsolatos tevékenységére és
kulturális emlékeire vonatkozóan idézem Sz. P. Tolsztov híres orosz régész Az
ősi Chorezm c. könyvének 213. oldaláról:
„Az eftalíták, fehér hunok kialakulásának színhelye kezdetben
valószínűleg Chorezm észak-keleti határvidéke volt, az a vidék, melyet e korban
még az Amu Darja és Szír Darja régi közös deltája alkotott.
1946-ban végzett ásatásaim folyamán ezen a területen néhány rendkívül
sajátos telepet tártunk fel. Ezeket minden valószínűség szerint az eftalita kultúra
abból az időből eredő emlékeinek tekinthetjük, mely déli, hódító vándorlásukat
megelőzte.
Ez a nép, mely jellegzetes komplex állattenyésztő, halász, földművelő
gazdálkodást folytatott, mégsem volt nomád jellegű, hanem letelepült, vagy
legalábbis félig letelepült életmódot folytatott, s megerősített közösségi
telepeken ’városokban’ lakott. Az eftaliták ’városi’ életéről állandóan
olvashatunk a bizánci íróknál, a kaiszarei Prokopiosznál és Menandrosznál is.
E települések alaprajzából itélve, továbbá az írásos emlékekre
támaszkodva azt kell hinnünk, hogy a nemzetségi-közösségi hagyományok az
eftaliták körében még elevenek voltak.”
Tolstov sorai tehát bizonyítják, hogy hun elődeink, rokonaink nem voltak
nomád barbárok.
Az orosz régészek a XX. század negyvenes évei óta igen bőséges és
érdekes – hunokra vonatkozó – régészeti leleteket hoznak felszínre. Chorezmen
kívül az Altáj- térségben és a Bajkál-tótól északra elterülő vidéken az ásatások i.


 e. VI. évszázadi hun építményeket tártak fel. A. L. Mongait orosz régész közlése
szerint az ásatások földsáncokkal, vizesárkokkal körülvett, őrtornyokkal
megerősített, kapubejáratokkal ellátott erődítmények maradványait hozták
felszínre, melyekben a várúr lakásán és a gazdasági épületeken kívül számos
kisebb lakás épült, - az északibb Altáj- régióban – melyeket egy központi
kazánból, a föld alatt vezetett agyagcsövek rendszerén át fűtötték. (A szabir
magyarok a „sumirok” tanító mesterei c. könyvemben beszámoltam arról, hogy
a Kr. e.- i VI. évezredben a Mezopotámiából áttelepülő szabir-magyarok az Olt
folyó völgyi „Körös Kultúrkörben” hasonlóképpen fűtötték a lakásokat.) Az
orosz régészek által a XX. század negyvenes éveiben feltárt sírok fényűző hun
temetkezésekről adnak számot. A gerendavázzal bélelt sírkamrákba
felszerszámozott lovakat (hat-tizennégy) temettek, és szekereket, használati
tárgyakat, háztartási és fényűzési cikkeket.
A régészeti ásatásokból és a kínai évkönyvek adataiból megállapítható,
hogy a hunok feudális felépítésű monarchiában éltek e korai időszakban is. Nos
ezek a tények megcáfolják az ókori görög-római, sőt némelyik jelenlegi nyugati
történetíró állításait is, miszerint a hunok vérengző, vad, barbár Ázsiából
szabadult néphordák lettek volna. Ezekután enyhén szólva történelmietlen, de
tisztességtelen is becsmérelni, gyalázni őseink emlékét. Különösen Atilláról a
hunok és egyben a magyar és rokon népek legnagyobb királyáról, hadvezéréről
írtak lealacsonyító módon.
Mindenekelőtt Atilla nevét kell megmagyaráznom. Aki nem ismeri
nevének ősi vallási jelentését, helytelenül két t-vel és egy l-lel írja. Bizonyítékul
térjünk vissza a múltba, az ős-szabir-sumir népek hitvilágához:
Szabir-magyar őseink kultikus szobrai gyakorta kis tálacskákat tartanak
kezükben, mely kissé megbillen, és „az élet vize lassan folyik ki belőle”.
Jelképesen, amint kiürül az edény, akként ér véget az élet is. Ez a kultikus
ábrázolás az őskori Mezopotámiából ered, és általánosan elterjedt az „ős
turáninak” nevezett szabir-magyar népek körében. Az ősi nép folyókkal,


 tavakkal, vizekkel kapcsolatos elképzelését tükrözi, a Duna ősi neve Ister, azaz
„az élet vize”. A 895-96-os honvisszafoglalásunk előtti szállásterület,
Dentumagyaria folyói is hasonlóan az élet fogalmát kifejező nevet viselnek: a
Don szabir neve Ten, a Donecé Teniz, a Dnyeperé Ten-úr. A történelmi források
megerősítik, hogy Dentumagyariában őseink még szabiroknak nevezték
magukat. A sumir nyelvben a TEN = ÉLET, IS-TEN = ÖRÖK ÉLET. A TEN
jelentése még: alap, csend, nyugalom (L.736. jele). TIN = ÉLET és ÉLNI (L.
465. jele). Az akkádok a TIN sumir szót BALATU-ra változtatták, melyből
levezetve BALATON az ÉLET TAVA-ként élt az ősi magyar néphitben.
ATILLA nagy hun királyunk nevének jelentése: az ÉLET VIZE. A = víz )
L.579) TI-LA = ÉLET (Gadd 192.)
1991. tavaszán pillantottam meg egy New York-i repülőtéri
könyvesboltban az amerikai író, Wess Roberts: Leadership secrets of Attila the
hun (1990). (A hun Atilla vezetési titkai) c. könyvét. Atillát nagy hadvezérként
és nagyon bölcs, humánus uralkodóként mutatja be. Eredeti görög forrásokból,
a helyszínen évekig kutatta munkatársaival együtt Atilla életét. Wess Roberts
könyve az 500 legnagyobb amerikai vállalat vezetőinek magas színtű
továbbképzésére szolgál. Még az üzleti életben is példaképüknek tekintik Atillát
Amerikában ma, olyannyira, hogy stratégiai módszereit, tanításait, útmutatásait
követendő példának, a siker zálogának tartják.
Wess Roberts könyvének előszavában írja, hogy Atillát ma úgy
jellemezhetnénk, mint kitűnő vállalkozót, diplomatát, szociális újítót,
államférfit, kiváló hadvezért, szervezőt és kitűnő házigazdát. De nem ezekért a
tulajdonságokért választotta Atillát könyve követendő főhősévé, hanem
határozottságáért, bölcsességéért, szilárd - és megalkuvást nem tűrő,
példamutató egyéniségéért, aki nem riad vissza a legnehezebb feladatoktól sem,
aki dicsőséges tetteket visz véghez, a megoldhatatlannak látszó problémákat is
megoldotta. A mai vezetőknek is példát mutatva osztja meg a sikeres vezetés
titkait az olvasóval.


 W. R. minden fejezetet az Atilla életéből vett útmutatásokkal szemléltet,
amint a tábortűz mellett a különböző vezetési módszerekre tanítja a törzsfőket és
a hun harcosokat. Bár a helyszín, a körülmények meglehetősen különböznek a
maiaktól, ennek ellenére időtállók Atilla tanításai, velős mondásai, ma is
alkalmazhatók bármelyik vezetői ülésen, tanfolyamon továbbképzésen.
Bemutatok néhány gondolatot a könyvből. A fejezeteket Wess Roberts
vezeti be, ezután Atilla tanításai következnek.
A RÓMAI UDVARBAN
W. R.: A római udvar ügyes szokása volt, hogy gyermek túszokat cserélt,
más országok befolyásolására, hogy saját szolgálatára csábítsa őket.
Miután Rugila, a hunok királya megelégelte Atilla örökös birálatait a
római birodalmat segítő politikája miatt, a 12 éves Atillát a római udvarba
küldte. Azt remélte, hogy ott majd megváltozik Atilla jelleme és hazatérte után
könnyebben elbánhat vele.
Atilla megvetette a római udvar pompáját, a cifra ruhákat, a lakomákat, a
dőzsölést, amit a társai oly nagyra becsültek. Sikertelen szökési kisérlete után
elhatározta, hogy ideiglenesen belenyugszik a sorsába és tanulmányozza a római
udvart. Megismerte az udvar bel- és külpolitikáját, a római hadsereg felépítését,
fegyvereit, a csata vezetési módszerét – észrevette egy erős tengeri flotta
hiányát. Megfigyelte a látogató minisztereket, a birodalom cselszövéseit, a
politikai módszereket és a diplomáciát...
Megyjegyzem, hogy Atilla négy nyelven beszélt és a világtörténelem egyik
legjobban felkészült, legműveltebb bölcs uralkodója és hadvezére volt, aki
tudását és tapasztalatait a nemzete javára fordította.
ATILLA: A VEZETÉS MINŐSÉGI KÖVETELMÉNYEI


 Azért gyűltünk össze a tábortűznél, hogy én, Atilla megosszam veletek a
legbensőbb gondolataimat a vezetés iránt támasztott követelményekről.
Minden szinten olyan vezetők álljanak a hun nép szolgálatában, akiket
rátermettségük, ügyességük, képességük és odaadásuk alkalmassá tesz hivatásuk
sikeres gyakorlására.
De a vezetői tulajdonságok kifejlesztése nem könnyű feladat. Életre szóló
elkötelezettség, a hunok sohasem hagyhatják abba a tanulást, arra kell
törekedniük, hogy az új helyzetekbe bepillantást nyerjenek, gondolják át,
értékeljék ki a helyzeteket, keressék a megoldás új módszereit.
A vezetőinknek korán el kell sajátítaniuk az alapkövetelményeket a
szolgálatuk ellátása érdekében, és lehetőséget kell kapniuk az önfejlesztésre.
A fiatal harcosainkat tanítani kell arra, hogy jó törzsfőkké fejlődhessenek.
A lovaglás, lasszódobás, íjazás és dárdavetés elégséges alapismeret a
harcosoknak, de nem a vezetőknek.
A nemzetnek ügyes, gyakorlott vezetőkre van szüksége, akik mesteri
módon bánnak az adottságaikkal:
A vezetők legfontosabb tulajdonságai:
HŰSÉG: A legfontosabb alapkövetelmény. De a véleménykülönbség nem
biztos, hogy hűtlenség. Mindig meg kell hallgatni azt a hunt, aki a törzs
érdekében véleményt nyilvánít.
BÁTORSÁG: A törzsfőnek bátorságból példát kell mutatnia, a vezetett hunok
előtt kell járnia, a feladatát következetesen végre kell hajtania...
BECSVÁGY: Becsvágy nélkül nem sokáig marad a posztján a törzsfő.
LELKIERŐ: Az egyre magasabb vezetési szintek egyre nagyobb érzelmi
megterhelést jelentenek. A vezető minden szinten legyen képes felülemelkedni a
nehéz helyzeteken, lelki válságon, csalódásokon...
FIZIKAI ÁLLÓKÉPESSÉG: A hunoknak olyan törzsfőkre van szükségük, akik
bírják a vezetés fizikai megterheléseit. Egészségesen kell táplálkozniuk. Aki


 sokat eszik és iszik, annak nincs elég energiája. Ép testben ép lélek. Ágyból nem
lehet csatát irányítani, edzettnek kell lenniük.
EGYÜTTÉRZÉS KÉPESSÉGE: A törzsfőnek meg kell értenie másokat,
képesnek kell lennie beleélni magát mások helyzetébe, tiszteletet, megbecsülést
kell tanúsítania mások kultúrája, hite és hagyományai iránt.
DÖNTÉSKÉPESSÉG: A fiatal törzsfőnek ki kell fejlesztenie magában a döntés
képességét, tudnia kell mérlegelni, mikor kell cselekedni és mikor nem, az adott
helyzetre vonatkozó lehető összes jelzés figyelembevételével kell elhatároznia a
döntést, és azt következetesen kell végrehajtania. A habozás és halogatás
megzavarja és elbátortalanítja az alattvalókat, a társait és a feletteseit, és az
ellenség javát szolgálja.
ELŐRELÁTÁS: A megfigyelés által összegyűjtött tapasztalatokból kell
következtetni. Bár ez bizonyos kockázattal jár, aminek a veszélyét vállalnia kell,
és nem tarthatja a legfontosabbnak mindenekfelett a saját kényelmét és
biztonságát.
IDŐZÍTÉS KÉPESSÉGE: A vezetés minden mozzanatában szükséges az
időzítés, úgy a tervezés, mint a cselekvés idején. Nincsenek bevett szabályok
ennek a képességnek a kifejlesztésére, általában csak a saját károdon tanulhatod
meg.
VERSENYKÉPESSÉG: A mindenkori győzniakarás belső késztetése
elengedhetetlen, de csak a fontos versenyt kell megnyerni...
ÖNBIZALOM: Megfelelő képzéssel és önfejlesztéssel kialakítható egy olyan
személyes biztonságérzet, amellyel le tudja győzni a vezetés nehézségeit...
FELELŐSSÉG: Se király, se törzsfő, se alattvaló nem alkalmas vezetőnek, ha
nem vállalja a felelősséget, ha nem képes elvégeztetni a munkát, és betartatni az
utasításokat.
HITELESSÉG: A vezetőnek hiteles személynek kell lennie, aki méltón képviseli
a hunokat szavaival, cselekedeteivel és egész magatartásával barát és ellenség


 előtt egyaránt. Azonnal le kell váltani az olyan vezetőt, aki elvesztette a hitelét,
mert nem lehet többé megbízni benne.
ÁLLHATATOSSÁG: A vezető alapvető tulajdonsága a megalkuvást nem tűrő
igyekezet, akarat a rábízott feladatok végrehajtására. A gyenge csak akkor
kitartó, ha a dolgok úgy mennek, mint a karikacsapás.
MEGBIZHATÓSÁG: Ha egy vezetőben nem lehet megbízni, hogy minden
helyzetben teljesítse a feladatát és vállalja a saját felelősségét, váltsd le...
GONDOSSÁG: A vezető alapvető tulajdonságai közé tartozik a gondoskodás
képessége. Úgy kell szolgálnia a népét és társait, hogy bizalmat, hűséget
érezzenek iránta.
W. Roberts Atilláról alkotott véleménye és Atilláról írt mondanivalója igen eltér
a nyugati történetírók többségének munkáitól, akik csaknem kivétel nélkül
lealacsonyító jelzőkkel írtak a világtörténelem egyik legnagyobb katona
vezetőjéről és nagy uralkodójáról. Jordanes – Atilla kortársa – aki úgy
átkozódott, hogy Atilla boszorkánytól és farkastól származott, majd később a
nyugati történetírók jártak elől a hunok és Atilla becsmérlésében. W. Robertsnek
is feltűnt az a tény, hogy Atillát milyen mostohán kezeli a nyugati történetírás,
idézem a könyvének 12. és 13. oldaláról:
“A nyugati történetírás nem adja meg a tiszteletet Atillának, kegyetlennek,
rendkívül könyörtelennek írja le, a gonoszság jelképévé tette. A következő
generációk minden kritika nélkül, automatikusan átvették ezt a megbélyegzést,
és gyakran példálóznak is vele, a mai napig.”
(Megjegyzem: Ez az alaptalan, igazságtalanul elterjedt előítélet az oka
annak, hogy sokak tudatában a hunok, magyarok és Atilla neve negatív
fogalom.)
“Mégis, Attilát máig büszkeséggel emlegetik a leszármazottai, a
magyarok. Talán a német Nibelungen-Dal fejezi ki a legszebben: Volt egy
hatalmas király a hunok földjén, kinek a jósága és bölcsessége páratlan volt.


 Attila annak a vezető-tipusnak a mintaképe, aki sosem önelégült, aki
bátran kezdeményez, inkább cselekszik, mint tétlen.
Attila nem volt olyan kegyetlen, mint a rómaiak, akik ezerszámra dobták a
keresztényeket a vadállatok elé, egyszerű szórakozásból.
Összehasonlításképpen: nem volt olyan kegyetlen, mint Rettegett Iván, Cortez
vagy Pizarro. Atilla megkímélte Rómát, több könyörületet mutatott, mint
Genserich, Belizar, a skandinávok, germánok és a spanyol zsoldosok, akik mind
kifosztották Rómát.
Attila szellemei öröksége általában ismeretlen a nyugati világban. Nem
ismerik a történelmi jelentőségét: mint kultúrált, elfogulatlan, gazdag
személyiségű és széles látókörű zseni, mindent egybevetve magasan felülmúlta
Nagy Sándort és Cézárt.