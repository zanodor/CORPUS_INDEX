---
master_file: "[[@SzekelyPeterLoki]]"
---
# Index for Székely Péter – Loki bennünk él.pdf

Törzstér 5743
Székely Péter
Loki a bennünk élő démon archetípusa
Folytatás előző lapszámunkból
3.3 Végzetes szorongás – Loki gyermekei
A görög mitológiában Lokihoz leginkább hasonlatos isten – személyiségét tekintve Poszeidón. Mindkét isten érzelmektől túlfűtötten cselekszik, s kevéssé gondolják át tetteik következményét. A görög tengeristen birodalma szimbolikus értelemben a személyes tudattalan, s az érzelmek világa. „Rejtett érzelmek birodalma ez, ami láthatatlan és ismeretlen, de mégis jelenlévő, a nagyon mélyen elrejtett érzelmekhez hasonlóan, melyeket engedni kell felszínre törni és kifejeződni, hogy létezésükről végre tudomást szerezzünk.”[1] Loki ennek megfeleltethetően adományozta az embereknek ezt a birodalmat, az érzelmek gazdag, s rejtett világát. Poszeidón a tengerek ura, de hívják ’árvizek okozójának’ és ’földrázónak’ is, ami Lokira is jellemző. Világkígyó, Loki egyik fia, a Ragnarök eljövetelekor hatalmas árvizet zúdít a világra, ekkor illeszthető Lokira az ’árvizek okozója’ jelző. Emiatt sokan vízhez kötik személyét is.[2] Északon a földrengések magyarázataként pedig a büntetését töltő Lokit nevesítik. Amikor arcába cseppen a kígyó mérge, fájdalmában megvonaglik, s ettől lesz a földrengés.[3] Tehát leíró neveik – amik személyiségét tükrözik egy adott istennek – hasonlóak, eltérő mitológiájuk ellenére. Mindkét isten inkább hallgat a szívére, semmint az eszére. Általában az egyes istenek gyermekei minden esetben atyjuk szellemének hordozói, továbbvivői. „Poszeidónnak rengeteg gyermeke született... valamennyi vad és riasztó szörny a mitológiában. Voltak közöttük romboló óriások és vérengző, emberformájú fiúk is. Mindannyian apjuk erőszakosságát örökölték, és bármikor számíthattak apjuk szenvedélyes hűségére...”[4] Mindezek a jelzők Lokira és gyermekeire is egyaránt érvényesek. Sokat ártottak az istenek Loki gyermekeinek, Loki – akárcsak Poszeidón – könyörtelen bosszút állt gyermekei sérelmeiért. Ez az egyik ok, amiért bekövetkezett a Ragnarök. Lokinak azonban több nevezetes gyermeke fogant mástól, név szerint Angurbodától (Bánathozó, Vaserdő véne).[5] Róla szinte semmit sem lehet tudni, csupán annyit, hogy a Világszörnyek anyja, s valamikor még Loki büntetése előtt meghalt. Lokit nem véletlenül nevezik Világúrnak [6] is, hiszen tőle származnak azok a mitológiai szörnyek, melyek pusztulásba taszítják a világot. Őket Világszörnyeknek hívják, s az Istenek Végzete nekik köszönhető. Név szerint: Fenrir farkas, [7] ki Odint öli meg; Jörmungand, aki a tengerekben él, s testével körbeöleli a földeket; és Hel, az Alvilág



5744 Törzstér
istennője. Ők azok kiktől még az istenek is rettegnek, s jelenlétük a világban szorongással tölti meg szívüket. Világfarkas [8] testesíti meg azt az agresszív erőt, mely a tudatunk legmélyén szunynyad, s legyen bárhogy leláncolva, féken tartani nem lehet (20.ábra).
A farkas [9] főként „a vadság, a rablásvágy, a falánkság és a szexuális kicsapongás megtestesítője...”[10] Ő képviseli az ösztönös agressziót, mely a tudatot felemészti, ahogy Fenrir felemésztette Odint. Ideiglenesen féken lehet tartani, azonban ezért is nagy árat kellett fizetni, hiszen ez csak öncsonkítás árán valósítható meg. Fenrír leláncolásánál Tyr fél kezét áldozta fel (21.ábra). Ugyanakkor az eddigi béklyók nem tudták féken tartani hatalmas erejét, s az összes isten azon tanakodott: vajon mikor tépi el ismételten a bilincsét és támad rájuk? Loki másik gyermeke a Világkígyó [11] sem veszélytelenebb testvérénél. Ereje túlszárnyalja a Világfarkasét, s csak egyetlen isten képes győzelmet aratni felette: Thor. Érdekes módon az ő természete nem



Törzstér 5745
olyan lobbanékony, mint testvéréé. A tenger mélyén élt s nőtt, míg körbeölelte a földet, azonban meglehetősen érdektelenül viselkedett az istenekkel szemben. Nem fenyegette őket, s ők sem őt, csak később Ász-Thor próbálta meg többször is összemérni vele az erejét (22.ábra).
Lent a mélyben, a háborítatlan tengerfenéken teljes passzivitásba zuhant, amiből Thor rángatta ki azzal, hogy el akarta fogni. Jelentősége az Edda művekben egyértelműen



látszik, hiszen többször is visszatér (Utgard-Loki próbái, Csodálatos halászat, Ragnarök). Bernáth szerint azonban roppant erejével, s mérgével folyamatos fenyegetést jelentett emberre, istenre egyaránt.[12] Jörmungand önszántából csak egyszer hagyja el a tengerfeneket, mikor eljő a Ragnarök, s megküzd Thorral. Ebben a végső csatában mindketten meghalnak. A harmadik testvér kissé kilóg a sorból, hiszen Fenrírrel és Jörmunganddal együtt a Világszörnyek közé szokták sorolni, azonban ő Hel,[13] ki ténylegesen nem vesz részt harcokban. Ő őrködik azok felett a lelkek felett, kik nem csatában estek el,[14] vagy nem vízbe fúltak.[15] A Ragnarök idején azonban atyja rendelkezésére bocsájtja majd ezeket a lelkeket, hogy harcoljanak az Arany Ászok ellen, azonban ő maga nem vesz részt a harcban.
Helt félig holt, s félig élő asszonyként jelenítik meg (23. és 24.ábra), s egyedül uralkodik Niflheimben. Ide kerül idővel mindenki – Ragnarök után istenek, hősök és emberek egyaránt – s éppen ezért a kérlelhetetlen igazság megtestesítője. A meggyilkolt Baldurt is csak azzal a feltétellel engedte volna el a holtak birodalmából, ha a világon mindenki
5746 Törzstér



Törzstér 5747
megsiratja. Azonban nem siratta meg mindenki, hiába bizonygatták neki, ki mennyire szerette. A Ragnarök után sok isten viszszatért az élők sorába köztük Baldur, Höd és a többi bűntelen isten, azonban ez arra enged következtetni, hogy Hel volt az, ki őket visszaengedte. A bűnökért, amiket elkövettek az Arany Ászok, megbűnhődtek, s őket Hel nem engedte ki birodalmából, viszont belátta, hogy az embereknek igeis szükségük van jóságos és bűntelen istenekre. Így ő az, aki képviselte az igazságot a világban, azonban morálisan mindvégig semleges maradt. Nem állt senki mellé, csupán megteremtette az egyenlő feltételeket. Hel azért ereszthette ki ’zombiseregét’ a végső csatára, mivel Odin is felhasználta saját holt harcosait a Walhallából. Ő volt a mindenekfelett álló törvény képviselője, hiszen bárki, aki meghalt, a színe elé járult. Ő nem ítélkezett senki felett, csupán őrizte az egyensúlyt az élők és holtak közt. A halál előtt mindenki egyenlő. Hel birodalma azonban nem a keresztény pokol, hanem egy ősibb képzetű alvilág. Az ide térő lelkek nem bűnhődnek, hanem idővel elenyésznek, s elfeledik őket. Egyszerűen Niflheim az élő eleven világ ellentéte. A halál se nem jó, se nem rossz, hanem az élet velejárója. „Az élet és a halál egyetlen dolog, akár a kezem: a tenyér és a kézfej. De a tenyér és a kéz háta mégsem egészen ugyanaz... Nem lehet őket sem elválasztani egymástól, sem összekeverni.”[16] Végeredményben ők okoznak szorongást az Arany Ászok közt. Azonban a valódi szorongást nem a Világszörnyek miatt éreznek, hanem attól tartanak, hogy azokért a bűnö



5748 Törzstér
kért, melyeket elkövettek a teremtés érdekében felelniük kell. „Az ász isteneknek rossz a lelkiismerete, tartanak a számonkéréstől. Szavak esnek holmi bűnökről, esküszegésről, kicsapongásokról, vérfertőzésről, istenlétük melléktermékeikről, melyeket be kellene ismerniük...”[17] Loki minderről tud, annak ellenére, hogy megpróbálták titkolni mindenki előtt. Ennek tanúbizonyságát is adja, mikor részt vesz azon a bizonyos lakomán, amit megírt a Lokasenna (Loki csúfolódik). Itt minden asgardi istennek felhozza valós vétkeit, s lényegében nyilvánosan megszégyeníti őket. Azok ellen a normák ellen vétettek, amiket együtt alkottak. Ilyen Freya vérfertőző viszonya, Bragi ’bátorsága’, Odin nőies viselkedése Samsey szigetén és Thor gyávasága, mikor találkozott Mermondival. Valószínűsíthető, hogy innen ered az a nézet is, hogy Loki hazug,[18] hiszen egy adott csoport ezeket a számonkéréseket jobban fel tudja oldani, ha hazugságnak nyilvánítja. Mindenki tagadta ezeket a bűnöket, s miután kiderültek, egyszerűbb volt Lokit hazugnak bélyegezni. Sosem fogadták be igazán Asgardba – nem volt ott sem vára, sem csarnoka – s emiatt kritikusabb szemmel meg tudta ítélni a többieket. Azzal, hogy kitaszították lehetőséget kapott arra, hogy kívülről szemlélje a dolgokat. Ennek köszönhetően vált azzá az erővé, mely minden moráltól mentesen az igazságosság, erkölcsösség szolgálatába álljon. Loki és gyermekei lényegében visszabillentették azt az egyensúlyt, amit Asgard kibillentett, s ez az oka annak is, hogy Odin miért nem számolta fel a nyilvánvaló fenyegetéseket. Lehetősége lett volna rá, azonban tudta, hogy az elkövetett bűnökért egyszer nagy árat kell fizetni.
Rettegés – Loki a démon
4.1 Testvér gyilkosság – Loki és Baldur
A skandináv mitológia időfelfogásában kettős természetű. Az Edda művek elején inkább kozmológia jellemző, mely az ismétlődő események ciklikusságára épül, azonban egy ponton túl már eszkatológikussá válik.[19] Ugyanez a változás figyelhető meg Loki esetében is. Míg a mítoszok elején csupán figyelemfelkeltésből és szórakozásból követi el csínytevéseit, addig a mítoszok vége felé vicces tréfák helyett leplezett vagy nyílt agresszióból cselekszik. Loki a történet előrehaladtával „...fokozatosan elkomorul, és gonosz, gyilkos gondolatok vesznek erőt rajta.”[20] Azonban ez a fordulópont szerencsére pontosan tetten érhető a mítoszokban. „Nyolc törpe hallgat./ Egy énekel/ Lokiról, tréfáról,/ Baldur haláláról,/ fagyöngyről, amely süketen vérrel/ vaknak vérből áldozott.”[21] Tehát megteszi azt, amit előtte eddig soha senki. Megöl egy közülük valót, Baldurt. Kivitelezése meglehetősen ravasz, de hiányzik az a jó kedély, mely eddig jellemezte. Baldur, Odin legkedvesebb fia, s mindenki egyetértett a Kilenc Világban, hogy ő a legszeretetreméltóbb isten, aki valaha élt. Ő volt a megtestesült fény, boldogság és ártatlanság. Baldur volt a legjobb közülük, azonban a mítoszok ezt odáig fokozzák, hogy ő semmit sem tesz, csak elszenvedi saját tragédiáját.[22] Annak ellenére, hogy ő a tragé



Törzstér 5749
dia főszereplője, s sok csodálatos képessége van, amivel hatni tud a többiekre, mégsem tudja őket befolyásolni. Az ő vezetésével egy új Aranykor nyílhatott volna meg, ha hallgattak volna rá. Ez volt az ő átka, s ettől valószínűleg szenvedett. Általában Loki ellentéteként szokták meghatározni, s tragédiájának okát is ebben szokták keresni. Történt egyszer, hogy Baldurt nyomasztó álmok kerítették hatalmukba, miszerint meghal, s nem sokkal később bekövetkezik a Ragnarök is. Ezt senki nem akarta, így Frigg, Baldur anyja megesketett minden élő állatot és növényt, embert, óriást, törpöt és trollt, hogy ne bántsák legkedvesebb fiát. Végül is minden élőlény megesküdött, hogy soha nem fog ártani Baldurnak, csak egy fagyöngyöt kivéve. Frigg úgy gondolta, hogy ez a zsenge hajtás amúgy sem képes benne kárt tenni. Odin ekkor tett kirándulást az Alvilágba, s kereste fel a Völvát, hogy tanácsot kérjen tőle. Nagy ünnepséget csaptak, aminek keretében mindenki megtámadhatta fegyverével Baldurt, azonban senki meg nem sérthette Friggnek tett eskük miatt. Lokinak ez nem tetszett, s női ruhát öltve kiszedte Friggből a fagyöngy titkát. Loki megkereste az említett fagyöngyöt, s bűvölt belőle egy lándzsát. Ezt a vak Höd istennek adta, kit arra bátorított, hogy tegyen úgy mint a többiek, s dobja meg ezzel a lándzsával Baldurt. Mivel Höd vak volt, Loki segített a célzásban (25.ábra), de végső soron Höd dobta el a fagyöngy-lándzsát. A fegyver pedig átjárta Baldur testét, s meghalt. Hödön bosszút álltak, azonban Loki szerepe nem derült ki.



5750 Törzstér
Ő maga fedte fel később egy lakoma kapcsán, hogy ő a felelős mindezért. „Mit akarsz még, Frigg,/ rontó beszédet;/ folytassam-e, felelj./ Lokinak köszönd,/ hogy e földön többé/ nem látod lovagolni Baldurt.”[23] Ezt nagy valószínűséggel a vita hevében mondta ki, így akarva fájdalmat okozni az istennőnek. Első olvasatra ezt merő gonoszságból, kegyetlenségből mondta, amivel kétszeresen is fájdalmat okozott Friggnek. Egyrészt felemlegette halott fiát, kit annyira szeretett, másrészt, pedig elárulta, hogy ő a felelős ezért, s nem bűnhődött meg érte. Ugyanakkor megtehette volna, hogy erről hallgat, s az ő szerepe sosem derült volna ki. De akkor miért mondta el? Egyetlen magyarázat van: bűntudat. A gyilkosság terhe annyira nyomta a vállát, hogy nem bírta elviselni ezt a titkot. Nem mondhatom el senkinek, elmondom hát mindenkinek. Ennek eredője, pedig saját haragja volt. Haragudott az istenekre, amiért enynyire szerették őt, haragudott Baldurra, amiért ennyire szerethető volt, s főként saját magára haragudott, amiért olyan dolgot cselekedett, melyért súlyos árat kell fizetnie. Ezért súlyos lesz a vérváltság. Lényegét tekintve Loki haragudott valamiért, de az okát nem igazán tudta – mivel tudat alatt saját magára haragudott -, s így haragjának okot keresett. Mivel a többi isten épp kéznél volt, haragja rájuk vetült, s olyan dolgokat kezdett felemlegetni, amikre az



Törzstér 5751
ember és isten joggal lehet dühös, vagy épp csalódott lenne. Így saját dühére egy álokot hozott létre, ami azonban etikailag teljesen megalapozott volt. Ezért olyan indulatos Loki, mikor csúfolódott. Azonban arra a kérdésre, hogy miért is követte el a gyilkosságot, még nem kaptunk választ. Loki, habár helyzete nem volt nagyon kiváltságos, de fontos pozíciót szerzett Asgardban. Mindenki tartott tőle, s kevéssé barátkoztak vele, de ha kellett kiálltak mellette. Ebben a törékeny kapcsolatrendszerbe tört be Baldur, kit egycsapásra mindenki megszeretett, holott semmit sem tett le az asztalra. Nem ő szerezte meg az isteneknek a fegyvereiket, s nem ő csalta el Svadilfari csődőrt Asgard falaitól. Így okkal lehetett mérges Baldurra. Nem tett semmit, mégis őt jobban kedveli mindenki. Azonban többiek mérgének oka, hiszen Baldur olyannyira ártatlan, hogy erről sem ő tehet. Mindezek mellett Lokival továbbra is éreztették, hogy kívülálló, s ez benne felerősítette a szeparációs félelmet. Ezt a félelmét vetíti rá Baldurra is. „A mechanizmus hátterében – természetesen nem megfogalmazottan – a következő kérdés ismerhető fel: ’Ki a felelős azért, hogy nekem félnem kell a szeretett személy elvesztésétől?’ Tehát a gyermek felelőst, bűnbakot keres, és így alakul ki a féltékenység érzése. Gyermekkorban a félté



5752 Törzstér
kenység érzelmének tárgya legtöbbször a fiatalabb testvér.”[24] Loki félelme gyűlöletbe csap át, amely nyílt agreszszióban csúcsosodik ki, s ez vezetett a gyilkosságig. Ezzel párhuzamosan irigyli is Baldurt kivált helyzetéért, mivel neki az Arany Ászok szeretetéért nem kellett megküzdenie. Azonban ezért a tettéért felelnie kellett. Ezt ő is tudta, s végül is ezért fedte fel magát. Lokit Niflhélbe száműzték. Ide csak azok kerülnek haláluk után, kik vétenek a germán erkölcsök ellen. Ez Hel legsötétebb tartománya. „...Nyolc törpe áll most./ Hét törpe hallgat./ Egy törpe meghalt./ Egy énekel/ kígyóról, méregről,/ amely lángolva örökké/ Loki arcára csöpög.”[25] A mítosz szerint egy barlangban kőhöz láncolva fekszik Loki, s felette egy mérges kígyó csepegteti rá mérgét. Ezt a mérget felesége, Sigyn egy tálba fogja fel,



Törzstér 5753
hogy ura ne szenvedjen, azonban a tálat mindig üríteni kell (26.ábra). Ekkor a méreg Loki arcába csepeg, ami égeti, marja, s fájdalmában vonaglik (27.ábra). Ettől keletkezik a földrengés. Loki büntetése Prométeuszéhez hasonlatos, s sokan párhuzamot is vontak köztük. Loki leláncolva lesz a Ragnarökig, mikor elszabadul, csatlakozik az óriásokhoz az Ászok ellen. Így válik a Fényes Istenek ellenfelévé, s emiatt rokonítják Luciferrel. Ő a lázadó, ki fellázadt sajátjai ellen.
4.2 Bolondot kiszámítani nem lehet!
Eddig bemutattam, hogy Loki hogyan viselkedik egy olyan közegben, ahol sok esetben együtt kell működnie másokkal, azonban az alaptermészete, minden kontroll nélkül meglehetősen veszedelmes. Kiszámíthatatlan, csak az izgalom érdekli semmi más. Nem érdekli, hogy mások sérülnek-e a közelében, nem érdekli, semmi más, csak az izgalom, s ha kell saját épségét is kockára teszi. Folyton a pillanatnak él, s nem tervez élőre semmit. Nincsenek tervei, ami alapján meg lehetne jósolni tetteit, nem lehet rá hatni semmivel. Ez ennek az archetípusnak egy szélsőséges változata, azonban mindez még hozzá tartozik, hiszen belőle fejlődött ki. Az idők során megannyi Loki, Loge és marveli Loki született, s sok más karakternek adott inspirációt jelenléte. Éppen ezért kell foglalkozni a bolond archetípusával, hiszen Loki egy az elsők közül. „A bolond a világ nevetséges, groteszk és kaotikus, ’másik oldalát’ mutatja fel és szimbolizálja. Az emberi és az állati, a nevetséges és a félelmetes, a szánni való és a riasztó



5754 Törzstér
határvonalán egyensúlyozva arra hívja fel a figyelmet, hogy a mi ’normálisnak’ tekintett, rendezettnek tűnő világunk képe mennyire viszonylagos.”[26] A bolond rendszerint kétértelmű fogalom, ha mélyebben megvizsgáljuk. Egyfelől bolond az, ki tréfát űz mindenből, s mindenkiből bolondot csinál, s egyfajta görbe tükröt tart elénk, hogy lássuk mennyire esendők vagyunk. Az ilyen ember többnyire hallgatóságát mulattatja, s különösebben senkit nem bánt. Azonban a bolondnak van egy másik sokkalta félelmetesebb oldala is. Azt is bolond jelzővel illetik, ki nem törődve a következményekkel, önfejűen mindenkit veszélybe sodor, a legrémisztőbb viszont az, mikor ez is a célja. Mikor nem görbe tükröt tart elénk, hanem tetteivel éri el ugyanezt a hatást. Mások kárára akar szórakozni, nevetni, s semmibe veszi a szabályokat, amik kötnék a társadalomhoz. Loki maga a bolond archetípusa, ki lehet szórakoztató, de félelmetes is. Segíthet és akadályozhat, szabályokat hághat át, szinte nevetve fittyet hányva mindenféle kötöttségre. Ezért olyan leleményes, ebben rejlik az ereje. Őt nem korlátozzák a keretek, ő az, aki megváltoztatja azt. Ezért lehet oly illékony, mint a tűz, mely fényt visz mindenhova, de meg is bújhat az arcunk alatti sötétségben, s tudja azt, amit tudni nem merészelünk. Ettől olyan félelmetes. Mindez pedig a XX. század folyamán különféle karakterek révén felszínre került. Lokinak van egy igazán szórakoztató oldala is. Sok esetben űzött tréfát másból, mikor



Törzstér 5755
levágta Sif haját, de saját magát sem kímélte. Mint láthattuk korábban sokszor éretlen viselkedése keverte őt olyan történetekbe, ahol bohócot csinált magából. Egy ízben az Arany Ászok úgy menekültek meg Skaði óriáslány haragjától, hogy Lokinak meg kellett nevettetnie őt.[27] Ez mindenképp mutatja, hogy eme tulajdonsága kezdettől fogva megvolt. Akárcsak az udvari bolondok, ő is magából és másokból űzött gúnyt, s ez ábrázolására is



5756 Törzstér
rányomta bélyegét. Főként a XX. század vége felé jelentek meg olyan filmek, könyvek képregények, ahol Loki személyét konkrétan a bohócokkal, vagy éppen az udvari bolondokkal egyesítették (28.ábra). Legszembetűnőbben a bohóc megjelenését (29.ábra) Stan Lee hozta össze a Marvel Univerzumban Lokival, ahol a többi szuperhős mellett a skandináv panteon is helyet kapott. A képregényekben marveli Loki – nem ugyanaz a Loki, aki a THOR című film



Törzstér 5757
ben szerepel – ruháját minden ízében a középkori udvari bolondok öltözéke ihlette. Gondoljunk csak a jellegzetes cikcakkos gallérra, illetve a hosszabb szoknyaszerű ruházatára (30. és 31. ábra). Jelleme azonban kevéssé humoros, mint a fentebb bemutatott példák. Itt inkább már azzal a Lokival állnak szemben a szuperhősök, ki elindította a Ragnarököt. Tehát itt már ő a megtestesült gonosz, ki pusztítást akar hozni az istenek és emberek fejére, azért, hogy hatalomhoz jusson. Ez a karakter mentes mindenféle humortól, s játékosságtól, ami az eddikus Lokira még jellemző volt. Marveli Loki itt már nyíltan agreszszív, ugyanakkor az eredeti archetípusnak ez igenis része volt. Sok történetben megjelenik még ugyanez az archetípus, azonban utolsónak egy olyan karaktert mutatok be, ki végsőkig kimeríti a bolond negatív oldalát, a félelmes bohócot. Az egyik legismertebb alakja Joker, s bár akármelyik változatát bemutathatnám, én inkább a Christopher Nolan féle adaptációt részesítem előnyben. Az a Joker lényegében az összes képregényes elődjének esszenciája (32.ábra). Múltjáról semmit sem lehet tudni, annak ellenére, hogy többször mesélt róla, azonban mindig teljesen más történetet adott elő. Akit teljesen hatalmába kerít a bolond archetípusa, mindenféle kontroll nélkül, olyan pszichopata (antiszociális) személyiséggé válik, akár Joker. „Impulzív, nem képes előre tervezni: Jokernek ugyan vannak jó kis játszmái (mint az intelligensebb pszichopatáknak sokszor), de célja szimplán a rombolás, nem valamiféle ördögi terv megvalósítása. Fel is teszi a költői kérdést: ’úgy nézek ki, mint aki tervez?’, majd kifejti, hogy pont a terveket szövögetőket akarja szembesíteni saját ostobaságukkal.”[28] Joker sosem bánt meg semmit, s sosem foglalkozott mással, csupán azzal, hogy valamiféle izgalmat élhessen át. Kereste a lehetőséget az újabb és újabb konfliktusokhoz, szinte cél nélkül.
Összefoglalás – Árnyék
Loki elemzésével, ismertetésével olyan kérdésköröket is érintettem, melyek mai napig aktuálisak maradtak. Társadalmunk ugyan változott, viszont az emberek nem. Olyan problémákat tártak fel Loki történetei, amik a mai napig kétséget ébresztenek és érzékenyen érintenek, pl.: homoszexualitás, kiközösítés, idegengyűlölet, testvériség, féltékenység, testvéri gyűlölet és bűntudat. Ezek mind olyan témák, amiket máig nem oldottunk fel, s meglehetősen ellentétes a megítélésük. Loki a bennünk élő démon, aki főként vágyainknak engedne utat. Sokan úgy vélik ez lelkünk sötét oldala. Nincs igazuk. Ha ezt a démont megtagadjuk és elfojtjuk, saját magunkat csonkítjuk meg. Ő a mi részünk, s nem élhetünk nélküle. Ő ad színt a kapcsolatoknak, ad célt a tetteknek, s miatta hálás, bosszús, szerelmes vagy épp haragvó az ember. Ha ezt elnyomjuk, magunkat nyomjuk el, s akaratunk válik igazi béklyónkká. Freud az elfojtás elméletét igen szemléletesen egy előadó teremben tartott hangoskodóval, rendbontóval illusztrálta. Ezzel megmutatta, hogy a nem kívánatos érzelmi beállítódást vagy épp emléket, akár a rendzavarót eltávolították a teremből. Így tovább folyhat a munka – ebben a példában az előadás. Ám a rendbontó továbbra sem szűnik meg – nem halt meg ennek hatására –, hanem nem épp áldásos tevékenységét az ajtón kívül



5758 Törzstér
folytatta, így is zavarva az előadást. Freud abban látta a megoldást, ha valaki közvetítőként odamegy a zavargóhoz és elmagyarázza neki, hogy: ’ezt nem szabad, de ha megígéri, hogy csendben marad, akkor bent maradhat’. Tehát ezzel a zavaró tényező - legyen az nem megfelelő érzelmi beállítódás, vagy emlék – nem lehet kizárni, hiszen a részünk. Ha kizavarjuk a teremből (a tudatunkból) attól még kint lesz (a tudatalattinkban) s tevékenysége igenis hatással lesz a teremben lévőkre (tudatos cselekedeteinkre) is.[29] A problémát tehát nem lehet úgy megoldani, hogy eltemetjük. Meg kell értenünk, s tudatossá kell tennünk azt az okot, hogy miért reagáltunk így vagy, hogy miért váltotta ki bennünk ezt a reakciót. Ha megvan az ok, akkor már lehet kezelni a helyzetet vagy későbbiekben a hasonló szituációkat elkerülni. Loki itt a rendbontó, s láttuk mi vezet ahhoz, ha teljesen kizárják őt a teremből (tudatból). Később megerősödve visszatér, s romba dönti a termet, ahogy Asgarddal tette, mikor eljött a Ragnarök. Először azokat veszi el, amik a legkedvesebbek, az emlékeket, s megmérgez mindent, amihez hozzáér (itt a társas kapcsolatokra utalnék). Idővel már a tudat is feladja ellene a harcot, hiszen sokkalta nagyobb erőket képes megmozgatni, mint hinnénk. Egyetlen archetípus, azonban mindközül a legelemibb, s Nolan bemutatta, hogy nagyon szélsőséges helyzetben a bolond archetípusa hogyan manifesztálódhat. Mindenkiben ott lapul egy Joker, de kordában tartjuk erejét és befolyását Haenír adományával, az akarattal. Loki testesíti meg legbensőbb vágyainkat, legsötétebb álmainkat, amit mindenki elől titkolni szeretnénk. Ez a feltétele a társas kapcsolatoknak, ezért vezették be őseink a tabu fogalmát is. Azonban ő nem gonosz. Ha akaratunk elég erős, s irányítani tudjuk, ugyanakkor figyelembe is vesszük létezését, segítségével bármit elérhetünk. Nem leigázni kell ezt az archetípust, hanem együttműködni vele, szimbiózisban kell vele élni. Neki szüksége van az akarat irányítására, hogy ne pusztítsa el környezetét és önmagát, az akaratnak meg szüksége van erre a teremtő erőre, mely olyan, mint a tűz. Az Eddák erre tanítanak minket. Lokinak szüksége van Odinra, a bölcs öreg vándorra, ki mindent ismer, de nem uralkodik mindenen, s fordítva. A szívnek kell az ész, hogy kordában tartsa, de az értelemnek pedig az érzelmek adják meg a célt. Ennek egyensúlyát csak az akaratunkkal vagyunk képesek elérni, s ki-ki saját döntése alapján mérlegeli, miből mennyi kell neki. Freud fogalmaival élve Loki és Odin legalapvetőbb ösztöneink projekciói, Odin az életösztöné – hiszen ő teremtette a világot, s gyarapította saját tudását -, Loki pedig a halálösztöné. Azonban ez a halálösztön nem csak pusztítani képes, hanem végtelen bölcsességgel is felruházza az embert, s megtanítja elfogadni az elkerülhetetlent. Tehát „...tényleg arról van szó, hogy minden bonyolult lelki történésünkben van egyfajta kibontakozó, pozitív, felépítő tendencia és egyfajta destruktív, agresszív, egyfajta leépítő tendencia, és a kettő elegyéből áll össze a szeretet, a szerelem, a barátság és lehetne folytatni.”[30] Loki morálisan semleges, ő csupán azt az izgalmi állapotot testesíti meg, ami különféle asszociációk révén intenzív érzelmekké alakulnak. Így ő nem gonosz, s nem is jó. Ő a teremtő kreativitás, a tűz, mely meleget ad, de el is emészthet. „Tűz tüzet szít,/ láng lángot lobbant,/ ég, míg el nem enyészik./ Emberi szóból/ születik a tudás,/ tompultságból a tudatlanság.”[31]



Törzstér 5759
Torday Tamás egy novellájában éppen azt a kérdést vizsgálja, hogy a modern embernek szüksége van-e ősi isteneikre. Egy tárgyalás keretében ezt vitára is bocsájtották az istenek körében, s sorra kerültek bele a zsákba azok az istenek, kikre már ’nincs szükség’. Egy isten maradt csak kint: Loki a hazugság istene. Ő azonban azzal érvel maradása érdekében, hogy a mai világban a bürokrácia mellett a hazugság irányítja azt.[32] Azonban Loki kíváncsisága mindenkiénél nagyobb volt, s a többi isten után ment, közben kiengedve hallhatatlan társait. „S mivel mind a magas eszmék így kiszabadultak... nemhogy rossz irányba mozdul a világ, s hazudnak, lopnak, csalnak tovább az emberek, hanem megvilágosodnak mind a maguk hitében, s bölcsekké válnak. És hatalmasságukban nem rettegik majd a másik hatalmast, hanem úgy szólítják majd, testvérem, s mind a csillagok felé fordítják elméjüket... És ez így van jól.”[33]
Felhasznált irodalom
Alice K. Turner: A pokol története; General Press kiadó, Budapest ISSN 1585-6860, ISBN 978 963 9648 64 7 Batári Gábor: Batariversum; Alterra Svájci-Magyar kiadó, Budapest, 2008. ISBN 978963-9785-09-0 Bernáth István: Skandináv mitológia; Corvina kiadó, Budapest, 2011. ISBN 978 963 13 6017 2 C. G. Jung: Az archetípusok és a kollektív tudattalan; Scolar Kiadó, Budapest, 2011. ISBN 978-963-244-257-0 C. G. Jung: Gondolatok az értelemről és a tébolyról; Kossuth kiadó, Budapest, 2010. ISBN 978-963-09-6164-6 Carl Gustav Jung: Az ember és szimbólumai; Göncöl kiadó, Budapest, 1993. ISBN 963 9183 23 7 Carl Gustav Jung: Szellem és lélek; Kossuth Kiadó, 1999. ISBN 963 09 4085 X Dömötör Tekla: Germán, kelta regék és mondák; Móra Ferenc könyvkiadó, Budapest, 1976. ISBN 963 11 0536 9 Dr. Balogh Tibor: A pszichológiai elméletépítés néhány alapvető időszaka; Nemzeti Tankönyvkiadó, Budapest, 1997. Dr. Ranschburg Jenő: Félelem, harag, agresszió; Tankönyvkiadó, Budapest, 1979. ISBN 963 17 3828 0 Eric Christiansen: Vikingek; Szukits könyvkiadó, Debrecen, 2008. ISBN 978-963-497179-5 G. Beke Margit: Északi istenek; Móra Ferenc könyvkiadó, Budapest, 1973. G. S. Kirk: A mítosz; Holnap kiadó, Budapest, 1993. ISBN 963 346 018 2 Gábor Ignácz: Edda-dalok; A Kisfaludy Társaság 1903-ban megjelent kiadásának reprintje, Fekete Sas Kiadó, Budapest, 1998. ISBN 963 8254 48 3 Hoppál Mihály, Jankovics Marcell, Nagy András, Szemadám György: Jelképtár; Helikon Kiadó, 2004. ISBN 963 208 853 0 Jean Shinoda Bolen, M. D.: Bennünk élő istenek; Pilis-Print Kiadó, Nyíregyháza, 2007.



5760 Törzstér
ISBN 978 963 86663 8 3 Keresztúry Dezső [szerk.]: A német irodalom kincsesháza; Athaneum kiadása, Budapest Latkóczy Mihály: Őskeleti, germán és szláv mythologia. A magyarok mythologiája. IN: Csiky Gergely: Görög-római mythologia; Franklin-társulat, Budapest, 1911. Mácsik Gábor: A skandináv mitológia; Szerzői kiadás, 2012. ISBN 978-963-08-3588-6 Mickey Zucker Reichert: Az istenölő; Phoenix könyvek, Debrecen, 1993. ISBN 963 7457 94 1; HU ISSN 1216-741X Mircea Eliade: Vallási hiedelmek és eszmék története; Osiris kiadó, Budapest, 2006. ISBN 963 389 8056 N. Balog Anikó: Loki, a gúnyolódó kultúrhérosz IN: Istvánovics Márton [szerk.] Kriza Ildikó [szerk.]: Előmunkálatok a magyarság néprajzához I.: A komikum és humor megjelenésének formái a folklórban; MTA Néprajzi Kutató Csoport, Budapest, 1977. Neil Gaiman: Amerikai istenek; Szukits könyvkiadó, Szeged, 2003. ISBN 963 9441 53 8
Pócs Éva: Magyar néphit Közép- és Kelet-Európa határán; L’Harmattan, Budapest, 2002. ISBN 963 9457 04 3; ISSN 1586-8303 Pongrácz Ágnes: Az utolsó kupáig IN: Tar Károly [szerk.]: Skandináv helyőrség; Ághegy könyvek ISBN 978-963-552-434-1 Richard Rudgley: A barbárok: A sötét kor titkai; Gold Book Ktf., Debrecen ISBN 963 9437 72 7 Richard Wagner: A Nibelung gyűrűje ford. Lányi Viktor; Genius kiadás Román József: Mítoszok könyve; Gondolat, Budapest, 1963. Ruediger Dahlke: Mitől beteg a világ?: A modern mítoszok a jövőnket veszélyeztetik; Magyar Könyvklub, Budapest, 2002. ISBN 963 547 754 6 Sigmund Freud: A halálösztön és az életösztönök; Belső EGÉSZ-ség Kiadó ISBN 978615-5144-04-2 Sigmund Freud: Pszichoanalízis; Kossuth Könyvkiadó, Budapest, 1990. ISBN 963 09 3492-2 (4740) Sigmund Freud: Totem és tabu; Belső EGÉSZ-ség Kiadó ISBN 978 963 88997 4 3 Sz. A. Tokarev [főszerk.]: Mitológiai enciklopédia I.; Gondolat, Budapest, 1988. Székely Péter: Ász-Thor az európai művészetben; Ághegy: Skandináviai magyar irodalmi és művészeti lapfolyam, 35. szám (4657-4858), 2011. ISSN 1650-8483 Székely Péter: Odin az európai kultúrkörben; Ághegy: Skandináviai magyar irodalmi és művészeti lapfolyam, 36-37. szám 2012. ISSN 1650-8483 Torday Tamás: Loki – avagy hazudik-e? IN: Drienyoszki Eszter [szerk.]: És ez így van jól; Underground kiadó, Budapest, 2010. ISBN 978-963-87891-6-7 Ursula K. Le Guin: Összes Szigetvilág története, Első kötet Szukits könyvkiadó, Debrecen, 2004. ISBN 963 497 074 5



Törzstér 5761
Internetes és egyéb források
Bujdosó Bori: Batman az elmebetegek között /Forrás: Origo.hu http://www.origo.hu/ filmklub/blog/osszeallitas/20120729-christopher-nolan-batman-figurainakpszichologiai-elemzese-joker-macskano-bane-harvey.html (Közzététel: 2012.08.01.) Esaias Tegnér: Istenek ideje; Orbán Ottó fordítása /Forrás: Aurin fantázia-irodalmi és művészeti honlap http://web.zone.ee/aurin/vers/ETistenekideje.html Kenneth Branagh [rend.]: THOR; 2011 Marvel Entertainment. Purebl György: A munkanélküliség munkarendje – Újrakezdés a munka elvesztése után /Forrás: Mindennapi pszichológia honlapja http://mipszi.hu/cikk/120614munkanelkuliseg-munkarendje-ujrakezdes-munka-elvesztese-utan Székely Péter: Időfelfogás a reneszánsz művészetében IN: Bereczki Tamás[szerk.] Hatfaludy László [szerk.] Tolnai Ágnes [szerk.] E-tudomány 2011/2 Kiadja az Etudomány Egyesület, Budapest/Forrás: http://www.e-tudomany.hu/etudomany/web/ uploaded_files/2.pdf Tandori Dezső: EDDA – Óészaki mitológiai és hősi énekek; Budapest, 1985. Internetes forrás: http://mek.niif.hu/00300/00377/html/index.htm (belépés: 2008.02.12) Weöres Sándor: Barbossa /Forrás: Aurin fantázia-irodalmi és -művészeti honlap http:// web.zone.ee/aurin/vers/wsbarbarossa.html
Jegyzetek:
1. Jean Shinoda Bolen, M. D.: Bennünk élő istenek; Pilis-Print Kiadó, Nyíregyháza, 2007. (97.oldal) 2. „Értelmezésével számtalan tanulmány és könyv foglalkozik. Említik ősdémonnak, a kozmikus korszak démonának, tűzszellemnek, vízszellemnek, a meghasonlott Óðin gonoszabbik felének...” /Forrás: Bernáth István: Skandináv mitológia; Corvina Kiadó, Budapest 2005. (320.oldal) 3. Gylfi káprázata 50. rész /Forrás: Bernáth István: Skandináv mitológia; Corvina Kiadó, Budapest 2005. (111.oldal) 4. Jean Shinoda Bolen, M. D.: Bennünk élő istenek; Pilis-Print Kiadó, Nyíregyháza, 2007. (94-95.oldal) 5. Mácsik Gábor: A skandináv mitológia; Szerzői kiadás, 2012. (21.oldal) 6. Neil Gaiman: Amerikai istenek; Szukits könyvkiadó, Szeged, 2003. (318-335.oldal) 7. „Nevének eredeti formája valószínűleg fen-hrísúlfur: ’mocsári farkas’ lehetett.” Forrás: Bernáth István: Skandináv mitológia; Corvina Kiadó, Budapest 2005. (309.oldal) 8.Fenrírt nevezik még Þjóðvitnirnek, Frékinek is, s az ő fiai Skoll (Napűző) és Hati (Holdűző) farkasok, kik elnyelik a Napot és a Holdat. 9. Érdekes megjegyezni, hogy a magyar nyelvben eredetileg a ’farkas’ egy leíró név, tehát nem az állat saját neve, hanem körülírás. Egy olyan állat, aminek farka van (farokkal rendelkező, farkas). Tehát a magyar nyelvben tabu állatnak számított, s nevét sem lehetett kimondani, ez odáig ment, hogy manapság már csak ezen a néven ismerjük ezt az állatot.



5762 Törzstér
10. Hoppál Mihály, Jankovics Marcell, Nagy András, Szemadám György: Jelképtár; Helikon Kiadó, 2004. (83.oldal) 11. Jörmungandot hívják még Miðgarðsormsnak (Földöv), Midgardswormnak (Világféreg, Világsárkány, Midgard-kígyó). 12. Bernáth István: Skandináv mitológia; Corvina Kiadó, Budapest 2005. (338.oldal) 13. Az „...angol hell (’pokol’) szó a skandináv halálistennő (Hél) nevéből ered. A szó ugyanis az istennő birodalmát is jelentette, ahogy Hádész is egyaránt utalt a görög alvilágra és annak istenére. A germánoknál Hél megfelelője Hélia volt. Az északi területen a hell szó átvette a latin infernus szerepét, amely annak idején ugyanígy váltotta a görög Hádészt.” /Forrás: Alice K. Turner: A pokol története; General Press kiadó, Budapest (148.oldal) 14. A csatában elesett hősök, Odin csarnokába kerülnek, a Walhallába. 15. A vízbefúltak Ran tengeri birodalmába kerültek. Forrás: Eric Christiansen: Vikingek; Szukits könyvkiadó, Debrecen, 2008. (260.oldal) 16. Ursula K. Le Guin: A legtávolabbi part IN: Ursula K. Le Guin: Összes Szigetvilág története, Első kötet Szukits könyvkiadó, Debrecen, 2004. (241.oldal) 17. Bernáth István: Skandináv mitológia; Corvina Kiadó, Budapest 2005. (19.oldal) 18. Például Izlandon van egy szólás, ha valaki hazugságokat, vagy ostobaságokat hallgat arra azt mondják, hogy ’Loki kalandjait hallgatja’. /Forrás: Mácsik Gábor: A skandináv mitológia; Szerzői kiadás, 2012. (68.oldal) 19. Sz. A. Tokarev [főszerk.]: Mitológiai enciklopédia I.; Gondolat, Budapest, 1988. (565.oldal) 20. Bernáth István: Skandináv mitológia; Corvina Kiadó, Budapest 2005. (18.oldal) 21. Pongrácz Ágnes: Az utolsó kupáig IN: Tar Károly [szerk.]: Skandináv helyőrség; Ághegy könyvek (158.oldal) 22. Bernáth István: Skandináv mitológia; Corvina Kiadó, Budapest 2005. (18.oldal) 23. Loki csúfolódik 28. vers. N. Balog Anikó és Tandori Dezső fordítása /Forrás: Tandori Dezső: EDDA – Óészaki mitológiai és hősi énekek; Budapest, 1985. Internetes forrás: http://mek.niif.hu/00300/00377/html/index.htm (belépés: 2008.02.12) 24. Dr. Ranschburg Jenő: Félelem, harag, agresszió; Tankönyvkiadó, Budapest, 1979. (52.oldal) 25. Pongrácz Ágnes: Az utolsó kupáig IN: Tar Károly [szerk.]: Skandináv helyőrség; Ághegy könyvek (159.oldal) 26. Hoppál Mihály, Jankovics Marcell, Nagy András, Szemadám György: Jelképtár; Helikon Kiadó, 2004. (45.oldal) 27. „Ekkor Loki egy zsinórt vett elő, az egyik végét egy kecske szakállára kötötte, a másik végét a saját heréjére, és ahogy elkezdték oda-vissza huzigálni egymást, mindketten hangosan visítoztak kínjukban. A végén Loki Skaði térdére vetette magát, mire a lányból kitört a nevetés.” A költészetről 3. rész /Forrás: Bernáth István: Skandináv mitológia; Corvina Kiadó, Budapest 2005. (121.oldal) 28. Bujdosó Bori: Batman az elmebetegek között /Forrás: Origo.hu http:// www.origo.hu/filmklub/blog/osszeallitas/20120729-christopher-nolan-batmanfigurainak-pszichologiai-elemzese-joker-macskano-bane-harvey.html



Törzstér 5763
(Közzététel: 2012.08.01.) 29. Sigmund Freud: Pszichoanalízis; Kossuth Könyvkiadó, Budapest, 1990. (4344.oldal) 30. Dr. Balogh Tibor: A pszichológiai elméletépítés néhány alapvető időszaka; Nemzeti Tankönyvkiadó, Budapest, 1997. (77.oldal) 31. A Fenséges beszéde 58. vers N. Balogh Anikó és Tandori Dezső fordítása/ Forrás: Tandori Dezső: EDDA – Óészaki mitológiai és hősi énekek; Budapest, 1985. Internetes forrás: http://mek.niif.hu/00300/00377/html/index.htm (belépés: 2008.02.12) 32. „Mind az összes többi mit mond? Légy jó, irgalmas, hatalmas, bölcs. Ilyesmik. Türelmes, figyelmes, nyitott. Mit mondok én? Legyél nyomorult, és megesik rajtad az irgalmasok szíve. Legyél figyelmetlen, és odafigyelnek helyetted is a figyelmesek. Legyél esendő, s vigyáznak rád a hatalmasok, mert nem tartanak tőled. Legyél kegyetlen, hogy kihasználhasd a kínálkozó lehetőségeket. És legyél körmönfont, mert ez ment minden helyzetben, nem pedig a tudás, vagy a jóakarat. Hát nem így él ma minden ember?... A világ igazi rendje ez, és az emberek is egyre inkább ölni és árulni fogják egymást, hogy mennél többet összeharácsolhassanak; s hogy mi célból? Azért, mert semmi más céljuk nem maradt. Hiszen csak én vagyok kinn a zsákból; ugyan kit tisztelnének, ugyan milyen eszét követnének, ha nem a hazugság és cselszövés útját?” /Forrás: 33. Torday Tamás: Loki – avagy hazudik-e? IN: Drienyoszki Eszter [szerk.]: És ez így van jól; Underground kiadó, Budapest, 2010. (122.oldal) Torday Tamás: Loki – avagy hazudik-e? IN: Drienyoszki Eszter [szerk.]: És ez így van jól; Underground kiadó, Budapest, 2010. (123.oldal)
Benczédi Ilona könyvespolca