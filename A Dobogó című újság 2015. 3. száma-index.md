---
master_file: "[[@DobogoCimuUjsagai]]"
---
# Index for A Dobogó című újság 2015. 3. száma.pdf

MITIKUS MAGYAR TÖRTÉNELEM 3
Tizenhat éves voltam, amikor 1986-ot írtunk. Ekkor történt, hogy bátyám egy művelődéstörténeti előadásra hívott a debreceni Kossuth Lajos Tudományegyetemre. Az invitálást részemről az első pillanatban heves elutasítás fogadta, hisz mind a kortárs művészettel, mind a művészettörténészekkel szemben már akkor is erős fenntartásaim voltak. A XX. századi törekvéseket az „új-gyengék” triviális és meddő erőlködéseként értékeltem, melyekből a hazugság áporodott bűzét éreztem átszivárogni, mindazokra az esztétákra és műítészekre, akik pedig e torz világlátást hitelesíteni szándékoztak, mint a szellem prostituáltjaira, ha úgy tetszik az intellektuális élet ócska ripacsaira tekintettem. Hogy aztán ilyen előzmények után mégis részt vettem az előadáson annak oka abban keresendő, hogy témaként Csontváry művészete volt megjelölve, az előadót pedig a bátyám elmondása szerint (már akkor, 1986-ban is) legendák lengték körül: éjjelbe nyúló előadásokról, fantasztikus gondolatokról és egészen döbbenetes összefüggések hirdetéséről lehetett hallani. Hazudnék ugyanakkor, ha azt mondanám, hogy feltétel nélkül elfogadtam a városi legenda igazságtartalmát, sőt, mondhatnám azt is, hogy egyfajta lekezelő alapállással indultam az előadóterem irányába mondván: megnézném én azt az embert, aki képes bejátszani magát csapatomnak akárcsak a cserepadjára is, abba a csapatba, ahol kizárólag Leonardónak, Michelangelónak, Dürernek, Mozartnak, Csontvárynak és magának az Egyetemes Megváltónak volt akkoriban bérelt helye. Látogatásomat tehát egyfajta leereszkedésként éltem meg. Aztán ez a fölöttébb magabiztos leereszkedés-tudat néhány óra leforgása alatt felzárkózási vággyá alakult át bennem. Amikor ugyanis a zsúfolásig megtelt előadóteremben elhangoztak az első gondolatok, valami egy csapásra megváltozott értékítéletemben. Mint ahogyan a kozmikus csenden egy Mozart szonáta földön túli dallama áthatol úgy hasított belém a felismerés: ez az ember egy velejéig hazug világban az Igazság hangján szól, nem mellékesen – hitelt érdemlően. De honnan tudtam ezt ennyire biztosan? A válaszom rendkívül egyszerű: onnan, hogy önfeláldozó szeretetet, jóságot és ingyen-kegyelmet hirdetett, csakúgy, mint Krisztus, aki minden ellentétes híreszteléssel szemben mégiscsak az egyetlen Igazság leghitelesebb képviselője ezen a földön. Ezeket az örök érvényű tételeket pedig képjelekből, ráadásul saját műveltségünk képjeleiből olvasta ki. Mindez döbbenetes erejű élményt jelentett számomra.
De miért lényeges kihangsúlyozni ebben az esetben saját műveltségünk szerepvállalását? Látnunk kell: az elmúlt száz évben ennek a nemzetnek az önbecsülését a végletekig megalázták és alattomos módon a porba rugdosták. Köszönhető ez többek között annak, hogy jól kiképzett hidegvérű rettegők addig sulykolták e műveltség semmisségét és alávalóságát, mígnem elérkezett az idő, hogy a népesség valóban meghatározó hányada kezét feltartva önszorgalomból kezdte el felmondani a Káin által hőn áhított leckét: senkik vagyunk, alantasak vagyunk, irigyek vagyunk, akik értékek híján csak a széthúzásra képesek, ily módon válva méltatlanná arra, hogy a civilizált országok sorába megválthassuk belépőnket. Ennek a torz világlátásnak köszönhetően aztán módszeresen azt az állapotot kezdtük visszavetíteni múltunkra, amivé napjainkra vált a magyar, ahelyett, hogy azt az állapotot vetítettük volna a mindenkori jelenre és használnánk a jövőnk építésére, mely egykor volt a magyar. Nos, egy ilyen amorffá hanyatlott szellemi légkörben valóságos felmentő seregként érkezett Pap Gábor tanítása, mely kérlelhetetlen elszántsággal hirdette és hirdeti mind a mai napig: igenis van mire büszkének lennie ennek a népnek, vagyis megmutatta, hogy mi is volt egykoron a magyar és milyen lehetőségek rejlenek benne napjainkban. Félreértés azonban ne essék. Itt nem öncélú és megalapozatlan büszkeség-tudat sulykolásról van szó. Ellenkezőleg: Pap Gábor életművéből világossá válik annak duális jellege: egyrészt nemzetünk szellemi örökségének pontos analizálása és feldolgozása által megkísérli helyreállítani a
Az igazat mondja, nem csak a valódit...
MIKLÓSVÖLGYI JÁNOS
Megjelenik minden páros hónap utolsó napján
Fõszerkesztõ: Sárosi Zoltán
Kiadja: Két Hollós kiadó (Bp. 1081 Kenyérmező u. 3/a.)
Elõfizetéssel kapcsolatos információk: 299-0032
A lap elõfizethetõ a Magyar Posta hivatalaiban és rózsaszínû postautalványon a Két Hollós Köny
vesbolt címén (Bp. Kenyérmezõ u. 3/a, 1081). Elõfizetési díj egy évre: 5000 Ft.
világháló: www.dobogommt.hu
villámlevél:
dobogommt@dobogommt.hu
HU ISSN 1589-3677(nyomtatott) HU ISSN 1589-4746 (online)
A lapban megjelent cikkekért felelõsséget vállalunk!
Dobogó
Mitikus Magyar Történelem (XIV. évfolyam 3. szám)



Dobogó
4
magyarság egészséges, de nem túlexponált önbecsülését, másrészt e műveltség üdvtörténeti jelentőségének érthetővé tételével egyetemes, vagyis a lokális, nemzeti kereteken túlmutató tanulságokat kínál az egész emberiség számára. „De miért fontos olyannyira, hogy nemzetünk önbecsülése helyre legyen állítva” – teheti fel a kérdést a globális tendenciák által kondicionált öntudatos európai agyvelő. A válasz világos: mert az önbecsülés erőt ad, ahhoz pedig hogy műveltségünk szellemi hagyatékát megfelelő nyomatékkal legyünk képesek érvényesíteni, tetszik, nem tetszik, de bizony nagyon komoly erőre van szükségünk. A kérdés ezek után most már csak az, hogy mi is tekinthető e nemzet olyan minőségű szellemi hagyatékának, melynek komoly relevanciája van az utókor számára? Pap Gábor ezen kérdésekre is tényekkel és hiteles forrásokkal igazolható adekvát válaszokat kínál: a magyar műveltség gerincét képező szellemi megnyilvánulások és megnyilatkozások döntő többsége (az eredetmondáink, a nagyszentmiklósi aranykincs, a honfoglalás-kori mellkeresztek, a Szent Korona, Szent István intelmei, Szent László és az Árpád-házi szentek életpéldája, az árpád-kori templomok motívumkincsei, a pécsi székesegyház altemplomi lejárójának román-kori kőfaragványai, a festett templomi kazettás mennyezetek, a népművészet, Csontváry) hangsúlyos nyomatékkal arról is szól, hogy kozmikus keretek között vallást tesz a Fiúról, arról a Fiúról, mely maga az Élet és Igazság, vagyis a túlélés receptje. Amennyiben pedig egy műveltség képes arra, hogy a túlélés receptjét születésének pillanatától fogva hirdesse egy olyan káini világban, ahol az uralmon lévő hatalmi elit – lett légyen az gazdasági, kulturális, vagy politikai – konzekvensen megtagadja úgy az Atyát, mint a Fiút, vagyis hazug, életellenes, antikrisztusi erőt mutat fel, akkor egyetlen józanul gondolkodó ember számára sem lehet kérdés az értékközvetítő kultúra egyetemes, üdvtörténeti nagyságrendű jelentősége. A szkeptikus fejrázóknak mielőtt elszédülnek csak egyetlen adalék: mondabeli ősünknek, Khámnak nem csak Jáfet, hanem Sém is édestestvére volt. Mit jelent ez? Természetesen nem mást, mint hogy a szemita népek is édestestvéreink. Ez nem választás, ez tény kérdése. Hagyományunk ugyanakkor testvérbarátsággal és nem testvérgyilkossággal indítja történelmét. Hogy hogyan kell viszonyulnunk ennek tükrében testvéreinkhez – még ha azok ellenünk is fordulnak – az a fenti tételből egyenesen következik. Ha mindezt szem előtt tartotta volna a Káin-Ábel modellt magáénak valló államok döntő többsége, akkor most sem holocaustról, sem annak prototípusáról, vagyis a Kánaán földjén élő népek náci szellemben történő embertelen kiirtásáról, sem a szintén náci eszközökkel gyarmatosított országok tragikus genocídiumáról nem kellene beszélnünk. Ennek ellenére mégis olyan világot élünk, ahol az élet szentségéről szónokló, ám gyakran gyilkosságoktól sem visszariadó „demokráci
ák” diktálják a humánus együttélés szabályait. Csakhogy a hazug mesék korszakának vége, ezért a leghatározottabban kell visszautasítanunk Káin gyilkos ölelését. Ma ugyanis már a tényeket nem lehet elhallgatni, ezért tisztán látjuk az emberellenes erők személyiségrajzát: a minket oktatni kívánó demokrata barbárok ugyanis az Ábelt lemészároló husánggal, gyilkossággal és farkas emlővel a szájukban érkeztek, mi testvérbarátsággal, szarvassal és fehér ló hátán léptünk be a történelem színpadára. Az ő hagyományuk arra tanított, hogy másokat kell megsebezni önmaguk boldogulásáért, a mi hagyományunk pedig arra, hogy magunkat sebezzük mások boldogulásáért. Az Ő műveltségükben Szaturnusz elevenen falta fel gyermekeit és forradalmuk vérgőzös mámorral hirdette mások letaposását, a mi hagyományunk a Szűzanya köpenye alatt nyújtott csendes menedéket a kárhozatra ítélt bűnösök számára. Az ő parancsolataik a parancsot hozó vétkeivel és tiltásokkal kódolták a bűn ébredését, a mi intelmeink a jó művelésének felhatalmazásával táplálták a bűntelenség ébrenlétét. Az Ő birodalmaik koronája alatt a legyőzöttek zsoldja döntő többségben a halál volt, ezzel szemben a mi Életfánk Koronája az örökké újjászülető rügy erejével hirdette: soha sem a hódításra, hanem sokkal inkább a gyógyításra kell fektetni a hangsúlyt. Az imént vázolt ellentétpárokból világosan kiolvasható, hogy a Pap Gábor által fókuszba helyezett egyetemes nagyságrendű tanúságokat képviselő művészettörténeti lenyomatok az egész emberiség megemelkedésének és túlélésének feltételeit biztosítják, így ebből következően szó sem lehet arról (amit egyébként serdületlen intellektusú haragosai gyakran vádként fogalmaznak meg ellene), hogy életműve önkényes módon kizárólag egyetlen nemzet intellektuális fölényének hirdetésére lenne hangolva. Még egyszer ismétlem: szó sincs erről. Az Igazság megérttetésére tett igencsak bíztató kísérletekről azonban már annál inkább beszélhetünk, még ha nyilvánvaló evidencia is, hogy nem minden nehézség nélküli e vállalás egy olyan történelmi időperiódusban, ahol a profitorientált világ működési szisztémájának mintájára kialakult a világmegváltók, mint árucikkek túltermelési válsága. Tele vannak az internetes felületek kényszerzubbonyba... (legyünk diplomatikusabbak: „muszáj-ingbe”) bújtatandó atlantiszi vándorokkal, apostoli kormányzókkal, újnyilas szalon-náciból avatárrá vedlett magyar őstörténetkutatókkal, a Szíriusz rezgéshullámain utazó extrémsportolókkal és szellemi potencianövelőként napi 3x1 „arvisúrát” fogyasztó grál-keresőkkel, akik egyetlen célt biztosan szolgálnak: a műveltségünk által tolmácsolt igaz hangokkal egy fórumon megjelenve, remek lehetőséget szolgáltatnak az azzal való összemosásra, így annak lejáratására. A dilettantizmus zsoldosai mellett azonban az intellektuális élet krémjének kikiáltott egyháztanítók, illetve gondolkodók sem könnyítik meg a tisztánlátást. Miközben egyetemes nagyságrendű képjeleink világo



MITIKUS MAGYAR TÖRTÉNELEM 5
san hirdetik a Krisztusi értékrendet, addig Luther a kegyelem korában Jézusra hivatkozva ugyan, de mégiscsak a törvény, tehát a tízparancsolat tanítványának tartja magát, Kálvin az ószövetséghez való ragaszkodást szorgalmazza, Cesare Bissoli a Római Pápai Szalézi Egyetem bibliatanára a Szentszék hivatalos álláspontját tolmácsolva rögzíti, hogy az ószövetség elutasítása nincs messze a zsidóság holokausztjának gondolatától, Rudolf Steiner pedig arról értekezik, hogy Krisztus és Jahve ugyanazon entitás képviselői, vagyis jól érzékelhetően rendkívül komoly kísérlet történik a Tóra világlátásának pozicionálása mellett a szeretetalapú Isten elhomályosítására. Ez a viszonylagossá tétel azonban olyan – az igazságot elfedő partikuláris szellemi irányvonal, melyhez a racionalitás világába száműzött (az Egyetemesség Ősképétől megfosztott) ember, torzult értékítéletének köszönhetően ösztönösen fog vonzódni, hisz az ő világa a monoton materiális törvényeken alapuló részlegesség. Ez a vonzódás viszont óriási veszélyeket rejt magában. Ha ugyanis ehhez a részlegesség-alapú világhoz illeszti szellemiségét, az egyben azt is jelenti, hogy leválik a szerves, egyetemes értéket képviselő kultúra testéről (esetünkben saját hagyományáról), így szűkre szabott világszemléletével bármelyik pillanatban az egyetemesség ellen fordulhat. Akár a passzivitás közönyével, akár a tudatlanság terrorjával, vagy akár a cselekvés cselszövésével. A magyar műveltség pillér-értékű képjelei szakralitásuk okán mélységesen emberiek (tehát egyetemesek), ily módon potenciális célpontjai az alávalóságnak, ellentétben azon egyre divatosabbá váló álintellektuális teológiai és vallásfilozófiai tételekkel, melyek vagy nem számolnak, vagy leszámolnak az emberivel, mondván: „az anyagvilág megvetendő börtön, melyből minél előbb szabadulni kell a felébredni kívánó szellemnek”. Ez a XX. század emberiségének tipizálható kórismérve és betegségtünete, hogy egy embertől távoli közegben, az emberit lealacsonyítva keresi (ha egyáltalán keresi...) nem csak önmagát, de az Istent is, nem értve meg a leckét, hogy az igazi távlatok valójában befelé nyílnak, hisz a részlegesség kifelé, az egyetemesség ezzel szemben mégiscsak befelé (az Isten-képmás lelkiségének irányába) tekint. Éppen ezért Istenről, értékről, Igazságról csak a legbelsőbb evangéliumunk Igaz Mesterének – az egyszerre Isten és egyszerre Ember Világ Világosságának szűrőjén keresztül lehet sejtésünk, így ha megtagadjuk az emberit, akkor végső soron Krisztus valóságos emberi mivoltára is nemet mondva elveszítjük az esélyt arra, hogy e szűrő közvetítésének segítségével meglássuk és megtapasztaljuk magát az Istent, s rajta keresztül emberi valónkat, tehát önmagunkat. Ha viszont befogadjuk az Üdvözítőt, akkor megtörténik a csoda és felismerhetjük önmagunkban az évszázadok óta reménytelenül kutatott Szent Grált, és megértjük azt is, hogy olyan csodás edények vagyunk, melyben felfogatik a Golgotán megfeszített Ember Fiának kiömlő
vére. Ezért műveltségünk – az ember boldogulásáról szóló egyetemes nagyságrendű és üdvtörténeti jelentőségű – lenyomatai valamennyien a Szent Grál egy darabját képezik – a Szent Grálét –, mely összegyűjti Krisztus vérét abból a célból, hogy amikor már magába roskadni látszik a világ, fel tudjuk azt mutatni mondván: ez az Ő vére, és ezáltal az emberi faj túlélése biztosítva lehessen. Pap Gábor életműve erről szól: menedéket kínáló bárkaépítésről, mely bárkának alapja nem a Tórában beazonosított góferfa, kötőanyaga pedig nem az ószövetségi szurok, hanem a „Zarándoklás” szívekben sarjadó cédrusfája és az újszövetségi Krisztus-vére. Beszédemet azzal kezdtem, hogy egy legendás ember legendás életművére tettem utalásokat. Zárásként azonban valamit mindenképpen el kell mondanom, még akkor is, ha egyesek most ünneprontónak fognak tartani. El kell mondanom, mert nem lehet megkerülni az igazságot. A helyzet a következő: bármennyire fájó is kimondani, de e legendás ember nagyon könynyen visszaminősülhet szélmalmokkal harcoló magányos Don Quijotévé. És itt most nem elsősorban arra gondolok, hogy a lumpenproletárság minden személyiségjegyét magán viselő massza, mely manapság már bársonyszékekbe és szerkesztői pozíciókba küzdötte fel magát le szándékozik-e fokozni ezt az életművet, illetve ezzel az életművel minőség-azonos szellemiséget, mert nyilvánvalóan ez a célja. A hazugság ugyanis nem tűri a felszólítást: „Azigazatmondd!” Itt most mindenekelőtt magunkra, akár az itt jelenlévőkre is gondolok, mert tetszik, nem tetszik, de mi is a visszaminősítés eszközei lehetünk. Ha ugyanis nincs ember, aki e legendás életművet fenntartsa, a tanítást továbbfejlesztve felvállalja, és életprogrammá alakítva megvalósítsa, akkor világunkban, ahol a percemberek dáridójának zsivajában Krisztus is csupán udvari bolond azon a porondon, melyet a fogyasztói társadalom címkéjével felnyálazott modernitásnak hazudunk, sajnos minden feltétel adott ahhoz, hogy Pap Gábor leminősített szélmalomharcossá váljon. Amennyiben tehát ezt a könyvbemutatót kizárólag társadalmi eseményként éljük meg, ahol bár a megjelentek számából következtetve jóleső érzéssel nyugtázzuk, hogy talán nem veszett el még minden, ám ha mindeközben a Pap Gábor által tolmácsolt szellemiség csak a kijáratig érinti meg szívünket, hogy aztán a vizsga helyszínein – a mindennapok mocsarában, vagy tündérszigetein mi is a 30 ezüst mellett döntsünk, akkor értsük meg jól, hogy semmivel sem leszünk különbek azoknál az idiotizmus minden jelét magukon viselő hisztérikus celebeknél, akik öntudatlanul páváskodnak punccsal a kezükben egy ócska operabálban. Az ilyen típusú magatartásunkkal ugyanis nem teszünk mást, mint hogy nyomorúságos gebét tolunk a Pap Gábor-i életmű alá, hogy ezáltal váljon a plebsz alantas igénytelenségének martalékává, vagy merüljön el a végletekig méltánytalan feledés homályába. Ha viszont elég erősek leszünk ahhoz, hogy be



Dobogó
6
ismerjük gyengeségeinket és felvállaljuk emberi arcunkat, akkor ráhangolódhatunk e mélységesen emberi tónussal megírt legújabb kötet értékeire is, melyek ismeretében megérthetjük, hogy az abban felidézett szellemi kincsek üzeneteinek tendenciózus negligálásával az emberiség történetét gyakran tolvajok írták – tolvajok, akik nem elsősorban aranyat és ékszert, hanem sokkal inkább múltat, eszmét, valamint hitet loptak egykoron és lopnak mind a mai napig. E felismerés birtokában azonban már világosan fogjuk látni a visszaszerzendő értékeink listáját is, mely tisztánlátással máris megtettük a kezdeti lépéseket annak érdekében, hogy a Káin által nyújtott torz tükörképeket összetörve valódi fényében lássuk és láttassuk mind műveltségünk, mind Pap Gábor apostoli tevékenységét, kinek szellemisége így többé már nem Don Quijote szánalmas gebéjén, hanem a „Jelenések” fehér lován érkezve tántoríthatatlanul dolgozhat tovább a távoli jövőben is nem csak a magyarság, de az egész emberiség megigazulása és felemelkedése érdekében úgy, hogy példátlan jelentőségű életművének állami szintű elismerésére jelen körülmények között aligha lehet számítani. S, bár az illetékes bírálóbizottságok az „intellektuális fejlődés” komoly jeleit mutatva az ötvenes évek szokásrendjét meghaladva az elmúlt évtizedekben már nem cérnagyári munkásokat és kohászokat jutalmaztak magas szellemi teljesítményt elismerő kitüntetésekkel, hanem nemzetgyalázó sajtómunkás és a magyar műveltség semmisségét hirdető Nobel-díjas író mellett néhány valóban arra érdemes művészt is, Pap Gábor súlyához méltó elismerése egyelőre még megugorhatatlan feladatnak tűnik a mindenkori vezetés számára. Mindez azonban a lényegen semmit sem változtat. Nekem ugyanis meggyőződésem, hogy az Emberiség mély sebeit kötöző művészettörténész professzor evilágon tett látogatásának utolsó felvonásaként – mintegy spirituális záróakkordjaként – meg fog szólalni a Hang, mely a következőket mondja visszavonhatatlan érvénytartalommal: „Még ma velem leszel a Paradicsomban.” Ennél nagyobb elismerést viszont ember aligha vívhat ki magának ezen a Földön. E Hang remélhetőleg minél későbbi megszólalásáig nekünk pedig meg kell köszönni, hogy velünk volt, hogy tanításával úttalan utakon utat mutatott, hogy győzni segített szegényt, hogy ingyen oktatott népet, hogy magva volt az erdőségnek. A Jóistentől pedig csak azt kérhetjük: áldja meg minden lépését az emberi élet legszélső határáig, hogy áldozatos tevékenységét minél tovább folytathassa úgy, mint eddig, vagyis nem elsősorban a vetési konkolyok elleni küzdelem jegyében, hanem sokkal inkább a cédrus termőre fordulásának érdekében. Ez az alapállás kell, hogy példamutató legyen számunkra a jövő tekintetében és akkor azt is megérthetjük, hogy bármely törvény, ami nélkülözi a szeretetet és a kegyelmet, az Abszolút Igazság oldaláról megmérve kizárólag törvénytelen lehet. Ezt belátva pedig aligha képezheti többé vita tárgyát, hogy élet
ünk folyamán a törvény, vagy a kegyelem útjára lépjünk. Végérvényesen és visszavonhatatlanul.
Elhangzott: Pap Gábor: Az igazat mondd! című könyvének bemutatóján az Uránia Nemzeti Filmszínházban, 2015. május 30-án.
THOMAS MANN ÜDVÖZLÉSE
Mint gyermek, aki már pihenni vágyik és el is jutott a nyugalmas ágyig még megkérlel, hogy: „Ne menj el, mesélj” (igy nem szökik rá hirtelen az éj) s mig kis szive nagyon szorongva dobban, tán ő se tudja, mit is kiván jobban, a mesét-e, vagy azt, hogy ott legyél: igy kérünk: Ülj le közénk és mesélj. Mondd el, mit szoktál, bár mi nem feledjük, mesélj arról, hogy itt vagy velünk együtt s együtt vagyunk veled mindannyian, kinek emberhez méltó gondja van. Te jól tudod, a költő sose lódit: az igazat mondd, ne csak a valódit, a fényt, amelytől világlik agyunk, hisz egymás nélkül sötétben vagyunk. Ahogy Hans Castorp madame Chauchat testén, hadd lássunk át magunkon itt ez estén. Párnás szavadon át nem üt a zaj mesélj arról, mi a szép, mi a baj, emelvén szivünk a gyásztól a vágyig. Most temettük el szegény Kosztolányit s az emberségen, mint rajta a rák, nem egy szörny-állam iszonyata rág s mi borzadozva kérdezzük, mi lesz még, honnan uszulnak ránk uj ordas eszmék, fő-e uj méreg, mely közénk hatol meddig lesz hely, hol fölolvashatol?... Arról van szó, ha te szólsz, ne lohadjunk, de mi férfiak férfiak maradjunk és nők a nők – szabadok, kedvesek – s mind ember, mert az egyre kevesebb... Foglalj helyet. Kezdd el a mesét szépen. Mi hallgatunk és lesz, aki csak éppen néz téged, mert örül, hogy lát ma itt fehérek közt egy európait.
JÓZSEF ATTILA
1937. január eleje



MITIKUS MAGYAR TÖRTÉNELEM 7
A közismert kifejezést: „gyermekszáj” akkor használjuk, ha kedves kisgyermekek (verbális) mondásait idézzük fel, ami sokszor meglepi a felnőtteket. Ezeket feledhetetlen őszinteségük, meglepő fordulataik miatt szeretjük, meg tanulságokat is hordozó tartalmuk miatt. Hasonló fogalmat alkothatunk a vizualitás terén is, mert a gyermek szeme, meglátásai is igen meglepőek és fontosak. Gyermekszemmel bizony a tanulságok talán még mélyebbek, és gyakoribbak, mert a beszéd, a kifejezés tanulása nehezebben fejlődik, mint a látásé. Ezeket az alkotásaik (rajzaik) alkalmával figyelhetjük meg – akkor, ha például húsvétkor hímestojást kezdünk velük festeni. Már sokszor az is nagyon érdekes és tanulságos, hogy a hagyományos húsvéti tojásmintákból mit választanak ki maguknak. Ha még az egész ország minta-választéka is rendelkezésükre áll, akkor is átalakítják saját elképzelésük szerint. Az ősképek ösztönös választása néha tudatosan párosul a már megismert (tanított) vallási tartalmakkal, az ünnep szakrális jellege így válik teljessé. 7-8 éves kislány első viaszos tojás-mintái is a kereszt jelképét idézik meg. A keresztény ünnepen a feltámadás megrázó üzenete megfogja a gyermekek lelkét, a templomon kívüli (népi) szokások, és ezek jeltartalmait azonban kevésbé tesszük számukra megismerhetővé. Még a felnőttek számára is többnyire ismeretlen a saját kultúránk hagyatéka, s az a jobb eset, ha a hagyományos tojás-mintákat nem tekintik értelmetlen, érthetetlen „cifráknak”. A gyermek azonban nem tudatilag áll hozzá a felkínált jeleknek, a hagyományból ösztönösen választ a „gyermekszem”. A vallási jelképet: a keresztet ha a tojásra írja, a feltámadást is érzelmileg éli meg. A tojás ugyanis húsvétkor a feltámadáshoz szorosan kötődik, mint a tavaszünnepeken a természet feltámadása-feltámasztása a Nap járásához. Ugyanis a Nap ekkor kerül a csillagászati tavaszpontra (március 21.) Ez után az északi félteke felett meghozza a tavaszt, a természet megújulását. A húsvét vallási jellegét is ehhez igazították a tudós papok, akik 325-ben a tavaszi napéjegyenlőség utáni holdtölte vasárnapjára tették ezt az ünnepet. De a tojás már az ősidők óta a világ, az élet újjászületését jelképezi. Locsolkodásért a nagyapának adott hímeseken mindenképp a kereszt jele dominál, de olyan formán, mintha a test, maga a megváltó is rajta lenne, fénytest formájában. Feje van, emberi alakot formáz az egyiken, míg a másikon a kereszt és a test eggyé válik
a viasz játéka miatt. Megfestés után pedig fehéren villan a fénye a hagymahéj-színű alapból, mint ahogy a felette, a pólusról sugárzó Nap, vagy a keresztet körülvevő fény-pettyek jele is. Lehet, hogy nem így akarta, sok esetleges festési körülmény is belejátszott, de mi felnőttek csak ámulva nézhetjük az eredményt, amin az ösztönösen létrehozott foltok olyan fényes, sugárzó jelenést hoznak létre, amit mi már tudatosan sem tudunk megidézni. Hiába a tudatos hitünk, a tojásíró szakmai tudásunk így kifejezni az isteni feltámadás lényegét, nehezen tudnánk. Ahol a kereszt fény-testté éled fel, a sugárzó Nap-jel angyalszárnyakon repül fölötte – a sugárzó fénykoszorú azonban már tudatosan került a kereszt köré, tagadhatatlanul. A második tojás jelkészlete azonban nem csak a fentiekben merül ki. További titokzatos érzék vezette a gyermek szemét, lelkét, hogy ehhez a szentséges látomáshoz, keresztény tudatunkhoz a hagyományos
„Gyermekszáj”
– gyermekszemmel a Húsvétról
MAKOLDI SÁNDORNÉ
M. Emese hímese 7 éves, 8 éves korában
8 éves gyermek mintája az eredeti (gömöri) nyomán



Dobogó
8
jel-készletből is válasszon odaillő elemeket. Bennünk, felnőttekben tudatosul csak a választása tanulsága. Ennek az oldalnak az eredetijét az ország minden részén megtalálhatjuk, itt egy gömöri példát látunk. A négyes osztás (kereszt) központjából fokonként: fokozatosan bővülő energia-áradást az egyre hosszabb vonalak, s a belőlük áramló fény-pöttyök írják elénk. Két féltekén forgó kacsok (svasztika) jelek ugyanígy szórják a Nap-jelkép energiáját, analóg a két másik szegmensben lévő „kettősbalta” jellel. Mi, felnőttek tudhatjuk, hogy e kettősbaltának nevezett jel (és tárgyi megtestesülése) már az ókorban fejedelmek hatalmi jelképe volt, mint jogar. Szimbólumát itt értjük csak meg igazán, amikor a Nap-jelkép (svasztika) váltó párjaként szerepel a gömöri tojáson: azaz a fejedelmek hatalmi jelvénye a természet feletti hatalmat is jelenthette. Gömörben ezért nevezhetik ez áradó vonalnyaláb által leírt területet „isten-létrás”-nak, vagy másutt „rákfarkasnak.” A Nap nálunk a tavaszi napéjegyenlőségtől (húsvéttól) a nyár közepén, a Rák időszakban jut el pályájának tetőpontjára, így ettől kezdve fordul hőmaximuma után az őszi nap-éjegyenlőség egyensúlya felé. Isten rendje szerint – fokozatosan megjárva e „létrát”. A gyermek a hímestojás másik oldalára így azon keresztet választotta, ami égi mivoltában egyenrangúan meghatározója a földi életnek. Középpontja éppoly erőcentrum, mint Krisztus keresztje. Ő maga ezt úgy értette, hogy a világot jelentő tojás (világtojás) pólusán először egy pontot jelölt ki, a köré húzott védő kört – a teljesség jelét. (a.) Ez önmagában is ősi Napjelként szerepel mindenütt a magas kultúrákban, de sugárzó kacsokkal egyértelműsítve valóban a „svasztika”. A svasztika fölé a tojást két részre osztó ívet húzott
(b.), mintha az égbolt boltozata, íve lenne, majd ebbe a térfélbe helyezte be a keresztet, megalkotva az oldal középpontját. (c.) A tojás mindkét oldalán a póluson lévő Napból egyenesen induló keresztek metszéspontja is láthatatlan erővel rendelkezik: Krisztus (valós) keresztje és az ősi (absztrakt) jelkép esetében is. A láthatatlan, ábrázolhatatlan origót, mindennek eredőjét idézik meg annak, aki a teljességben gondolkodik. A gyermek ösztönösen választotta analóg a legfontosabb üzeneteket – okulására a felnőtteknek - amit csak közvetíthet a tojásírás képírása húsvétkor. A jelek értése engedheti meg csak nekünk az „írás” jeleinek (az eredetileg kialakult szerkezet) megváltoztató variációját. Másik gyermek már képbe „írva” fogalmazta meg a húsvét, a feltámadás - mint élet, azaz a világtojás problematikáját nekünk. Neki természetes módon a középpont köre az olyan tojás, melyben az életfa a mindent termő bőséget idézi gyümölcseivel. A teljesség körében (tojásában) pedig benne foglaltatik a világot alkotó 5 elem: a Fa fölött a Nap (a Tűz) a Levegőben, alatta a Víz és Föld elem. E kör-teljességen kívül zajlik az élet esetlegessége: az emberi jó és rossz harca – legalul a pusztulás lehetőségével. Felülkerekedik e történeten azonban a jó: legfelül, a csúcson az életet adó anyával. A Természet-istennő teste keresztjének központja a belső erőt adó origó: a Nappal a köldökén, mely – mint a tojásokon - a világ mind a 4 irányába táplálja a termékenységet. A Nap születése (Karácsony) után a feltámadás ünnepe (Húsvét) a legfontosabb keresztény időpont, amit minden évben újra és újra átélünk, megünneplünk. Mert a kereszténység ugyan Jézus életére alkalmazta ezek fő mondanivalóját, és így lett alapvető szimbóluma a kereszt, de a kereszténység előtti időkben is (és ma is a nem keresztény kultúrájú népeknél) ezek az időpontok adják az év fordulópontjait: mint (a fény hosszának növekedését jelző) téli Napforduló, és a tavaszi nap-éj egyenlőség, az északi féltekén a megújulás ünnepe. Ezt jelzi a gyermek hímestojásának másik oldalára választott absztrakt (tehát elvonatkoztatott) jel (azaz világkép ábra), ami nem tárgyi mivoltában szimbólum (mint Krisztus keresztje), hanem az ősidők óta komplex olvasata a valóságnak (azaz a teljességet osztó kereszt). S hogy ezek egymás mellé kerülése milyen fontos mondandót hordoz, azt a filozófusok értik igazán: ugyanis a pont, a közép máképp nem ábrázolható, mint keresztező vonalak metszésével. Mint ahogy nem ábrázolható a kereszténységben az Isten, mindennek forrása, a kezdő pont – mely erő kiterjed a világ mind a 4 irányára, azaz betölti a tel
M. Emese tojása:
a
bc
www.kethollos.hu



MITIKUS MAGYAR TÖRTÉNELEM 9
jességet. A mi népművészetünk (pl. a hímestojás-írás) őrzi e filozófiát is, amit Hamvas Béla úgy ír le: „Ahol a sokaság a pontban levő forrással kapcsolatban van, a pontból rezgő sugárzásokat képekben fogja fel, ott a sokaság életét a képek formálják, és a sokaság a képekben megtisztulva, azokat megvalósítva úgy él, mint egyetlen nagy alkotó. A sokaság a szellemmel szükségképpen széles, megformált, már tárgyias érzéki testet öltött képekben érintkezik.” (Hamvas BélaKemény Katalin: Forradalom a művészetben. Budapest, 1947.) A népművészet e megfogalmazásának példája a
harmadik világtojás kép, ahol a keresztezés-kereszt már nem filozófiai, s nem is történelmi, hanem „érzéki” képlet – hiszen a meghaló Krisztus életre támadását már a kereszténység is a keresztfa kivirágzásával érzékelteti – mint ahogy a magyar népművészetben az életfa, égigérő fa van kapcsolatban az éggel, a „szellemmel”, mint a világot alkotó 5 elemi minőség éteri képviselője. Így jön létre a világtojás egyetemes értelmezésének magyar változata, ami beleillik népművészetünk, hitvilágunk eszmeredszerébe. A magyar képzőművészet épülhetne erre az alapra, ami szakrális, egyetemes, mégis magyar.
M. Gizella (7 éves ) világtojás festménye



Dobogó
10
Milyen történeti téren játszódott le történelmünk? Régiónkat hivatalosan Kelet-Közép-Európának mondjuk, amelynek magvát a lengyel, a cseh és a magyar korona országai adták. Olyan ragyogó elmék próbálták e történeti táj rejtélyeit megfejteni, mint a lengyel földről Amerikába menekült és iskolát teremtő Oscar Haleczki, az ugyancsak emigráns Ferdinandy Mihály aki szerint a cseh és magyar perszonálunióból nőtt ki a maga abszurditásaival a Habsburg-monarchia –, a román történetírás fenegyerekének mondott s az első havaselvei fejedelmi család, a Basarabok kun gyökereihez visszanyúló Neagu Djuvara, az Európa három történeti régióját felvázoló SzűcsJenő vagy a cseh Miroslav Hroch, aki a nemzet és a nacionalizmus fogalmát úgy boncolgatta, mintha patológusnak készült volna. Már a pártállami akadémikusok is gyanakodva nézték, milyen volt ez a világ születésekor, a népvándorlás korának végén. Hiszen ha egy boncmester szemével nézzük, sem az osztályharcos, sem az ezeréves nemzeti mítoszok nem állják meg a helyüket. S ha mai elitjeinket egy szennyes privatizáció szülte, az akkoriakat – akárcsak később az amerikai Délét – a rabszolga-kereskedelem. DusánTreátik ki is mondja a X. századi Prágáról szóló jubileumi tanulmányában, hogy az ebből származó kincs volt a gazdasági emeltyűje az akkor keletkező térségbeli államoknak, sőt az Ottók birodalmának erejét adó szász hercegségnek is. S bár az iszlám ma ismét fenyegeti Európát, alig beszélünk arról, hogy a történelem ebben is ismétli önmagát: az arab és arab-zsidó pénz akkoriban behálózta egész Európát. A freiburgi egyetem régésze, Heiko Steuer a IX-X. századi pénzleletek és kincsek alapján nem kevesebbet állít, mint azt, hogy térségünk a legjobb úton volt, hogy végleg betagozódjon az iszlám Córdobától Szamarkandig húzódó világ gazdaságába. Az első szláv államalakulat Samóhoz fűződik, akit fegyverkereskedőként említ a cseh és szlovák nemzeti történetírás, ám valószínű, hogy mint azt a lipcsei történész Mathias Hardt feltételezi, hadifoglyokkal is foglalatoskodott, akiket a frank birodalmon át szállítottak a hispániai arab kalifátusba. Samo 630 körül felkelést szervezett az avarok ellen, és királlyá kiáltatta ki magát: nemességet sugárzó alakját tankönyvek örökítették meg nemzedékek számára. Az arab világban igen nagy kereslet volt szőke nők és erős eunuchok iránt: nyugaton Córdobában, keleten pedig Kairóban és Bagdadban voltak a legnagyobb elosztó központok. Egy, a folyók mentén jól kirajzolódó kereskedelmi lánc húzódott a volgai bolgár vidéktől Kijeven, Prá
gán, Verdun-ön, Narbonne-on és Arles-n át le Hispániáig, s Velence és Bizánc tengeri kereskedelmében is komoly tételeket tett ki a kelet-európai emberfelesleg, amelyet a kis szláv fejedelmek „termeltek ki” egymás elleni háborúik során. (A szlávok apostolának, Szent Metódnak 867-ben 900 hadifoglyot sikerült kiváltania a pannóniai Koceltól, és Szent Adalbert holttestét is ezüstért váltják meg a pogány poroszoktól a lengyelek, mint ez a gnieznói dóm bronzkapuján látható. A pogányokat, hogy keresztény hitre térjenek, egyébként ösztökélte, hogy az új vallás mentesítheti őket a rabszolgasors alól.) A Piast-házból való Vitéz Boleszláv a névtelen krónikás, Gallus Anonymus szerint II. Henrik német császár elleni harcaiban és a kijeviek elleni hadjárataiban temérdek foglyot ejtett: az eladásukból származó kincsek nagyban hozzájárultak a lengyel udvar fényéhez. Boleszláv atyjáról, I. Mieszkóról a zsidó Ibrahim Ibn Jakub azt írja 965-ben, hogy háromezer nehézpáncélos lovagot tart fegyverben. Egy rabszolga akkoriban „patikamérlegen” mérve 300 gramm ezüstöt kóstált, azaz annyit , mint amennyit egy hátaslóért adtak. Egy kard vagy egy ökör ára 125 gramm ezüstre rúgott, egy tehéné 100 grammra. Hardt szerint már a Karoling-időkben is az emberkereskedelem jelentette a kis fejedelemségeknek a gazdasági felzárkózáshoz szükséges tőkét. Magdeburg korai jelentősége ehhez kötődik: Nagy Károly diedenhofi kapituláréjában (törvénygyűjteményében) említik először mint vámszedő helyet. A legjelentősebb árumegállító hely a Premyslidák Prágája volt, amelynek a kisoldali részen álló hatalmas emberpiacáról ugyancsak Ibrahim Ibn Jakub számolt be. A Lipcsétől délre forduló via regia, a német királyi út mentén sorra kialakult, várral védett piachelyek pedig vámszedő helyből birodalmi városokká nőtték ki magukat, nem is beszélve a központ, Regensburg, a keleti frankok és a bajorok akkori fővárosának gazdagságáról. A német várgrófok, akárcsak a szláv fejedelmek – mint azt a szorb földön talált híres cortnitzi lelet is bizonyítja – egész hegyeket halmoztak fel ezüstből. Finoman szólván, az elitek katonai és gazdasági sikereik révén ügyesen szelektálódtak. S ahogy nézem Maurice Lombard térképét a rabszolga-kereskedelem fő útvonalairól, úgy tűnik, ez a nagy üzlet nem nekünk szólt. A keleti nagy útvonal Itil, Derbent és Bagdad felé ugyanis a kijevi Ruszt megteremtő vikingek és az elzsidósodott kazárok kezén volt. Pedig, mint a Wikipédiában is olvashatjuk, az ókort követően a VIII-X. században bizony ismét virágkorát élte az emberkereskedelem.
(Magyar Hírlap, 2014. december 6.)
Ezer év és visszája
TAMÁSKA PÉTER



MITIKUS MAGYAR TÖRTÉNELEM 11
Szokatlannak tűnhet a megközelítés, mely szerint a teret is programozni lehet. Ugyan ki vesződne vele, és milyen eredményt érne el? Azt állítom, hogy mindenki programozza saját életterét, amely később visszahat az ott tartózkodóra. Ha tudjuk, hogy az adott térben (táj, település, munkahely, otthon) mit hova helyezzünk a „légkör” változásához, máris teret programoztunk. A szakrális földrajzzal foglalkozók számára kulcsfontosságú a témakör ismerete. Állításunk szerint minden helynek egyedi tulajdonsága, sajátos minősége van, amelyet érzékelni lehet. Ez a minőség hat az ott tartózkodóra, függetlenül attól, hogy felismeri-e a viszonyt vagy sem. A helyekkel való kapcsolat tudatos művelése vezet el bennünket a terek programozásához, mikor nem pusztán passzív elviselői vagyunk a külső hatásoknak, hanem mi tervezzük meg, alakítjuk ki és válunk felépítőivé a környezetünknek. Ugyanaz a szoba pusztán a meszelés színétől eltérő minőségeket kap. Máshogy érezzük magunkat kék, és megint másként narancssárga helyiségben. Huzamos tartózkodásunk helyszíneit szeretjük személyessé tenni, olyan tulajdonságokkal felruházni, amelyek a mi lelkivilágunk megidézői. Otthon érezzük magunkat azokon a helyeken, ahol kedvenc tárgyaink velünk lehetnek, és feszengünk ott, hol jelrendszerünktől, stílusunktól eltérő, szokatlan hatásoknak vagyunk kitéve. Mindenki törekszik a saját lelki érzéseit kivetíteni a világba, ahonnan az tükörként visszajelez és megerősít. Térformáló törekvéseink gyökere a mindenkori biztonság megteremtésének belső késztetésében rejlik. Az állat- és növényvilág ösztönösen alakítja környezetét, programozza számára kedvező feltételűvé a környezetet. Amikor egy fa magasabbra nő, mint az aljnövényzet, befolyásolja az otthonának érzett pont minőségeit. A hód környezetalakító életmódjáról is elmondható, hogy egy adott ökoszisztéma működését változtatja meg, és a változás hatásait nem csak a saját létében, hanem egész élőlénycsoportok életében ki lehet mutatni. Ha a növény- és állatvilág képviselői ösztönösen formálják a környezetet, mennyivel inkább képes az ember tudatosságával a saját képére alakítani azt? Ismerkedjünk meg a tér programozásának alapfogalmaival. Mit nevezünk térnek? Mi a program? Hogyan kapcsolódik e kettő egymáshoz, és mire használható? A világegyetem azon tulajdonságát nevezzük térnek, amely a megnyilvánult dolgok egymástól való távolságát és a közöttük elterülő helyet adja. A tér a központból való kilépés után (az egység világát elhagyva) a részek megnyilvánulásának helyeként is értelmez
hető, ahol a testek közötti viszonyt nem egybeesés, hanem különbözőség keretezi. Tér-terül. Tár-tárul. Ha magyarul gondolkodunk, tágulási folyamatot látunk benne. Azt mondjuk, hogy a tér terül. Ha valami elterül, az kinyújtózik. A kiterül, kiterít szavak felületi méretváltozást írnak le egy helyen, amit területnek hívunk. A terület tehát a térnek központból való kitüremkedésével azonosítható. A tér tárul. Kitárod karodat, ablakodat, szívedet: nyitsz a világ felé. Engeded feltárni a benned rejlő csodákat, kapcsolatba lépsz másokkal. A tér: terem. Mind a helyiség, mind a gyümölcsfa, mind a világ terem. Hirtelen feltűnik, megjelenik: itt terem. Megszületik, megnyilvánul: terem, teremtődik. A teremtés önmagában hordozza a tér létrejöttét, ebben a térben megjelenő termések feltűnését és a megszületett dolgok közötti távolság minőségét is, hiszen amik térben távol terülnek egymástól, a köztük megjelenő helyet kiterjedésnek nevezzük. Az emberi élet környezete az élettér. Ebben a közegben nyilvánul meg mind az egyéni, mind a közösségi lét. A latin terra szó is teret, területet – átvitt értelemben pedig magát a Földet jelenti. A térrel egy időben születik az idő. A tér két pontja közötti távolságot áthidalni nem lehet egyazon pillanatban. A térben zajló események időhöz kötöttek, ez a dolgok bekövetkezésének, egymásutániságának sorrendje. Minél kevésbé van kitéve egy jelenség az idő tényezőjének, annál inkább kivonja magát a tér korlátozásai alól is. Ezekre mondjuk, hogy időtlen („időt álló”) csodák. Az egyszerű dolgok tartósak. Ami a legegyszerűbb, az örök. Minden világra születőnek, teremtettnek rendelt ideje vagyon, így a térnek és időnek is kezdete és vége van. „Az idők kezdetétől” telik-múlik az idő, és eljön az idők teljessége, amint „kitelik az óra”. Letelt az idő, eljárt felette az idő, elmúlott a pillanat... Minden világi mulandó, mely az örök változás útján a születéstől az elmúlás irányába jár. Az időnek járása van (időjárás, órajárás), csakúgy, mint a csillagoknak („a csillagok járása változó”). De az öröklétnek nincs se kezdete, se vége. „Az ég és a föld elmúlnak, de az én beszédeimsohaelnemmúlnak.” (Mk 13:31) Az örökség kivonja magát a téridő szakaszossága alól, változatlanul „apáról fiúra” száll. Saját örökséged ismerete adja a lehetőséget, hogy térre és időre hatással tudj lenni: nem ők fognak uralni téged, hanem te uralod őket. Ezen a világon két dolog közül választhatsz: vagy a mulandót, vagy az örök érvényűt birtoklod. A program utasítások sorozata, amely meghatározza, hogy egy gép (pl. egy számítógép) milyen lépéseket, vagy feladatokat hajtson végre. Ebben az esetben
A tér programozása (1. rész)
BALLA EDE ZSOLT



Dobogó
12
számítógépen futó programokról beszélünk. Ugyancsak programnak nevezzük azokat az előre megtervezett dolgokat, amelyeket a jövőben szándékozunk megtenni. Ebben az esetben a holnapi nap programjáról, vagy mondjuk egy politikai párt programjáról beszélünk. Van olyan értelmezés is, amely egy előre megtervezett eseményről készült listát fed, olyan konkrét cselekvési sorozatot, amelynek bekövetkezésére biztosan számíthatunk. Ez történik, amikor megismerkedünk egy koncert programjával, vagy egy közszolgálati televízió sugárzási programjával. Ahhoz, hogy egy programot létre tudjunk hozni, ismerni kell a tervezéshez kapcsolódó fogalmakat. Maga a nyelv egy kommunikációs eszköz, amelyen keresztül gondolatcsere jöhet létre. Minden program feltételez egy nyelvet (programnyelv), amely a lépések sorozatát érthetővé teszi. Minden nyelv egyezményes rend szerint használt jelek, kódok összessége. Ezek a nyelvi kódok segítik a program megalkotóját és a felhasználókat, hogy megértsék, amint közölni akarnak velük. Műszaki értelmezés szerint a nyelv egy kötött szabályrendszer, mely jelek továbbítására és feldolgozására képes, és általa adatokat továbbítanak, fogadnak és kezelnek. A számítógépes programnyelveket a gépek alakítják át érthető adatokká. Két gép között csak tökéletesen egyforma nyelvvel működhet az adatcsere. Aki nyelvet cserél, az programot vált. Emberi értelemben a programválást gondolati minták kicserélésének nevezzük. Mindannyian nyelveken gondolkodunk, és ha egy idegen nyelvet kell megtanulni, akkor el kell sajátítani az illető nyelv világképét, gondolati algoritmusait is. Néhány szót szóljunk a kód jelentéséről is. A programok egyedi nyelvezetük által kódolnak, bekódolnak bizonyos szükségszerű és jövőben bekövetkező eseményeket. A kód egy kulcs, olyan jelkép, melynek ismerete értelmezhetővé teszi a kapott üzenetet. Átvitt értelemben a kód titkos jelkombináció. Számok, betűk és jelek idegenek által ismeretlen kombinációja, amelyet gyakran jelszóként használnak számítógépek vagy más lezárt eszközök használata előtt. A kód ismerete nélkül nem fog aktiválódni a rendszer, ezáltal működtetni sem lehet azt. A táska zárjának kódját csak a tulaj ismeri. A kód lehet titkosírás is, aminek megfejtését, a jelek értelmezését nevezzük dekódolásnak. Egy program futtatásához (működéséhez, megvalósulásához) ismerni kell az adott jelrendszert, kódolni és dekódolni kell az adatokat, valamint ki kell adni a parancsot a futtatásra. Ezek együttes jelenléte révén valósul meg az eltervezett folyamat. Ha egy tájban olyan haszonvételezést szeretnénk folytatni, amely az adott pillanatban nem elérhető a környezeti adottságokból, akkor át kell programozni az adott tér működési elemeit, hogy a jövőben az is elérhető legyen a tájban, ami eredetileg nem volt benne. Képes az ember olyan minőségeket kódolni a környezetbe, amelynek futtatása után egy megváltozott életminőséggel szembesülhetünk. Egyszerűen fogal
mazva: rajtunk áll, hogy az adott helyen mit vagyunk képesek elérni, megvalósítani. A gondolat előbbre való a cselekedetnél, hiszen minden cselekedet előzetes elgondolásból származik. Nem úgy gondolkodom, ahogy élek, hanem úgy élek, ahogy gondolkodom. Ha változik az egyén gondolkodásmódja, megváltozik az élete is, de az élete nem fog megváltozni, ha a gondolkodásmódja nem változik. Ha az ember elégedetlen aktuális helyzetével, változtatni szeretne azon. Ezt életünk átprogramozásának is nevezhetjük. A lakberendezési tanácsadás például az egyén életterére vonatkozó programozási folyamat, melyet mindenki elfogad, és létét elismeri. Az viszont már kevésbé ismert, hogy közösségi léptékben gondolkodva ugyanaz történik a település terének kialakításánál (kódolás, programozás), csak egy magasabb szinten. Tereprendezési munkálatok, az infrastruktúra kiépítése, a vízrendszerek szabályozása vagy a település arculatának kialakítása mind a tér programozásának keretébe tartozik. Hosszú időre meghatározza, hogy az adott településen milyen lehet a mozgás dinamikája, a termelés feltételei vagy az élet minősége. A tájak kódolását nevezik még rendszerbe rejtett irányításnak is. A rendszerbe rejtett irányítás kimondja, hogy egy adott környezetben mit lehet megtenni, és mit nem. Mit enged meg a rendszer, és mit zár ki magából? Ha valamit nem lehet a fennálló rendszeren belül megvalósítani, akkor rendszerváltás szükséges. Nézzünk egy szemléletes példát Barabási Albert-László: Behálózva című könyvéből: „(A XVIII. század közepén) Leonhard Euler írt egy rövid cikket egy szórakoztató problémáról, amely a szentpétervári otthonától nem messze található Königsbergből származik. Königsberg a tizennyolcadik század elején Kelet-Poroszország egy virágzó városa volt (...), amely kényelmes életet biztosított a helyi kereskedőknek és családjaiknak. Az egészséges gazdaság lehetővé tette a város elöljárói számára, hogy hét hidat építsenek a folyón keresztül. (...) A békében és jólétben élő boldog königsbergiek fejtörőkkel szórakoztak. Az egyik például ez volt: „átsétálhatunk-e a hét hídon úgy, hogy közben egyiken se menjünk át kétszer?” Senki nem tudott ilyen útvonalat találni, mígnem 1875-ben építettek egy új hidat.” A hidak eredeti rendszere nem tartalmazott megoldást, és nem azért, mert nem keresték eléggé, hanem mert a rendszer struktúrája nem tette lehetővé. A közlekedési rendszer megváltoztatása (új híd építése) magával hozta a feladvány megoldását. A fogyasztói társadalom rendszerében sincs benne a környezeti problémák valódi megoldásának a kulcsa. Hiába kísérletezgetünk, állítunk a mutatókon, eredményt csak akkor érhetünk el, ha lecseréljük a teljes társadalmi rendszert. Egy táj rendszere sok mindenben hasonlít a számítógépéhez. Mindkettőben értelmezhető a világ hármas felosztása az alábbiak szerint:



MITIKUS MAGYAR TÖRTÉNELEM 13
A gép fizikai felépítését nevezzük hardvernek (testiség), ez a táj materiális összetevője. A hardver szabja meg a feltételeket a rajta futtatható programoknak. A programokat (szellemiség, idea) szoftvernek nevezzük. A táj szoftvere az ok-okozati események láncolatában rejlik. A lélek minőségéhez a felhasználó társul. Ő hozza létre, installálja, használja, működteti, hozza egyensúlyba a számítógép hardverét és szoftverét, vagyis a testiség és szellemiség szintjeit. Mindig a felhasználó dönti el, hogy „gépe” milyen jellemzőkkel bírjon, és rajta milyen programok fussanak. Egy táj irányítására a felhasználók közössége vezetőket választ, akik döntenek a térség fizikai megjelenéséről és a benne zajló folyamatok mikéntjéről. A tér méreteit tekintve különböző szinteket határozhatunk meg: ez a térképeken is feltüntetett léptékkel azonos. Minél nagyobb léptékben gondolkodunk, annál inkább szükségessé válik az összefogott irányítás és a közösségek megléte. Az egyéni tér minden ember számára a saját kis életteret jelenti, amelyre közvetlen ráhatással van és annak működtetésére felelősséget vállal. Az egyén dolga otthonának, közvetlen lakókörzetének, munkahelyének tisztán tartása. Az egyéni szint felett jelenik meg a közösségi tér, amelyben már nem egyes személyek egyedi elképzelései a döntőek, hanem egy átfogó, közösségi felelősségvállalás számít. A régiségben ezen a szinten jelentkeztek a közbirtokok, mint a legelő, erdő vagy vízhasználat. Ezek irányítását nem személyi szinten, hanem közösségi akarattal vezérelték. A közösségi térnél is nagyobb lépték a népeknek és nemzetnek helyet biztosító tér, amit országnak nevezünk. Az ország irányítása mind az egyén, mind az egyes közösségek szintjét meghaladja, csak a nemzet egésze (vagy az általa kijelölt vezetők csapata) hozhat döntést sorsának alakulásáról. Az országok hatókörét meghaladóan globális közösségi térről beszélünk. Minden egyén tudatában kell, hogy legyen annak: elképzelései és cselekedetei legalább négy szinten – bolygó szinten, nemzetek szintjén, közösségek szintjén és egyéni színtéren – hatnak. Ha egy adott térben mind egyéni, mind közösségi és nemzeti szinten helyes működés tapasztalható, akkor táj és társadalom kapcsolata összhangban van. Amennyiben homokszem kerül a gépezetbe és a térben helytelen működést tapasztalunk, ez azt jelenti, hogy a telepített program „vírusos” és a rendszer lefagy. Fontos ez, mert napjaink tájhasználati modellje életellenes, helytelen szellemiségből fakad, vírushoz hasonlíthatóan létezik. A rendszer túlterhelt és az összeomlás szélén áll. Az a társadalom, amely önmagát fogyasztóinak nevezi, előbb-utóbb feléli, elfogyasztja a rendelkezésére álló erőforrásokat. Csak a programok újratelepítésével, frissítésével kerülhető el az összeomlás. Ez egyben azt is jelenti, hogy gondolkodásmódot, szellemi
séget kell változtatni. Egy hibásan működő program ok-okozati sorozatlánca kozmetikázással, vagy apró változtatásokkal nem fog megjavulni. Az egyetlen értelmes megoldás a kicserélésben rejlik. Bátran cseréljük le a fogyasztói társadalom programját a Szent Korona-tan programjára!
Városprogramok és átprogramozás: Erdélyben és a Kárpát-haza további elcsatolt területein – olyan átprogramozások vannak működésben, olyan városprogramok futnak, amelyeket a magyarság ha észrevesz is, alig tudatosít. Az alábbiakban bemutatok néhány esetet, de a ráhangolódás kedvéért kezdjük egy ókori példával gondolatmenetünket. Sarmisegetuza Regia (Hunyad megye) a dák királyság központja volt. Maradványa mind a mai napig egy hihetetlenül életerős, gyönyörű helyen – valóban a szentség hangulatát megjelenítő környezetben – található. Jelenleg eléggé elhanyagolt állapotban van, egyáltalán nem úgy tűnik, mintha bárki is ősei szakrális központját látná benne... Ha a románság szakrális központja lenne, egészen biztosan ki lenne építve, aszfaltút lenne, idegenvezetők és őrök lennének kihelyezve. Hiányukból egyértelműen következik, hogy ezt a románság nem tekinti ősei szakrális helyének. Ám ezen kívül ismerünk még egy Sarmisegetuzát Erdélyben, ugyanis amikor a rómaiak meghódítják Dácia tartományát, akkor építenek egy új fővárost, amit ők (Ulpia Traiana) Sarmisegetuzának neveznek el. Micsoda csel! A név Sarmisegetuzának marad, hogy tűnjön úgy, mintha tényleg az volna a központ, csupán a hegytető szakrális teréből leköltöztetik a völgybe. A hegytetőn körkereszt alakú vár és körtemplom formájú napszentélyek vannak, míg lent az Ulpia Traiana-ban pedig egy négyzetrácsos, szokásos római stílusú terület jelenik meg. Név szerint látszólag ugyanaz a Sarmisegetuza, de valójában véve két teljesen más rezgésű programmal működő építményről beszélhetünk. A trianoni békediktátum után elkezdődött az erdélyi városok és magyar nemesi udvarok átprogramozásának áradata. Szinte nincs nagyobb település, melyben ne állítottak volna az anyafarkas tején felnövekvő ikerpárnak (Romulusnak és Remusnak) emléket. Ez a program – ha tetszik, ha nem – a farkastörvényeket magába szívó új generációk jelképe lett, akik az ölükbe hullott országrészeket zsákmánynak tekintik és ekként is bánnak vele. Nem sokkal szívmelegítőbb a „Drakula-projekt” sem. Egyik szembetűnő példa erre a Nagy Lajos magyar király által építtetett Törcsvár, ahol egy idő után azt mondják, hogy ez nem egy magyar határőrvár, hanem Vlad Tepes kastélya (aki állítólag nem is volt ott, ha volt is csak átutazóban), vagy Dracula vára. Fogták a teret és azt a saját érdekük szerint átprogramozták, és ezek az átprogramozások - ha hiszünk bennük, ha nem - bizony működnek. Sarkalatos kérdés továbbá a hajdan megüresített



Dobogó
14
és elkobzott főúri kastélyok helyzete és az azokban utóbb futtatott negatív programozás is. Ezekbe az épületekbe nem véletlen költöztetnek bolondokházát és árva gyerekek otthonát, hiszen ezzel az árvaság és az elmegyengeség programját verik be a régi nemességnek és a jó értelemben vett nemesi tulajdonságok képviselőinek helyére. Tehát azokra az akupunktúrás pontokra épített ősi szakrális otthonokban, ahol egykor még az ország irányítását végezték, egyszeriben az árvaságra jutás energiáját és a megbolondulás programját kezdték el működtetni. Ez pedig, ha úgy tetszik fekete mágia, ha úgytetszik egy olyan programozás, ami két futó program közül próbálja egyik a másikat kiírtani (amit másképp vírusos programozásnak is nevezhetünk). Mára kiköltöztették a gyalui várkastélyból az árvaházat, és állítólag valamiféle előrelépésekre is lehet számítani. Gyalu egykor a gyulafehérvári érsekséghez tartozott. Amikor a török egy csellel elfoglalja Budát és az udvar, az udvartartás menekülni kényszerül, akkor Izabella királyné egy ideig Gyalun tartózkodik. Az Egri csillagokat olvasva megtudhatjuk, hogy Gergő és Vica innen a gyalui várkastélyból Konstantinápolyba szökik, hogy Török Bálintot kiszabadítsák. Ezek a történetek mind azt bizonyítják, hogy valóban olyan ősi helyről van szó, ahol országsorsok fordultak meg. Semmiképp nem jó egy ilyen helyen az árvaság programját futtatni, még akkor sem, ha megértjük, hogy akkortájt ez volt a legkézenfekvőbb ingatlan. A marosvécsi kastély az Erdélyi Helikon szellemiségének fellegvára volt, ahol régebb szintén elmegyógyintézet működött. Az idők változását jelezheti, hogy a közelmúltban sikerült a tulajdonosoknak viszszaszolgáltatni az épületet. De a vöröstoronyi-szoros kimeneténél levő vár esetében továbbra is a bolondok háza programja fut, hogy messziről kerülje a magyarság azt a tájat, amelyet voltaképp működtetnie kellene. Ugyanilyen kemény mágia történik a haza belsejében, Márianosztrán, amit szintén Nagy Lajos királyunk alapít, ugyanis a megalakuló Pálos kolostorban – a márianosztrai Boldogasszonyuk szenthelyén, ahol 300 pálos szerzetes szent életű remeteségben egész életében az országért imádkozik –, a ’48-’49-es szabadságharc és az osztrák győzelem után a ’49-’67 közötti Haynau-féle időszakban női börtönt alakítanak ki. Ez dupla átprogramozás és mágia, ugyanis Márianosztra a magyarok Nagyasszonyát jelenti. A boldogasszonyi minőséget ezennel női börtönné züllesztették le és programozták át, ami bezárja-börtönzi e magasztos helyet! Jelenleg nem női-, de mind a mai napig börtönegység működik benne. Magyar részről nagy tudatosságra és a terek “visszarendezésére” lesz szükség, hogy újra működtetni és élővé tudjuk tenni a Kárpát-medencét, mert például amíg Márianosztrán börtön van a kolostorépület egy részében és az épület közvetlen társaságában, addig nem mondhatjuk, hogy felszaba
dult az ország. Ne feledjük, hogy a szabadságharc leverését követő elnyomásos időszakban bontják el az esztergomi székesegyház romjait és építik fel a mostanit. Elgondolhatjuk, hogyha 1857-ben emelik fel az esztergomi bazilikát, abban mi a magyar program... Az erdélyi lelkiség központja kétséget kizáróan Gyulafehérvár, ahol szintén hatalmas átprogramozás történt. A hatalomátvételkor nagyon jól tudták az ellenfelek, hogy akinek a birtokában van Gyulafehérvár, az fogja birtokolni Erdélyt. Azonban ahhoz, hogy át tudják venni a hatalmat, át kellett programozni a teret. A vár alaprajza hétágú csillagot szimbolizál, melyből egy bástyát teljesen elbontottak az új cél érdekében. A hétbolgyó rendszert is megidéző alakzat jelentőséggel bírt a térben, ahogy a kapuk, a főterek iránya is meghatározta, hogy mit, hová, merre. A régi vár kelet-nyugati főtengelyét maga a püspöki székhely, a Szent-István korában épült bazilika adja, és amely pontosan a régi várkapu irányába néz. Ahhoz, hogy ne a bazilika kapja a főhangsúlyt, és ne ezek az erők működjenek, megbontották a várfalat és készítettek egy új teret, amelyet eleve úgy fókuszáltak, hogy a térben az 1920-ban épített ortodox bazilika váljék elsődlegessé. Azóta mögötte hátul, féloldalra tolva jelenik meg az eredeti program és az eredeti központ. Szintén érdekes – és semmiképp sem véletlen! - az, hogy a régi katedrálisra merőlegesen és pont a keleti oldalon beteszik Mihai Vitéz lovas szobrát – aki egykor felégette Gyulafehérvárat –, ami szimbolikusan gondolkodva azt jelenti, hogy a felkelő nap sugara a szentélybe csak Mihai Vitéz szellemiségén keresztül juthat be. Gyulafehérvárat úgy átprogramozták, ahogy nem szégyellték, és mindaddig Erdély nem tud felemelkedni – nemhogy autonómiáját vagy önállóságát visszaszerezni –, amíg ezeket a tér-programokat a magyarság nem tudatosítja, és a mai térprogramozási lehetőségeket, legalább saját szülőföldjén el nem indítja. Kolozsvárnak, Brassónak, Temesvárnak, Nagyváradnak, Szentgyörgynek, és mindenegyes erdélyi nagyvárosnak az volt a vesztes programja, hogy a nagy lakónegyedeket rányomták a régi városrészekre. Hiszen csak úgy tudták átprogramozni kulturálisan és etnikailag a teret, hogy előbb megváltoztatták a városi struktúrát, majd a tömbházakat bevándorlókkal megtömve, felduzzasztott ipari központtá alakították át őket. Végül, de nem utosló sorban térjünk vissza Sepsiszentgyörgyre. A város határában emelkeik az Őrkő nevű, nagyon fontos hely. Mi van ott ma? Kőbányát nyitottak és elhordták a hegyet, majd ide telepítették a környék cigány lakosságát. Tönkretették azt az őrhelyet, ahonnan rálátás nyílhatna a Szülőföldre, ahonnan az ember tájékozódhatna a világban, és ahonnan alkalomadtán észlelné a veszélyt, mely reá leselkedik. Lássuk és észleljük tehát a terek programozását, és saját képességeinkhez mérten tudatosan vállaljuk fel a rend helyreállítását.
(következő számunkban folytatjuk)



MITIKUS MAGYAR TÖRTÉNELEM 15
Mióta megszületett könyv formájában is a szilágysomlyói kincsek nyomán való fejtegetésem – Megy a gyűrű vándorúra címmel (Napkút Kiadó, 2014) – többen csatlakoztak a témához szóban és írásban egyaránt. Pap Gábor szíves vállalásából a Két Hollós könyvesboltban megvalósult a könyvbemutató, s az azt követő világhálós „terjedés” után nem várt számban gyülekeztek az érdeklődők és véleménynyilvánítók. Tehát minden túlzás nélkül mondhatjuk, hogy több ezer – közelít a húszezer felé – azok száma, akik valamilyen indíttatásból érdeklődtek és ebből adódóan foglalkoztak történelmünk azon szegmensével, mely az akadémista álláspont szerint gepida korszaknak van elnevezve. Az előbbiek fényében úgy lehetne gondolni, hogy az érdeklődők között akadhatnak olyanok, akik az érintett téma valamelyik ágában tevékenykednek – munkakörükből és hivatásukból kifolyólag. Lehetséges, de sajnos nem nagyon lehet találkozni azzal a szellemi vonulattal, amelyik el kívánna távolodni, vagy legalább felülértékelni kívánná a helytelen beidegződéseket. Hosszú évek kutatása nyomán elég világosan, elég élesen kirajzolódott a nevezett korszak „idegenkezűségtől” való teljes átfestése, amire Pap Gábor, Bakay Kornél, Tóth Gyula és természetesen korábban már Horvát István alapos tényei figyelmeztethettek minden nyitott szemmel járót. Nevezett könyvemben igyekeztem a történetiség viszonylag széles „horizontját” bevonni, de ennél sokkal fontosabbnak ítéltem meg az összehasonlító-módszer adta lehetőséget. Értem ez alatt a képi analógiás vizsgálatokat és azok bemutatását. A cél az volt, hogy higgyünk a saját szemünknek, a józan ítélőképességünknek, és hogy a mindenáron belénk sulykolt hamis történelem-tudat megkérdőjeleződjön, netán összeomoljon. Mondják, senki nem lehet próféta a saját hazájában – ez most is így esett. Úgy látszik szűkebb és tágabb hazában megingathatatlanul a ködbevesző lámpásokra függesztik tekintetüket a hivatalból megszólalók, pedig még az alább olvasható igen soványka napi híranyagon is átsejlenek meggondolkodtató tények. Szűkebb haza alatt kell most érteni Debrecent, az „Őrvárost”, amely cím természetesen a szellemi őrködésre vonatkozik. Nos, az itt leírtakat az indukálta, hogy a helyi hírharsonában (NAPLÓ) megjelent egy egyébként bizonyos szempontból örvendetes dologról szóló – hír, ami 2015. május 27.-én látott napvilágot Régészeti szenzáció a gepida temető címen. (Azó
ta már „szétdobódott” a világhálón is.) Nem mellesleg meg kell jegyezni, hogy Debrecenben 1974-től tanított az akkor még Kossuth Lajos Tudományegyetem nevet viselő oktatási intézmény Szabadegyetemén Pap Gábor több évtizeden keresztül (mondhatni napjainkig tart a városban oktatói jelenléte), itt él és írja tudományos okfejtéseit Tóth Gyula, valamint jómagam, továbbá Végvári József, aki Horvát István elévülhetetlen munkásságának újabb kiadását gondozta jegyzetekkel és utószóval ellátva (Két Hollós kiadása). Mielőtt rátérünk a híranyagra, kapjunk egy kis rálátást az úgynevezett gepida korszakra. Ha egy kicsit élcelődni kívánnánk, akkor mondhatjuk, hogy jogos a „régészeti szenzáció”, mert, hogy tényleg szenzációs dolog megtalálni egy mondvacsinált nép – mondvacsinált történelmét bizonyító – több száz sírját. Hogy a mondvacsinált nép és mondvacsinált történelem alatt mit is értsünk, tömören és közérthetően fogalmazza meg Tóth Gyula: „Perszehatudjuk,hogyagepidákvalójában székely hunok voltak, akkor rögvest érthetővé vállnak Bizánc gepidákkal kapcsolatos félelmei is! A kitalált középkor elméletének fényében, amely elmélet duplikált események és duplikált népek sokaságával számol a kérdéses korszakban, joggal feltételezhetjük, hogy gepida nép, mint germán törzs sohasem létezett! A gepidákat a mindent kisajátítani akaró nyugati krónikás igyekezet kreálta, mégpedig abból a nyilvánvaló célból, hogy a németek Erdélyre támasztottjogigényéttörténelmilegmegalapozza!Ígyletteka nyugati nemzetek elől Erdélybe menekülő székely kapitányokból (gebidanokból) diadalmasan bevonuló germángepidák! Eműveletvégrehajtásátpedignagyban elősegítette az időszalag három évszázaddal történő kitoldása is, hiszen mint láttuk, a nagy naptárhamisítás egyik legfontosabb célja éppen az volt, hogy a betoldott évszázadokban jogalapteremtő szándékkal fiktív vagy duplikált népeket költöztessenek oda, ahol azok valójában sohasem jártak! Azonban minden igyekezetük ellenére sem sikerült teljesen elfedniük a történelmi valóságot, hiszen – amint azt a gepida történet is fényesen igazolja - számtalan helyen kilóg a lóláb.” (Tóth Gyula: SzkítiátólMaghrebig/Atitokzatos gepidák. világháló; Tóth Gyula: A kitalált középkoron túl / Szkítiától Maghrebig, Hatodik Elem Kiadó, 2013) Na, de miről is szól a hír? Idézzük ide szó szerint: „Magyarországon egyedülálló, közel kétszáz sírból álló gepida temetőt találtak a Salisbury Régészeti Kft. szakemberei a debreceni Déri Múzeum megbízásából Berettyóújfalunál, egy útépítést megelőző feltárás során.
SZABÓ ANTÓNIA
A híranyag
és a „nem múló szent összhang”



Dobogó
16
Az utóbbi években csupán kisebb temetőket találtak a kutatók, így a mostani lelet egyedülállónak tekinthető, az elmúlt évek legnagyobb gepida leletanyaga, országos szinten a legjelentősebbek közé tartozik. – A gepidáknak Erdélyben volt a hatalmi központjuk, azonban a mostani berettyóújfalui leletanyag alapján úgy tűnik, itt is lehetett egy jelentős centrumuk, több évszázadon keresztül élhetett itt ez a népcsoport – mondta Farkas Zoltán ásatásvezető régész. Bár a sírok többségét kirabolták, így is számos izgalmas dolog került elő a föld alól: a csontvázas sírokból a halottal eltemetett kardok, lándzsák, fibulák, övcsatok, csontfésűk, bordás csészék és edények láttak napvilágot. Kiemelkedik egy díszes pajzsdudor, egy umbo, amely az aranyozott díszítéséből ítélve valószínűlegegymagasrangúgepidaharcosélehetett.A leletanyag restaurálását a szakemberek már meg is kezdték. A gepida temető mellett avar lovas temetkezések, házra utaló nyomok és látványos – a neolitikumból származó – agyaglelőhelyek gazdagítják a feltárást. Mindez arra enged következtetni, hogy a terület más időszakokban is kiváló adottsággal rendelkezett a letelepedésre. A gepidák pedig nem tűntek el az avar uralom idején, hanem a két népcsoport együtt élhetett tovább ezen a lelőhelyen.” (Kicsit hosszabban, képekkel illusztrálva ugyanez a híranyag a világhálón: multkor.hu alatt Szenzációs leletekre bukkantak Berettyóújfaluban címmel.) Könyvemben elég sokat felemlegetem azokat a téziseket, amelyekkel azt kívánják sulykolni a hivatalos értékítészek, hogy a Kárpát-medence egy átjáró ház, ahol csak úgy jönnek-mennek a népek, meg a néptöredékek, de soha nem nyekkennek meg az újabb és újabb hullámba érkező „őslakosoktól” a már előttük itt élők. Bármily hihetetlen minden „gyüttment” – ha egyáltalán volt ilyen – őslakosként van elkönyvelve, kivéve a magyarokat és mélyen tisztelt elődeiket. A sok betelepült „őslakost” számba véve az ember szinte kíváncsi lesz, hogy vajon a neolitikum népességét a szakma hogyan is látja: őslakosok voltak-e vagy betelepültek? Csak közbevetőleg: úgy a nevezett könyvemben, mint korábban itt a DOBOGÓ hasábjain – Nézzünk az aranycsészékfenekére címmel (2012, áprilisi szám) megjelent írásomban kitértem és idéztem a következő genetikai tényeket – tényeket! „ Az Eu18 és Eu19 vizsgálata a magyar férfiak eredete szempontjából érdekes eredményekhez vezetett. Az Eu18 és Eu19 egy eurázsiai markerből, az M173-as mutációból vezethető le, mely körülbelül 35-40 ezer évvel ezelőtt keletkezhetett. /.../ A magyar minták vizsgálata alapján kimutatták, hogy a ma élő férfiak 93,3%-ára a 4 haplotípus jellemző (Eu19, 18, 7, 4) és 73,3%-uk már a paleolitikumban itt élt férfiak utódja. A legnagyobb számban (60%) az Eu19-es őskőkorszakbeli haplotí
pus figyelhető meg.” (Béres Judit: Hazai etnikumok / populációk genetikai struktúrája.) Az, hogy az „alternatív” vonal mit ír vagy mit mond, nem kerül a régészek látókörébe, hallótávolságába még hagyján, de a genetikai kutatásokat figyelmen kívül hagyni, az ma már megbocsájthatatlan szarvashiba. A híranyagban nagyon fontos adat és a „szenzációhoz” szorosan hozzátartozik a gepida és az avar lovas sírok egymásmellettisége (nem beszélve az egymás mellett való életről!). Fontos adat, mert így világos, hogy e nép együtt élt. Igen, így, hogy nép, és nem népek! A „szenzációhoz” meg akképp tartozik – ma már szinte közhelynek számít –, hogy az avar – krónikáink tanúságából is merítve, értsd ez alatt, hogy ezekben nem említődnek – ugyancsak egy „fedőnév”, amit Huszka József úgy próbált a köztudatban helyes irányba terelni, hogy hun-avar, illetve avar-magyar megjelölést alkalmazott. Címünkben a „nem múló szent összhang” Pap Gábor – egyik – Tóth Menyhértről szóló könyvéről kölcsönzött. Történt ez elsősorban azért, hogy a bebetonozott, akadémista, szemellenzős látásmóddal rendelkezők „nem múló összhangjára” figyelmeztessünk. Ebből a szemszögből természetesen ironikus felhangot kap az idézett mondat – elnézést kell kérnem a szerzőtől, amiért így (is) használom –, tudniillik szentről vagy szentségről nem beszélhetünk, a történelemhamisítókat vakon követők összhangjából ezek a fogalmak rendre kimaradnak. Ez esetben az összhang helyett találóbb a visszhang. De bízzunk abban és idézzük szabadon Petőfi Sándor óhaját, hogy egyszer feloszlik a köd és a szellem napvilága fog beragyogni minden ház ablakán. Miután a szóban forgó híranyag említ többek között fibulákat és egy pajzsdudort, ezek mentén lássunk egy példát a fibulákra és a dudorosságra, ami jelen esetben egy tárgyon belül ötvöződik és az érintett korszakból származik. Az eredendő példa – a szilágysomlyói kincs – makacsul germán-gepida szemüvegen keresztül van látva és elkönyvelve az általam összehasonlításul hozott – a hétfalusi csángók által viselt – mellboglár vagy kösöntyű lexikonadatként a szászoknak van kiutalva. Most eltekintünk a hosszabb kifejtéstől (ez a könyvben már megtörtént), de szemléltető cáfolatként álljon itt néhány képi példa az összevetések és megítélések érdekében. Az első képen a Szilágysomlyón talált kincslelet dudoros fibulapárját láthatjuk, mely ugye germán-gepida címszó alá van besorolva, mellette a szászoknak megajánlott csángó mellboglár látható viselési mikéntjével együtt, majd olyan ékességek következnek, melyek szarmata, türkmén, azerbajdzsán, radzsput és magyar nemesi viseleteket ékítenek. (1- 10 kép) Ezek szerepelnek a könyvemben, de most kiegészülnek egy pár továbbival. A megjelenés után került szemem elé egy csokor felékszerezett népcsoport – mai fényképfelvételekről van szó –, s elnézegetve a rajtuk sor



MITIKUS MAGYAR TÖRTÉNELEM 17
jázó pazar ötvös-remekeket igencsak kétségeket ébreszthetnek bennünk: az ilyen hasonlóságok valóban – köztük a gepida névazonosság alatt futókat, vagy a szász jelleggel felbélyegzetteket is ideértve – germánsági specifikumok? (11-13 kép)
És itt újra vissza kell térni a cím idézett részéhez, mert másodsorban épp azt kívántam jelezni vele, amit a felsorakozó képek is bizonyítanak, hogy a „nem múló szent összhang” nem tűr hamis szólamokat.
1-2 kép: Boglárcsat pár a szilágysomlyói kincsből felül- és oldalnézetben.
3. kép: Szarmata, azaz szkíta boglárdísz az I. századból az azovi területekről.
4. kép: Hétfalusi csángó mellboglár vagy kösöntyű.
12
3
4



18 Dobogó
56
7
8
9



19
MITIKUS MAGYAR TÖRTÉNELEM
5-6.kép: A mellboglár viselete hétfalusi csángó menyecskéken
7. kép: Ugyanaz a viselet mellboglárban, pártaövben és „hámos” ruházatban azerbajdzsáni nőn
8. kép: 1920-ban készült türkmén ezüst mellboglár
9. kép: Bogláros pártaöv a debreceni Dobozi család temetkezési helyéről
10. kép: Hun-török származású radzsput fejedelmen a mellboglár és a jellegzetes pártaöv
11. kép: Ladaki leányka
12. kép: Rabari férfi ékszerezettsége
13. kép: Tibeti nők.
1-8.,10. kép: Szabó Antónia: Megy a gyűrű vándorútra c. könyvében;
9. kép: V. Szathmári Ibolya: Alföldi és debreceni párták, pártaövek. In.: Lettem, vagyok, múlok, ismét leszek (Honfoglalóink élő öröksége a magyar paraszt- és pásztorművészetben);
11-12. kép: Jimmy Nelson fotói (világháló);
13. kép: világháló.
10 11
12 13



20 Dobogó
Kirándulás Székelyföld szívébe!
2015. augusztus 19-23.
1. nap: Kora reggel találkozás a Hősök Terén. Utazás megállókkal Székelyudvarhelyre.
2. nap: Istenszéke: a Kelemen-havasok gyöngyszeme, hagyaték őrző táltosaink szent találkozóhelye. Egész napos túra busszal, terepjáróval gyalogosan 14 km, szintkülönbség 300 m)
3. nap: Siklód: egy rejtőzködő székely falu, valamint a Kós Károly által tervezett templom, kazettás mennyezettel. Kőrispatak: két patak között húzódó óriáshalom-mező ősi szent tere. Bözödújfalu: romba dőlt templom az elárasztott falu helyén. Énlaka: középkori templom, híres kazettás mennyezettel. (út hossza: gyalogosan 6 km, szintkülönbség 100 m)
4. nap: Tusnádfürdő: Felső-Sólyomkő sziklaszirtje, ahonnan belátni a teljes Olt-szorost. Csík és Háromszék kapuja. Bálványosfürdő: Bálványos-vár romjai, a tűz és kő ősi szentélye. Hagyományos székely gyógyfürdők és kis medencék. Szent Anna-tó. (gyalogosan 9 km, szintkülönbség 500 m)
5. nap: Utazás megállókkal Budapestre. Érkezés az esti órákban.
A túrát vezetik:
SZÁNTAI LAJOS művelődéstörténész és
BALLA EDE ZSOLTszakrális földrajz kutató
Utazás: légkondicionált busszal. Ellátás: félpanzió (reggeli, vacsora),
Szállás: 3*-os szállodában 2 ágyas szobákban
Jelentkezés és további felvilágosítás:
Két Hollós könyvesbolt (Bp. 1081 Kenyérmező u. 3/a. telefon: 299-0032)



21
MITIKUS MAGYAR TÖRTÉNELEM
Én nem érzem szükségét annak, hogy Isten Fiának e Földön, anno, egy személyben történt megtestesülése idején titkos hitvesre lett volna szüksége. Párra azért van szükségünk, mert félemberek vagyunk, mert valami vagy valaki hiányzik belőlünk. Nem vagyunk tökéletesek, kerek egészek, de szeretnénk kikerekedni, teljes értékűvé és tökéletessé válni. Többnyire ezért van keresnivalónk itt a Földön, éppen ezért olyan valakihez vonzódunk, aki a belőlünk hiányzó elemi tulajdonságokat legalább részben megtestesíti. így ketten kiteszünk egyet. A magyar hagyományban a középkorban még a férjet is feleségnek mondták. Egy egésznek az egyik felét. A zsidó hagyomány írásban rögzítette és megőrizte, – de ez nem jelenti azt, hogy másoknál nem volt meg az az ismeret – miszerint Isten az embert, saját képmására, férfivé és nővé teremtette. Vagyis férfi és nő együtt alkotják az emberi minőséget. Másképpen: férfi és női tulajdonságok együtt teszik az embert. A párkapcsolatok tehát az együttérzést hivatottak fejleszteni a felekben. Meddig? Ameddig csak ki nem tudjuk terjeszteni mindenre és mindenkire. Nincs határa. A páros élet az együttérzésnek, a mi-tudatnak, a legszűkebb, legkorlátoltabb formája, – legalábbis a halmaz számosságát tekintve, – mégis, amíg éretlenek vagyunk ebben, a földi szerelem a maga örömein és bánatain keresztül segít megtanulni az egónk birodalmából kilépni és az együttérzés, a menynyek országába megtérni. Az együttérzés, a mi-tudat legmagasabb megnyilvánulása a feltétlen szeretet, az, – akár az ellenségeinkért is meghozott – áldozathozatal. Ez is szerelem, sőt ez a legmagasabb foka, hiszen Károlyi Gáspár még így fordítja: „Ezazénszerelmetes fiam,akibenkedvemtelik.Őthallgassátok.” Vagy egy két nemzedékkel ezelőtt a nagyszülő még ugyanígy „szerelmetes kisunokám”-ról beszélt... A „sors” hoszszútávon nem díjazza azt, ha egy szerelmespár mi-tudata megreked, ha nem tudja együttérzését, érdeklődését másokra is kiterjeszteni. Ezek a szerelmek kihűlnek. Namármost, az Isten Fiának, aki nem félistennek, hanem az Atyával, azaz a mindenséggel egylényegűnek jelentette ki magát, miért lett volna szüksége páros életre??? Ő maga képviseli a teljességet, mi szüksége lett volna tehát fele-ségre? Flogy honnan tudjuk, hogy Jézus Krisztus a teljességet képviseli, hogy Ő valóban a teljesség útját járta? Jézus három évig aktívan törődött, gyógyított és munkálkodott. Az aktivitás jellegét tekintve férfias tulajdonság. Ebben csúcsra jutott, és királyként vonult be Jeruzsálembe. Majd azért, hogy tanúságot tegyen az élethez szükséges önkéntes áldozathozatal hatal
máról, passzivitásba vonult, odaadó lett: átadta magát az Atya akaratának és a kereszthalálnak. Elfogadó lett. Mindez jellegzetesen női tulajdonság. Ma úgy mondanánk, hogy mind a kettőt csúcsra járatta. Hogyne élte volna meg tehát a teljességet! Ő maga volt az egység! Akkor mi szüksége lett volna neki feleségre? Azért hogy a mérlegen másfelet mutasson? Az egy, az egység, mindig több mint a kettő, a kétség. Ezt minőségi matematikának hívják. Ha Krisztus nem élte volna a teljessége t, nem volna telj hatalma. A halál fölött sem. Nem mellesleg a magyar hagyomány a maga képi rokonítású természetével a mennybolton, a világegyetem professzorának éjfekete iskolatábláján a legnagyobb „krétasűrűsödést”, a Tejutat, – azaz a telj, a teljesség útját – sok egyéb elnevezés pl. Lelkek útja, Országút elnevezések mellett Jézus útjának is nevezi. Amúgy az anyatej tényleg teljes értékű táplálék. Tehát tej és telj valóban rokon jelentésűek. Ez az én személyes véleményem. Most nézzük meg, mit láttat be ezzel kapcsolatban pl. János evangéliuma. Azé a Jánosé, akit ugye – nem értve hogy egyéni fejlődésünkben mifelé haladunk, – dávincsikódos divatoknak hódolva Mária Magdolnává igyekszünk – nem átmaszkírozni, – hanem őt nőneműnek leleplezni. József Atilla erre is mondhatná: „Ős patkány terjeszt kórt miköztünk, a meg nem gondolt gondolat, belezabál amit kifőztünk, és emberből emberbe szalad.” Mária Magdolna nem a rossz nő, hanem megtért vagy legalábbis afelé haladó ember. Pontosan olyan, mint amilyenné nekünk is válnunk kell. Az egoista tékozló fiú útjáról egy olyan Országútra, egy olyan ország útjára kell lépnünk, amely országba mindenki beletartozik. Nem a megrabolhatóság, hanem ellenkezőleg, az együttérzés szempontjából. Másképpen megfogalmazva: a megtért ember együttérzése nem korlátozott, nemcsak a párjáig vagy legfeljebb a maga családjáig terjed, de nem is csak a főnökének tekintett istenéig terjed, hanem mi-tudatát immár mindenre és mindenkire, még az ellenszenvesekre és az ellenségeire is kiterjesztette. Nemcsak szavakban, hanem tetteiben is. Mária Magdolnának nélkülözhetetlen a szerepe. Vele hitelesítteti Jézus a maga, halálból való feltámadását, éppen a tanítványai számára, a következő szavakkal: „Engedj! Még nem mentem föl Atyámhoz. Inkább menj el testvéreimhez, és vidd nekik hírül: Fölmegyek Atyámhoz és a ti Atyátokhoz, Istenemhez és a ti Istenetekhez.” (Jn 20,17) Mire bizonyság ez? Az utolsó vacsorán – János evangéliuma szerint – Jézus szinte végig az Atyához való viszonyáról beszél, többek között eképpen: „Atyámházábansokhelyvan,ha nem így volna, megmondtam volna nektek. Azért me
Teljesség vagy feleség?
GRÁTZ ANTAL



Dobogó
22
gyek el, hogy helyet készítsek nektek. Miután elmegyek és helyet készítek nektek, újra eljövök, és magammal viszlek benneteket, hogy ti is ott legyetek, ahol én vagyok.” (Jn 14, 2-4) Máshol e szavakkal beszél: „Eljöttem az Atyától, a világba jöttem, de most itthagyom a világot, és visszatérek az Atyához.” (Jn 16,28) Minderre egy olyan személlyel emlékezteti őket Jézus, föltámadását csakis olyan személlyel hitelesítheti, aki nem volt mindennek fül- és szemtanúja, vagyis az utolsó vacsorán nem volt ott, és az azóta eltelt rövid idő alatt mindezt az apostoloktól nem tudhatta meg. Ő Mária Magdolna. Ez tehát perdöntő „bizonyíték” a Szentírásban arra nézve, hogy ő nem lehet egyenlő János apostollal. Feltéve persze, ha hiszünk az evangéliumi tudósításoknak. Nem baj, ha nem, amíg van időnk, amíg tart a kegyelem. Csak időben térjünk meg. Először az apostolok sem hittek mind Mária Magdolnának. Aki az apostolok között Mária Magdolnát is szívesen látná, annak a következőket ajánljuk figyelmébe: vannak ugyan libapásztorlányok, de juhpásztorok
mindig is csak férfiak voltak, hiszen a külvilágban való tartós működés és nagyobb fizikai erőt igénylő megnyilvánulás – ilyen a legeltetés is – nem kizárólagosan, de jellegzetesen férfiügy, míg a „bent”, birodalma jellegét tekintve női ügy. Krisztus nem oly szavakkal adta tovább a stafétabotot, hogy: legeltesd libáimat; hanem eképpen: „Legeltesd juhaimat!” Amúgy pedig apostol és a pásztor szavaink, mássalhangzóvázukat, azaz szellemi rokonságukat tekintve azonosak, tehát nagy valószínűséggel rokon értelműek. Nem azért, mert Krisztus magyarul beszélt. (Én nem voltam ott, nem tudhatom, annyi biztos, hogy nem magyarok közé, hanem az emberségben akkor legnagyobb hiányt szenvedők közé küldetett.) E két szó viszont azért lehet rokon, mert a magyar az ajándékok nyelve. Nem a véletlen egyezések nyelve, hanem szerkesztettsége mellett, a véletlenek mögött megbúvó játékos Isten ajándéka. Van ilyen kategória. Tehát aPoSToL ~ PáSZToR (L, R, J azonos hangzóbokorba tartoznak). Mindkét hivatásnak rábízott nyája van.
Fizessen elő a Dobogóra!
Hisszük, valljuk, hogy csak a nemzet emlékezetében élő tudás mentheti meg hosszú távon hazánkat a világ számára. Ezért mi olyan kutatókat engedünk megszólalni, akiknek tudását megkérdőjelezhetetlennek tartjuk. Nálunk nem fog „sok apró színes hírt“, olvasni, annál inkább tanulmányokat, tényeken alapuló kutatásokat múltunkról, hagyományainkról.
Állandó szerzőink:
Pap Gábor, Miklósvölgyi János, Halasy-Nagy Endre, Molnár V. József, Szelestey László, Tóth Zoltán József, Tóth Ferenc, Born Gergely, dr. Végvári József, Grátz Antal, Szabó Antónia, Makoldi Gizella
...és akiknek tanításait követjük: Pap Gábor, Molnár V. József és Szántai Lajos
Megjelenési időpontok: február, április, június, augusztus, október, december, az adott hónap utolsó napja.
Terjedelem, formátum: 36 oldal, A/4, színes borítóval
Terjesztés: nemzeti könyvesboltok, magánterjesztők
Előfizetési díj — 7 éve változatlanul! — egy évre: 5000 Ft, postaköltséggel együtt!. Európába: 10000 Ft, Tengeren túlra: 12000 Ft.
Minden esetben kérjük tüntesse fel pontosan lakcímét!
Előfizethető minden posta hivatalban, vagy rózsaszín postautalványon, és személyesen is. Két Hollós Könyvesbolt, 1081. Budapest, Kenyérmező u. 3/a. telefon: 299-0032



MITIKUS MAGYAR TÖRTÉNELEM 23
Bárczi Benő szerette Kund Abigélt, aki titkos menyasszonya volt. Le is feküdt vele. Erre egy halvány – akár erotikus tartalmat is rejtő – célzás történik a balladában. („Közöttünk nem vala gát”) De a lányt övező, fokozott szexuális hangulat és a Benővel való kacérkodása is erre a gondolatra sarkall. Az apa vele kapcsolatban használt „szerető” szava is erre mutat. Az apa tud fia horgadó vágyairól és a nő iránti vonzalmáról. Megneszelte azt is, hogy eljegyezte a lányt. Hiszen már tudja a lány érkezésekor, hogy arasorban van. („Jöjjön utolszor szép szeretője / Titkos arája, Kund Abigél!”) Felfedezte a fa kérgébe vésett szíveket is, bennük a provokatív és nagyon sokatmondó monogramokkal az erdő egyik nyárfáján. (BáBeKa, a fa másik oldalán viszont ez áll: KaBBeNő...) Mivel ő, idősebb Bárczi az, aki ősi joga szerint (elsőéjszakajoga) el szokta venni lánytól a szüzességét, konfliktus adódik apa és fia között. (A Mérlegben van Vénusz otthona, ez itt annyit jelent, valami nőügy körül bonyolódik majd a cselekmény.) A ballada alapkonfliktusát az eddig használatban levő balladaértelmezések kizárólag a fiú és lány között keresték, holott ennek szerintünk a szövegben nyoma sincs... rövid feszültség lehetett köztük, de nem mély konfliktus („Tudhatta, közöttünk nem vala gát”). Tehát minden megtörtént már köztük, szóbelileg is, testileg is.... Szerintünk a pszichológiából is jól ismert apa-fiú konfliktusában rejlik az igazi mozgató, amire azonban a ballada műfaji sajátsága (elhallgatás) és Arany zárkózott lelki alkata miatt túl sok fény nem vetül. A végzetes (előre megbeszélt vagy spontán létrejött) találkára és a követő összecsapásra is ugyanebben az erdőben kerül sor – az erdő mindig valami fenyegető, nem pozitív érték hordozója –, ahol a fiú marad alul. (Valószínűleg az imént még épp fölül volt...) Beleszalad apja feltartó szúrásába, mikor a fiú – az apja, a monogramokból kiolvasható megengedhetetlen és szalonképtelen jelentéseket és a lánnyal való, még nem törvényesített viszonyát firtató kérdései miatt – tőrt ránt, le „Vén Sza....”ozva azt. (Az ilyen nevek kimondhatatlanok....) A Skorpió jegye működésbe lép. Érdekesen összekeveredve a rá nagyon hasonló jelű Szűzzel. Gondoljuk azt is végig, az évköri menet során az imént az aradi tizenhármat felidéző walesi bárdokat láttuk az előző évköri ballada záróképén. (Awalesi bárdok) E ballada pedig egy Aradot akusztikusan
felidéző szókapcsolattal indul: „A RADványi sötét”.... stb. A hős tizenhárom tábornok is mind Skorpió volt, abból a szempontból, hogy hadvezérek szívesen „rendelődnek alá” a Skorpió jegynek. (Skorpiót csak Skorpió győzhet le.) Megjegyezzük azt is, a barcogás is nagyjából a Skorpió idejére esik – pontosabban október elejétől november végéig tart –, mikor a dámvad üzekedésének ideje van. Ezért is mennek a Bárcziak az erdőbe... A Mérleg-Skorpió állatövi jegyek váltását ott érezzük legnyilvánvalóbban, mikor elered a vér. Ez a motívum kifejezetten a Skorpiót idézi – az otthon levő Mars a Skorpióban utal az eleredő vérre, az előtte lévő Mérlegben ugyanez a bolygó még száműzött, jelezve, hogy itt nincs helye vérzésnek. (Gondoljunk csak vissza a sok barát, ellenség, rokon és falubeli hiábavaló megjelenésére.) A lány mondenitása is a Skorpiót adja, mivel a jegyes a Hold, aki így majd anyai örömök elé nézne... A Skorpióban erővesztes a Hold. A lány valóban vesztes: elvesztette szerelmét, de a pert is, hiszen a történtek és a látvány alapján csakis elmarasztaló ítélet születhet majd... A tőr Benő sajátja – bár ugyanolyat hord majd apja is! –, azt pár órával annak érkezése előtt „kapta” (viszsza) Abigéltől, mikor a fa alatti vetkőzése közben ecsetelte a lánynak, hogy mik is az ő tervei idősebb Bárczival, ha a) nem lesz azonnal a lány most az övé (kivégzi, de nem magát, hanem az apját! /humor!/), illetőleg b) az apja (pontosabban: apjuk!) nem adja házasságukra az áldását. Erre az esetre Benő szándéka ugyanaz mint ahogyan azt az a) pontban imént leírtunk. Abigél monológjából mindkét, a fiú-lány párbeszéd rekonstruálása utáni, az a) és b) pontban bemutatott jelentés kiolvasható. („Unszola mégis szóval „igenre”/ Mert ha nem, ő kivégzi magát:”) Értelmezésünk sarokkövét a „magát” szó adja, amely itt nem Benő unos-untalan hangoztatott és elcsépelt, lapos és egysíkú, gondolattalan és egyben meggondolatlan öngyilkosságát támogató visszaható névmás lesz, hanem az apára utaló, az Abigél-monológ alatt hozzá odaforduló megszólítás. Hogy is lehetett volna öngyilkos a fiú, mikor indoka sincs rá – szeretik és gazdag –, illetve a testnek vérezni kéne a szövegbe foglalt feltétel szerint annak elejétől a végéig – ahogy erre Bagoly Csilla is rájön kiváló tanulmányában (Új Holnap, 1997) –, mely feltétel röviden annyi, hogy a tettest majd kimutatja a vérzés. Mivel jelen a tettes (azaz Benő), ámbár mégsem vérzik a halott, így gyaníthatólag nem is lett öngyilkos a fiú. Stb... Ezt az öngyilkossági variációt most nem kí
Arany János: Tetemre-hívás
évköri értelmezés (Mérleg-Skorpió)
WINKLER ZOLTÁN



Dobogó
24
vánjuk jobban aláásni, aki ebben még mindig hinni akar, hát tegye, de akkor ne is olvassa tovább az elemzést, mivel mi egy percig sem hiszünk Benő szuicid hajlamaiban és így nem is osztjuk azt. Hogy Abigél se nem felbujtó, se nem tettes, forrás – és nemcsak a logika – alapján is állítjuk. Erre a megállapításra jut Szabó T. Attila három középkori hiteles nyelvemléket elénk tárva. (Szóésazember kötet, Kriterion, 510-16. old.) Ezek tanúsága alapján tetemrehívásra nemhogy tettes, de annak cinkosa, orgazda vagy ezek ügyvédje sem ment el, olyan erős volt a babonás népi tudat távol tartó ereje és az ez szülte félelem a statáriális bíráskodástól. Bolygószerepeikből is ez következik: (idős) Bárczi az, aki megakaszt – pl. fia támadását vagy házasulási szándékát –, kordában tart (nyelvi anomáliákra és normákra hív fel figyelmet! – vélhetőleg nem szimpatikus neki jövendő menye sem ugyanezen érvek miatt, aki monológjába becsúszik egy kevésbé odavaló szó: valag) és határt szab – ő tehát Szaturnusz. (E planéta jelöli ki a Naprendszer szemmel látható határát.) Ez a bolygó mind a Mérlegben, mind a Skorpióban szóhoz jut, ott nyíltan, emitt titkosan, rejtve. Mikor a Mérlegben szerepel ügyészi-bírói szerepében, fellépte nyílt. Viszont a Skorpióban – azaz a fa közelében (Szűzre nagyon hasonló képi jel! ) –, ahol szúr, tevékenysége rejtett. A Szűz és a Skorpió halált hozó közege is sokat elárul: gyermeknemzés történt a fa alatt, ami – ha a Skorpió felől vizsgáljuk – az élet fája kell, legyen (hisz itt éri el a Tejút a Földpálya síkját). Gyermekük aki majd csak A kép-mutogatóban jelenik meg – épp ezért koraszülött, mert még a házasulásuk előtt nemződött, így lesz nem életre való. Míg az idős Bárczi fia Benő (a Mérlegben erővesztésben lévő) Nap szerepét kapja – aki párbajuk alatt az erdőben csak jön előre – mint Nap halad az égi pályán – és szúr(na), hiszen észre kell vegyük benne Petőfi Sándort (akit barátai és ellenségei is Nap-szereppel „kínáltak meg”. (Bettina von Arnim: Petőfi Nap-istenhez címzett versére gondoljunk (Petőfi dem Sonnengott) illetve Ady Endre is istenséget „lát” Petőfiben: „Mit bánom én, hogy Goethe hogy csinálja,/Hogy tempóz Arany s Petőfi hogy istenül. (Hunn, új legenda)) E Benő-Petőfi egy kalap alá vételhez a jogalapot az a vers két, Arany Petőfitől „kölcsönözte” sora szolgáltatja, amit a kutatás eddig meg sem említett, csak nagyon kutyafuttában. Az egyik sor a Szeptember végénből való (ifjú szív) – ezt a verset valahogy fel szokták „automatikusan” ilyen-olyan okból emlegetni a Tetemre-hívást elemezve, de bővebben ki nem térve a belőle „kölcsön vett” elemre. Hiánypótlásként fűznénk itt hozzá, hogy azért indokolt épp itt és épp a Tetemre-hívás kapcsán a Szeptember végént is szóba hozni, mert mindkét vers a Mérleg havára utal, az egyik direkten, a másik csak akkor, ha elhelyezzük azt az év körén (Mérleg-Skorpió váltású a ballada.) A Mérleg jegye pont szeptember vé
gén kezdődik. A verslábak is rokoníthatók. (Mint pecsét és pecsétnyomó illeszkedik egymáshoz a daktilus és az anapesztus. Arany versében sok a daktilikus, Petőfié ezek mintegy negatív lenyomata, anapesztus. A kettő könnyen átfordul egymásba.) A másik sor (harc mezeje) pedig az apokaliptikus képeket sorjázó Egy gondolat bánt engemetből származik. Láthatólag ezt is épp a Mérleg indokolja. (A Mérleg az apokalipszis, az utolsó ítélet helyszíne.) Idősebb Bárczi fiának önvédelemből, párbajban esett halála után kényszerhelyzetbe kerül, bár kétségbe nem esik. Ilyen szituációkban adódik a kérdés: mi is a teendő. Az ember hajlamos stresszhelyzetben automatikusan cselekedni. Tehát olyan cselekvéssort fog választani idős Bárczi, ami ilyenkor szokás. (Azért stresszhelyzet számára a dolog, mert tudja, hogy el kell rendeljen majd egy tetemrehívást, aminek kimenetele számára azonban bizonytalan. Ez a bizonytalansági tényező hozza létre a stresszhelyzetet. Mert mi van, ha a vér megindul az idős Bárczi felléptekor...? Ki nem állhatja ő a botrányt, falusi pletykákat és a személyét érő legkisebb, bárminemű szemrehányást sem.) Így el kell rendelje a tetemrehívást, hisz az a (jog)szokás ilyenkor. (Felszín és a mély...) De előtte kitapasztalja, hogy nem történik vérzése a halottnak, ha ő közelít. (Pontosabban szólva csak ezen tapasztalat UTÁN rendeli el a processzust.) Tehát nem tettest akar ő nyomoztatni, hanem egy belső parancsnak enged, a szokásénak. (Szaturnusz konzervatív!) Illetve el szeretné oszlatni környezete összes kételyét is: ő minden gyanún felül áll. Kényes a becsületére és vigyáz a renoméjára. Azonban ha a fiú nem lett öngyilkos és nem is a tettest mutatja meg a vérzés, akkor ezt a központi fontosságú kérdését a balladának hogyan válaszolnánk meg, mi is történik pontosan a kulminációs jelenetben? Gyakorlatilag mi a vérzést kiváltó ok? A vérzés a fiú-lány között fennálló vér szerinti kapcsolatra utal egy hangalaki egybeesésen keresztül – és nem a tettes voltára –, ami a gyanútlan és mit sem sejtő lány halálos csapdájává lesz, ha eleget tesz a „meghívásnak”. (Ha nem tesz eleget, akkor viszont azért marasztalják el.) Tekintsük alábbi varázs- (izomorf?) mondatot. (Megjegyezzük, a nyelvészet nem dolgozik és nem is hisz ilyen típusú mondatok létezésében. Így vitázni sem vitázhatunk semmin. Ezt a tényállást elfogadni elfogadjuk, de megérteni nem tudjuk.) Arra a mondat (féleségre) gondolunk, hogy aholttestvérejön. Ez megmagyarázza a vérzést. Ha Abigél – idősebb Bárczi megelőző, egy körülbelül 20 évvel azelőtti első éjszaka jogán „kifejtett” tevékenysége miatt – tényleg testvére a fiúnak, akkor annak a közeledtére történik majd a fiú állapotában egy lényeges változás: teteme elkezd újra vérezni... Egy cselekvés kivált egy történést. Megjegyeznénk hogy egy alacsonyabb nyelvi szinten – a mai nyelvé



MITIKUS MAGYAR TÖRTÉNELEM 25
szet állítja, hogy a nyelvi jelek motiválatlanok. (Szavak és jelentések viszonya holt, élettelen, véletlen viszony.) Ezen fenti példa alapján viszont számunkra nagyon úgy tűnik, hogy azok motiváltak. (Legalább is mondattani szinten mindenképp.) Az a mozzanat is mindegy ebből a szempontból, hogy erővel viszik-e a lányt a törvény elé vagy sem. Vannak hangok, akik állítják, hogy esetleg viszik. Nem releváns a vérzés kiváltódásának megítélése szempontjából. De a tettes kilétének felfedése szempontjából sem. Abigélnek semmi motívuma nem lenne Benőt öngyilkosságra biztatni, saját kezűleg másvilágra küldeni pedig végképp tarthatatlan gondolat... Ez a hangalaki egyezés a „csoda” oka és nem más, nem a tettes fellépte vagy hasonló.... Van, lesz elég ideje és alkalma az apának kitapasztalni, hogy semmi sem történik, ha ő van ott „tettesi” mivoltában. Hisz csakis és kizárólag ő az, aki bejárhat a ravatalhoz a terembe – „Lélek ez ajtón se be se ki” – láthatólag csak a parancs kiadója szegheti azt meg és léphet be a terembe, ahol a ravatal áll és a palota elsötétítése alkalmával meggyőződhet és rájöhet arra, hogy közeledtekor nem történik vérzés. (Úgy látszik, Bárczi akkor világosodik meg, mikor más elsötétül.) Épp ugyanezen előzetes kísérlet miatt lesz nem szabad megmosatni a tetemet sem. (Ki se terítteti, meg se mosatja / Vérben, ahogy volt, nap nap után / Hever egyszerű ravatalán.”) Ítéletet a vérzés viszont egyszerre két dolog fölött fog mondani: az első éjszaka barbár és kegyetlen jogszokása fölött de erkölcsileg a két szerelmes elhamarkodottsága és magukat visszafogni nem tudása miatt is elhangzik egy – bár néma – ítélet. Így járhatnak azok, aki fittyet hánynak a hagyományra – azaz a házasságkötés előtti önmegtartóztatásra. Ha az apa tudatában van a hangalaki összeesésnek (a holttestvérejön-ben rejlő kettős jelentésnek), akkor őt justícmorddal (Abigél hóhérkézre adásával, a kellemetlen személytől való megszabadulás fehérgalléros módja ez) is vádolhatnánk, de szerintünk erről az egyezésről ő nem tud (bár tudhatna - ezen „tudás” itteni kifejtésétől és kimutatásától terjedelmi okokból tekintsünk el), és ezért ugyanolyan értetlen szemlélője az eseményeknek, mint a többi bárci. (Mindenesetre annyira szerintünk rájön, hogy nem történik vérzése a halottnak, ha ő, a „tettes” közelít. /Igazából önvédelemből szúrta le a fiút./) Megőrülését a lánynak nem a látvány váltja ki, hanem a tudat, hogy őt hamarosan vagy száműzik a faluból vagy akár fel is akaszthatják, hiszen rá vallott a seb. A fennálló szokásrendet felrúgó szerelmesek is elnyerik büntetésük, egyikük beleszalad az apa maga elé tartott tőrébe – ott, a nyárfánál, ahol találkozik az ősz a nyárral (vagy tavasszal?) A lány bűne pedig, hogy engedve a fiú unszolásának, hagyta, hogy legnagyobb kincse, szüzessége veszendőbe menjen, még mielőtt Benő oltárhoz vezethette volna, és így a vérzés őt min
tegy ERKÖLCSI tettesnek mutatja ki... Ezért – szerintünk – száműzik majd egy erdei kunyhóba, hol várandós nőként rengeteg megpróbáltatás vár még rá. (Ennek részletei majd Akép-mutogatóból bogozhatók ki.) De az apa is bűnös, mivel engedi veszni a jogilag ártatlan Abigélt. Annyiban a lelkiismeretfurdalás balladája ez, hogy az az apán fog erőt venni. Nem véletlen ez sem, mivel ilyen névvel és ilyen felmenőkkel szinte predesztinált, hogy Kundék ismét furkálni-furdalni fognak, csak most nem bárkát, hanem Bárcit, annak lelkismeretét... hisz’ hagyott veszni egy ártatlant. A (szűzi) ártatlanságára a szüzességre való ráutaláson keresztül utal vissza a ballada végén felhangzó önreflektáló dalocskája Abigélnek, amiben a macskáról (a Szűz keleti megfelelője) énekel, ezzel „adva vissza” a kölcsönt és zárva mintegy le a szöveget. Addig-addig kel(l)eti (kellette) magát Abigél, míg lépre ment Benő. Hasonló „fölös” Szűz jegyet észleltünk a ballada elejében a Skorpióval kapcsolatban, amit a két jegy hasonlósága révén magyaráztunk. De egy ránk váró ikresedésre is rávilágít a kuplészerű betét: a következő szövegben minden megkettőződik...
ADY ENDRE
– pár teleologikus belelátás és ki- vagy beleolvasás
Bárczi Benő őskép, szimbólum, sűrített eszenciája a magyar költőnek. Ha észrevettük Petőfi Sándort és az általa képviselt falusias, népi-nemzeti irányvonalat Bárczi fiában, akkor - ha a szereplő egy valódi ősképe egy minőségnek -, lássuk meg benne a másik pólust is, a népnemzeti irány ősellenségét, az urbánus-kozmopolita Ady Endrét is. Mikor Benő ellenségei érkeznek, így szól a vers: „Jő, kit az apja rENDRE nEVEZ.” Megjelenik, megidéződik tehát egy evezős Endre az ellenségek között. Ezt támogatják a hangkategóriás (és a magánhangzókat elhanyagoló) visszafelé olvasások is. A „Lyányom, ez ifjú gyilkosa vagy” sort ezen a módon olvasva arra a jelentésváltozatra akadhatunk, hogy egy ivós kölyök új vizen jár... Ha Adyt és versét (Új vizeken járok) tényleg és valósan is megidézi a szöveg, akkor ennek nem túl bonyolultan visszaigazolhatónak kell lennie Ady költészetéből magából is. És valóban az a helyzet, hogy eme „evezös” és vízen járós verse után Adynál megjelenik a Vér és arany, akárcsak Aranynál megjelent a balladában a vér és Ady. Ez a Vér és arany verseskötete nagy meglepetésre az életműben az Újversek kötetet záró Új vizeken járok c. versét követő műve. De az is egy érdekes tükörszimmetriára utal Ady sorsa és jelen vers között, hogy Ady Endre polgári esküvőjén az anyakönyvvezető neve Bárczy volt (Bárczy István Budapest főpolgármestere), míg az egyházi esküvőjüket egy Benő nevű református pap vezette. Ö



Dobogó
26
volt ugyancsak az a pap, aki Adyt temette. Tehát kölcsönös a megjelenés egymás ravatalánál Benő és Ady részéről – ami szintén derültséget válthat ki, akár egyéb más eleme is a balladának. (Kinő Benő szarva, azaz szembefordul apjával. De említhetnénk az Abigél vallomásában már idézett viccet is.... (Enyém leszel, Abigél, itt és most, vagy kivégzem a...fatert... stb. A teatrális jelenet két „hősszerelmest” idéz. Mind Petőfinek, mind Adynak voltak ilyen képességei, míg Petőfi valódi színész volt, addig Ady ripacs.) Kund Abigélnek van tisztességes és tisztességtelen (tehát sötét) arca is. (Miképp a Holdnak. Nem felejtettük, a lány ezt a bolygószerepet viszi a balladában.) A tisztességes az, aki Benőt szereti, a másik, aki Adyt. Ekkor lesz ő az a kuplédalokat éneklő prostituált, akitől Ady az első vérbaját szerezte és akire könyvében kitér Raffay Ernő is. Abigél hogy miért rejti a prostituáltat magában? Neve k-val kezdődik, u-val folytatódik, utolsónak érkezik stb. Remélhetőleg nem nehéz elhinni róla, hogy van egy ilyen jelentésréteg is a személyiségében. Kund Abigél vércse is. Ilyen minőségben szalad el a tárgyalás végén. („Vércse-visongással rohan el”) Az apa pedig ölyvként vette szemre a megjelenőket. („Kit szemre vesz, ölyvként, sanda gyanú”) A család ragadozó madarakkal történő közös nevezőre hozása így, úgy véljük, megengedhető. (Míg a másik, pozitív véglet magát sas-lelkűnek érzi híres versében, az Alföldben) Érdekes felhangot kap ezek után Ady Endre Héjanász az avaron költeménye is. Mintha ezt a (nyár végiősz eleji/Mérleg-Skorpió/) balladát folytatná-magyarázná. Mintha Benő írt volna még egy költeményt, mielőtt sor került volna arra a dolgozat elejében leírt végzetes összetűzésre.
Útra kelünk. Megyünk az Őszbe, Vijjogva, sírva, kergetőzve, Két lankadt szárnyú héja-madár.
Új rablói vannak a Nyárnak, Csattognak az új héja-szárnyak, Dúlnak a csókos ütközetek.
Szállunk a Nyárból, űzve szállunk, Valahol az Őszben megállunk, Fölborzolt tollal, szerelmesen.
Ez az utolsó nászunk nékünk: Egymás husába beletépünk S lehullunk az őszi avaron.
Arany balladái tehát a magyarság költészetére misztikus módon is hatással vannak, hősei élő hősök, akik
néha-néha balladákból lépnek ki a valóságba, mégha ezt tagadják is, ahogy tagadta pl. Ady Aranytól való mindenfajta szellemi-költészeti meghatározottságát. (Megérné kitérni röviden a Harc a Nagyúrral-ra is. Ahol ez a Disznófejű nagyúr érzésünk szerint Arany. (Nagyszalonta disznairól volt híres, csak utána Aranyról... - állítja Arany a tőle megszokott nem kevés öniróniával humoros versében saját magáról.) Ady viszont szabad akaratából lett azzá, akivé. Biztos...?
Kastélyába vitette föl atyja, Ott letevék a hűs palotán; Ki se terítteti, meg se mosatja: Vérben, ahogy volt, nap nap után Hever egyszerű ravatalán.
Állata őrzeni négy alabárdost: „Lélek ez ajtón se be, se ki!...” „Hátha az anyja, szép huga már most Jönne siratni?” – „Vissza! neki; Jaj, ki parancsom, élve, szegi!”
Fojtva, teremről rejti teremre Halk zokogását asszonyi bú. Maga, pecséttel, „hívja tetemre”, Kit szemre vesz, ölyvként, sanda gyanú: Legyen a seb vérzése tanú.
A palotát fedi fekete posztó, Déli verőn sem süt oda nap; Áll a tetemnél tiszti pörosztó, Gyertya, feszűlet, kánoni pap: Sárga viaszfényt nyughelye kap.
„Jöjjenek ellenségi, ha voltak!” Jő, kit az apja rendre nevez; Hiába! nem indul sebe a holtnak Állva fejénél az, vagy emez: „Gyilkosa hát nem ez... újra nem ez.”
„Hát ki?...” riad fel Bárczi sötéten, „Boszulatlan nem foly ez ösi vér; Ide a gyilkost!... bárha pecsétem Váddal az önnön szívemig ér: Mindenki gyanús nekem, aki él!”
„Jöjjenek úgy hát ifju baráti!” Sorra belépdel sok dalia: Fáj nekik a hőst véribe’ látni, S nem harc mezején elomlania. Erre se vérzik Bárczi fia.
„Jöjjön az udvar! apraja, nagyja... Jöjjön elő Bárc, a falu, mind!” Megkönyezetlen senki se hagyja, Kedves urára szánva tekint. Nem fakad a seb könnyre megint.
„Jöjjön az anyja! hajadon húga!” Künn a leány, már messze, sikolt; Anyja reárogy, öleli búgva: Mindre nem érez semmit a holt: Marad a tört vér – fekete folt.
„Jöjjön utolszor szép szeretője, Titkos arája, Kund Abigél!” Jő; – szeme villan s tapad a tőrre; Arca szobor lett, lába gyökér. – Sebből pirosan buzog a vér.
Könnye se perdűl, jajja se hallik, Csak odakap, hol fészkel az agy: Iszonyu az, mi oda nyilallik!... Döbbenet által a szív ere fagy: „Lyányom, ez ifjú gyilkosa vagy!”
Kétszeri mondást – mint lebüvölten Hallgat el, aztán így rebegi: „Bárczi Benőt én meg nem öltem, Tanum az Ég, s minden seregi! Hanem e tőrt én adtam neki.
„Bírta szivem’ már hű szerelemre, Tudhatta, közöttünk nem vala gát: Unszola mégis szóval „igenre”, Mert ha nem: ő kivégzi magát. Enyelegve adám a tőrt: nosza hát!”
S vadul a sebből a tőrt kiragadja, Szeme szokatlan lángot lövell, Kacag és sír, s fennvillogtatja S vércse-visongással rohan el. Vetni kezet rá senki se mer.
Odakinn lefut a nyilt utca során, Táncolni, dalolni se szégyell; Dala víg: „Egyszer volt egy leány, A radványi sötét erdőben Halva találták Bárczi Benőt.
Hosszu hegyes tőr ifju szivében; „Ime, bizonyság Isten előtt: Gyilkos erőszak ölte meg őt!” Ki csak úgy játszott a legénnyel, Mint macska szokott az egérrel!”
1837.
Arany János: TETEMREHÍVÁS



MITIKUS MAGYAR TÖRTÉNELEM 27
Krisztus SzíVe és SeBei – gondolatok SzaBadítónk szenvedéseiről
Mindannyian megharcoljuk a magunk harcait az életben, nem vagyunk mentesek a kisebb-nagyobb sebesülésektől, mégha ezek vértelenek is. Nézzük meg kicsit közelebbről sebeink: maga a SeB is önmagában kétarcú: ha milyenségét kérdem, a SeBességet kapom; ez egyszerre jelenti a VéR útjának nem várt, „menetrenden kívüli” előbukkanását, de igen erősen kapcsolódik az idő fogalmához is. Hiszen a SeBesség legjobban magával az idővel mérhető, annak tagoltsága adja érzetét a gyorsaságnak és lassúságnak egyaránt. Amint a tudomány a fény sebességét tartja az elérhető (pontosabban mérhető és minden más által csak megközelíthető) legnagyobb sebességnek, így meggyőződésünk, hogy a SzeRetet „hullámhosszán” juthatunk leghamarabb célba. Bár első hallásra különösen hangozhat a ZseB-Seb párhuzam, de érdemes egy pillantást vetnünk az egyházi hagyományra. Idézzük elsőként a Szent Sebek Rózsafüzért: Második kis szemre: „Kegyelmezz és irgalmazz nekünk, Jézusunk a jelen veszedelemben, födj be minket drága szent Véreddel és rejts el szent Sebeidbe. Amen.” A Szent Sebek tisztelete új erőre kapott Márta nővér által, aki Jézustól – látásban – kapta ezt a Rózsafüzért, s feladatául a Szent Sebek tiszteletének gyakorlását és terjesztését. Chambon Mária Márta vizitációs nővérnek adta ezt az imát maga az Úr, 1907. március 21-én az chamberi kolostorban. Így szólt: „Valahányszor Szent Sebeim érdemeit az Atyának felajánljátok, mindannyiszor végtelen kincset nyertek. Az én Sebeim tartják fenn a világot. Sebeim minden bűnötöket el fogják takarni (ha megtértek!). Ajánld fel nekem Sebeimet, hogy a bűnösöket megnyerjem, mert lelkek után szomjazom. Ajánld fel nekem cselekedeteiket, Szent Sebeimmel egyesítve és kimondhatatlan értékűek lesznek még a legcsekélyebbek is. Az a lélek, aki az én Sebeimben múlik ki, nem hal meg, mert az Én Sebeim életet adnak neki. A tisztítótűzben szenvedő lelkek legnagyobb kincse: Szent Sebeim. Én mindent teljesíteni fogok a bűnbánónak, amit tőlem kér Szent Sebeim nevében.” De nyugudt szívvel az eddigiek mellé tehetjük Loyolai Szent Ignác imáját is (Krisztus lelke, szentelj meg engem...):
Krisztus lelke, szentelj meg engem. Krisztus teste, üdvözíts engem. Krisztus vére, ihless meg engem. Krisztus oldalaból kifolyó víz, tisztits meg engem. Krisztus szenvedése, erősíts meg engem. Ó édes Jézus, hallgass meg engem. Szent sebeidbe rejts el engem.
Ne engedd, hogy elszakadjak Tőled. A gonosz ellenségtől, oltalmazz meg engem. És juttass el Magadhoz engem. Hogy szentjeiddel dicsérjelek téged. Mindörökkön örökké. Amen
Az eddigieket olvasva akaratlanul is elő-előbukkan egy újabb Újszövetségi idézet, s ha már a ZseBeknél járunk, „idevarrom”: „Vetkezzétek le a régi embert, öltözzétek fel az újat!” – mondja Pál apostol többhelyütt. „Öltözzétek fel az új embert, melynek újulása van Annak ábrázata szerint, ki teremtette azt.” „Öltözzétek fel az Úr Jézus Krisztust!” (Róma 12, 14). Vajon ha Ő SeBeibe rejt minket, nem öltözünk-e Krisztusba? – kérdem magamtól mint hívő. „Hanem öltözzétek fel az Úr Jézus Krisztust, és a testet ne tápláljátok a kívánságokra.” (Pál, Rómaiak 13.14). „És felöltöztétek amaz új embert, melynek újulása van Annak ábrázatja szerint való ismeretre, aki teremtette azt”. (Kol. 3.10) „Öltözzetek föl azért mint az Istennek választottai, szentek és szeretettek, könyörületes szívet, jóságosságot, alázatosságot, szelídséget, hosszútűrést;” (Kol. 3.12) „Mindezeknek fölébe pedig öltözzétek föl a szeretetet, mint amely a tökéletességnek kötele.” (Pál, Kol. 3.14) Ha mindehhez hozzávesszük, hogy az öltözés-vetkőzés, mint tulajdonságok fölvétele, illletva azoktól való mentesülés milyen meghatározóan jelenvaló anyanyelvünkben, talán már nem nézünk olyan ferde szemmel a SeB-ZseB párhuzamra sem. „Kivetkőzött önmagából” – mondjuk az olyan emberre, aki saját tulajdonságait elhagyva idegenül viselkedik. „Levetkőzi gátlásait” az ember, ha neki kell veselkedjen a nagy feladatnak, s ennek útját állja egynémely tulajdonsága. „Ne vedd magadra” – csitítjuk a megbántott embert, utalván arra, amit így is mondunk: „Akinek nem inge, ne vegye magára”. Sőt: a Jóisten csatában bátorsággal „ruházza föl”,
MÁRIÁSSY GERGELY
Néhány gondolat
a Szent László-falképek kapcsán (2.)



Dobogó
28
„ékesíti” (gondoljunk csak az ékszer és a csata okozta sebek kapcsolatára) az Érte küzdőt, legyen az a csata VéRes, vagy akár mindennapi harcaink egyike-másika. „Öltözzétek föl az Isten minden fegyverét, hogy megállhassatok az ördögnek minden ravaszságával szemben.” (Pál, Efezusiakhoz 6.11) A király a hatalom gyakorlását „átruházza” az arra méltóra, örökítve azt; még a magyar nyelvbe szervült „rá-TeSTálja” kifejezés is őrzi a TeST és a megkapott tulajdonság szoros kapcsolatát. Amint jól érezhető módon a ruhánál is szorosabban saját bőrünk véd és öltöztet minket, így ha mindenünk elvész, „legatyásodunk”, földönfutóvá leszünk, s eképp a személyünk elleni támadásokat is a „bőrünkön érezzük”. Aki „vásárra viszi a bőrét”, az többet veszíthet, mint aki „ingét-gatyáját” elveszti – ez utóbbi könnyebben pótolható... S talán nem felesleges a lemeztelenítés mint büntetés idesorolása sem; hiszen az illetőnek nincs lehetősége sem védekezni: sem az ellen, hogy a Jóisten által teremtett, de emberi szemnek nem való részei felfedessenek, sem az ellen, hogy szándékait „palástolni tudja” – egyszóval pont olyannak látszik amilyennek az Isten teremtette, ezt a képet nem tudja befolyásolni így rendkívül kiszolgáltatott helyzetbe kerül, tulajdonságait „lenyúzzák” róla. Ne feledjük: viseletünk alakítja viselkedésünk mintáit – és viszont! Száz szónak is egy a vége: hogy emberSzaBású öltözékünk legyen, ebben segítségünkre van a SzaBó is, aki tesünket megmérve az adott méretre SzaBja az anyagot, majd abból – számunkra megfelelő mérteű ruhát varr. Ezt bátran magunkra vehetjük, hiszen a mi „ingünk”, sajátunk. Nincs szükség nagy szellemi „beruházásra”, hogy észrevegyük a SzaB tövéből sarjadó SzaBályt, melynek ismerete segít kiSzaBni a megfelelő ruhát, s ugyanígy a SzaBályok ismerete „SzaBja ki” a törvényes jutalmat vagy büntetést. Nem is beszélve a SzaBlyáról, mely ÉLével határt húz: kijelöli a ReNDet, a SzeR megfelelőjét, ezáltal visszaállítva a helyes működést mégha ez egyeseknek SeBet okoz, akkor is...* De kanyarodjunk vissza a SeBhez, amely fájó pontként ismét magára hívja figyelmünket. Mint másutt utaltunk rá, sok két mássalhangzós szógyökünk egyazon dolog más és más arcát mutatja meg. Ilyenkor általában hasonló jelentések csoportosulnak egy-egy irányú olvasat mellé, de a teljesség itt is tettenérhető: amint a STN váz egyránt hangzósítható ISTeNként és SáTáNként is, itt is találkozunk majd ellentétes értelmű tartalmakkal. Mint minden esetben így most is a legkisebb változtatás elvét követjük, természetesen elidőzve a fontosabb csomópontoknál és még véletlenül sem mechanukisan, hanem az élő jelentések természet-adta fonalát követve. Elsőként nézzük mi lapul ZseBünkben: ha fordítunk egyet rajta legfeljebb BiZsergés foghat el minket
(ha tele találjuk, vagy ha épp ellenkezőleg, üresnek érezzük), de haladjunk SeBesen tovább: a SeB „vázát” megfordítva próbálkozzunk a rokon hangzókkal is. Bizony SzíVünk táján valami BuZog, a BiZsergés itt még erősebb, s nem árt BuZgólkodnunk a SzíVünkben lakó érzelmek gyakorlásával. Mert az út SzíVünkön át ViSz – ViSsza, a Teremtőhöz... de semmi VéSz, most nagy levegőt VeSzünk, s továbblépünk. Ami a SzíVemen, az a SzáMon-tartja a mondás, és helyesen tartja. Merthogy a SzeRetet kell mozgassa BeSzédünket is, hiszen a teremtő Ige továbbadására vagyunk hitelesítve mindannyian. Sylvester János Új Testamentuma (mely 1541-ben látott napvilágot) az Igé-t következetesen „Beszéd”-ként említi. Szükség is van rá, mert a B-Sz kapcsolat további alakváltozatait bizony ellensúlyozni kell: akár BőSz, akár BoSszús, akár BoSszantó, a BoSzorkány bizony csak Isten Igéjével győzhető le. Amint a P-Sz páros is a PuSzta, PuSztul, PuSztít, PiSzkál, PiSzkít, PöSze, PiSzmoggal szemben tartalmazza a PuSzit, úgy az F-Sz gyökben is megtaláljuk a FeSzül, FeSzít szót, a FoSztást, ám benne „fészkel” a FéSzek alapja is... (ráakadhatunk a PaSzulyra is kapirgálás közben, mely BaBként reményt adhat a jövőre: BaBa, BaBBa, BáBa, BiBe, BöBe alakjaival az újraszülető életet idézi). Továbblépve a P-S vázra „feszülő” szavak sem éppen a mi jobb kedvre hangolásunkat szolgálják: PiSi, PoSvány, (PoCsolya), PuSmog. A V-S tőből kinőtt szavak „kiVeSézése” további gondolatokat indíthat el bennünk: VaS, VáS (el-ki-VáSik), VeSe (VeSébe lát), ViSel, ViSít... Hasonlóképp a FeSlik, FeSlett sem épp a Szívünk melengeti... Kanyarodjuink vissza egy pillanatra SeBeinkhez; a SeB széleit (leginkább a szúrt-vágott sebekét) SeBSzáJ-nak, alkalmasint a SeB ajkainak nevezzük. Így önként adódik a SzáJ-SzóL párhuzam, melyből megtudhatjuk mit is üzen a „VéR SzaVa”. A SeB torkából-SzáJából kiömlő VéR pedig a SzöVetek megnyílásával lép új útjára. Így érthető az utolsó vacsora ezen passzusa is: „Vegyétek és igyatok ebből, mert ez az én vérem kelyhe, az Új és örök Szövetségé, mely kiontatik értetek és mindenkiért a bűnk bocsánatára”. A SeB összeforrasztása pedig öLTéssel valósul, így táplálva az éLeTet.** Visszakanyarodva a ránkruházott feladatok mezejére lassan kezd bontakozni egyfajta rend mely a SeBesülést, a SeB vállalását és a ruházatot (mint külső ruha- és levetkőzhetetlen -bőr- védelmi vonalunkat) összekapcsolja. Mindkettő alapvető közege a SzöVet, mely öLTéssel összevarrható, eggyé tehető. S nem véletlen a Szó-Sző egymásrarímelése sem; „továbbszőve” a gondolatot az egyikből lesz a SzöVeg, másikból a SzöVet. Akár ruha VaRrásáról (melynek SzöVetét előre megSzőtték), akár -ha megVáRjuk- a SeBen képződő VaR-ról, s a SeB beVaRRásáról van Szó, minden



MITIKUS MAGYAR TÖRTÉNELEM 29
képp a SzaBályok ismerete lesz vezérünk, ahogyan az érvágásnál is, mikor a VéR útját SeB által megnyitjuk. A SzaBó esetén a SzaBályok adta SzaBdság keretein belül két egyforma ruha sohasem készül, mégha olyannyira hasonlítanak is egymásra - hiszen az élet törvénye ez: soha, semmikor nem ismétli magát pontosan ugyanúgy. Végül az Ige működéséhez kapcsolódva SeBünk SzáJa visszaköszön a SíP készítésénél és használatánál is; a SíP SzáJa is vágással, bemetszéssel készül, mintegy SeBet nyitva (az amúgy eret, vérünket szállító utat formáló) faágon, nádszálon. Nem véletlenül a SíP hangjára is ezt mondjuk: SzóL. SzíVünk a vér kiindulópontja, ide SzíVja vissza a testet éltető erőt legerősebb izmunk. Szívünk nem véletlenül a SzeRetet fészke, közepe – a SzeRetetlen ember: SzíVtelen. S ha hozzávesszük az alábbi kifejezéseket: SzíVén viseli, SzíVébe zárja, SzíVből beszél, SzíVesen lát... könnyen beláthatjuk ennek igazát. A SzeRetet a SzíVből árad ki, s viszonozni is csak SzeRetettel lehet. Innen az eRek viszik tovább a VéRt, ezek „áRTeRe”, az aRTéRiák rendSzeRe juttatja el mindenhova a vért az emberi világon belül. A SeB, a test megnyitásával lehetővé teszi a SzeRetet VéR általi kiáradását. Krisztus SeBei jellemző módon a tenyereken, talpakon és oldalán helyezkednek el. A tenyerek, mint a kézzel történő gyógyítás energia felvevő-leadó pontjai aligha szorulnak bővebb magyarázatra, s a talpon megtalálható szervek „térképe” is ismerős lehet előttünk. A SzíV pedig megkoronázása a Szeretet vallásának. Feltűnhet, hogy a szóbokor hajtásait sorravéve a Krisztusi áldozat rengeteg kelléke került elő: Isten Igéje, a BeSzéd, a BoSszú népe által halálraítéltetett, megfosztván ruháitól (!) bePiSzkíttatott, őt el akarván PuSztítani megFeSzítették, („VaS szegekkel VeRetöl”), a PuSmogók ViSítása közepette ruháira kockát vetettek, s a felBőSzült tömeg FeSlett-VáSott erkölcsét is sutba dobva meggyalázta Teremtőjét, megölve Krisztust. A Krisztus SeBeit viselő szentek rendre mint „ékszereket” említik a SeBeket; ebben nemcsak az éK szúró, szöget-idéző hegyét, de a SzeRt, a SzeRetet gyökerét is megtaláljuk – tegyük hozzá: magyarul... Önkéntelenül is de kívánkozik a népi vallásosság egy „ékszere”, gyöngye: „Sosem láttam szebb termőfát/ mint Úrjézus Keresztfáját/ Mert az VéRrel ViRá
gozik/ szentlélekkel gyümölcsözik - olvashatjuk a ViLágnak ViLágáról, ViRágnak ViRáGáról. (Észrevehetjük a szóbokorban megbújó SzéP jelzőt is, mely ezeket az élő ékszereket ékesíti). Ide kívánkozik a SziPorka is, mint tűzből kipattanó szikra, mellyel eleink hite szerint Isten teremtette a Világot. Izzásával, VeRes-VöRös színével közvetlenül is kapcsolódik a VéRcsepphez, melynek teremtő erejével archaikus népi imádságainkban számtalanszor találkozhatunk:
Én lefekszek én ágyamba, Mint a Jézus a koporsóba, Három angyal áll mellettem, Negyedik a bűnös lelkem várja. Kelj föl, Mária, üt az óra. Krisztus Urunkat megfogták. Pilátus pitvarába vitték,
egy csepp vérit cseppentették, az angyalokkal felszedették, Krisztus Urunkhoz vitették. Aki eztet lefektibe, felkeltibe elmondja, purgatórium tüzét meg nem lássa. (Pilátus pitvarába vitték)
máshol hasonlóképp: „Ahol egy vér elcseppent / Az angyalok cintányérba szedik / Krisztus elé viszik.” „Három helyrül három vér lecseppent / Az angyalok fölszedték / Arany tányérra tették / Jézus eleibe tették” Így már talán világosabb, miként függ össze Krisztus SeBeinek SzeRetete és az Érte való harc, az Ő SzaBályainak betartása, azokért való KaRDoskodás (akár SzaBlyával) és a SzaBadulás. Vérzik a SzíVem - mondjuk ma is, ha valamiért fáj tehetetlenségünk, akár pusztulást látva, akár nem tuván segíteni. De SzeRelmesünk is megSeBzi a SzíVünk, egy életre olthatatlan szomjat támaszt maga iránt.
*(A SzoBor szó kapcsolatáról, s az ezzel összefüggő faragás-emberré válás állomásairól l.: Néhány gondolat Szent László falképek kapcsán) ** érdekes és további kutatásra ösztönző kitekintés lehet az alábbi kefejezésünk: „ellátja a sebet-Sérülést” és az angolban megőrződött „to see the doctor”, vagyis orvoshoz menni, szó szerint „látni az orvost”.
Ha még többet szeretne tudni a magyar őstörténetről és -hagyományról látogasson el honlapunkra! Előadások, írások, az újság teljes archívuma, rendezvények programjai, képek a magyar kultúra és műveltség gazdag tárházából
www.dobogommt.hu



Dobogó
30
A Két Hollós könyvesbolt ajánlata:
KÖNYV:
dr. TÓTH ZOLTÁN JÓZSEF: Végkifejlet előtt – végveszélyben.................................... 2490 Ft
PAP GÁBOR: Tündérszép Ilona vár.............................................................................. 3650 Ft
HAZATALÁLÁS FÜZETEK 1.: A magyar koronázási jelvények........................................400 Ft
HORVÁTH ISTVÁN: Rajzolatok a’ magyar nemzet legrégiebb történeteiből................ 2490 Ft
HAZATALÁLÁS FÜZETEK 2.: Trianon.............................................................................400 Ft
SAJNOVITS JÁNOS: Demonstratio – Idioma Ungarorum et Lapporum........................2900 Ft
PÓSA PÁL ANDRÁS: Szakrális terek radiesztéziai felmérése1-2. kötet...................... 8900 Ft
PAKSI ZOLTÁN: Égi utak csillagüzenetei...................................................................... 5500 Ft
MIKLÓSVÖLGYI JÁNOS: Gondolatok az ószövetségi istenképről............................... 1789 Ft
PAP GÁBOR: Az igazat mondd! (művelődéstörténeti írások)........................................ 4500 Ft
ZETÉNYI CSUKÁS FERENC: A magyar holokauszt.................................................... 1920 Ft
PAP GÁBOR: Angyali korona szent csillag................................................................... 3650 Ft
DVD:
ARADI LAJOS: A Képes Krónika titkai (6 db DVD)........................................................ 5000 Ft
SZÁNTAI LAJOS: „Üdvözlégy kegyelmes Szent László király!” 1-2. (12 db DVD)...... 10000 Ft
TÓTH FERENC: Élősködőink (6 db DVD)..................................................................... 5000 Ft
ARADI LAJOS: Árpádházi királyleányok (6 db DVD)................................................... 5000 Ft
PAP GÁBOR: Ami a könyvekből kimaradt 3-4. csomag (12 db DVD)........................ 10 000 Ft
MOLNÁR V. JÓZSEF: Világ virág 1-2. csomag (12 db DVD)..................................... 10 000 Ft
ARADI LAJOS: Pilis rejtély 1-2. csomag (12 db DVD)............................................... 10 000 Ft



MITIKUS MAGYAR TÖRTÉNELEM 31
Olvasom Ajbolat Kuskumbajev professzornak, – a történelemtudományok doktora, az Eurázsiai Tudományos Kutatási Központ igazgatója, a kazak felsőoktatási intézmények legjobb tanára, stb. – a könyvét, amit Magyarok keleten és nyugaton címmel elkövetett, és töprengek felette.1 Mennyi ideig gondolkozhatott azon a közhelyen, amit már annyian cáfoltak, elmagyaráztak, megértetni igyekeztek, hogy: „a honfoglalás kora nevezetes magyar fejedelme Árpád, az Árpád dinasztia alapítójának neve a török „árpa” szóból származik.”2 Árpád vezértársa, Kurszán, úgy tűnik, szintén török nevet kapott. Lábjegyzetben a könyv magyar lektora, Erdélyi István odaírta, hogy: „Árpád nevének semmi köze nincs az árpa szóhoz!” Hányszor kell elmondani, amit minden olvasott ember tud, de a nem olvasottak mégis rendre másra idézik ezt az eszementséget, hogy egy népét új hazába vezető fejedelem neve árpácska, paszulyka, tököcske, Babszemjankó, Hüvelyk Matyi vagy hasonló kedveskedő népi ízléstelenség lehetne. Az orkhoni türk szövegeket magyarra átültető Képes Géza elmondta, a Kőbe vésett eposzok című művében, hogy: „A mi Árpád fejedelmünk neve sem jelenthet árpácskát, mint török tudósaink hiszik és vallják: tökéletesen ellentmondana ez a hódító nomád szemléletnek. Szerintem a név első része az általánosan ismert „er”, (mélyhangú hasonulással „ar”), ami férfit, hőst jelent, a második tag pedig a régi perzsa „pád” szó, amelynek jelentései: 1. védelmező, őrző, 2. állhatatos, szilárd kemény, 3. Trón, hatalom, vagyon. Árpád jelent tehát: Kemény Hős, Védelmező hős, a Trón hőse, Sokbíró Hős – ezek közül bármelyik, de árpácska nem! Még akkor sem, ha az árpának „élet” jelentést tulajdonítunk, s ez esetben a név életecskét jelentene.”
Árpád vezérségében kapott új neve két elemből áll: az ar és a pad. Így kell értelmezni. Nézzünk néhány olyan nevet, amelyben az ar vagy a pad szerepel. Alpár – földvára ma is áll a Tisza partján – török férfinév, jelentése: hős férfi. Anonymus története szerint Alpár homokjából és füvéből kért Árpád az ott regnáló Zalán vezértől.
Alpra annak a kun fejedelemnek a neve, aki 1279ben az országgyűlésen népe követe volt. Alp-Arszlán, (1030-1072) eredeti neve Muhamad ibn Daud (Togril bég unokaöccse volt), amikor szultán (a második szeldzsuk szultán) lett, kapta új nevét, az Alp-Arszlán-t.
A perzsa pad-i-sah annyit tesz, mint a sahok feje, sahok ura, tehát a pad jelentése a többi sah felett álló. A török szultánok Perzsia meghódítása után sóvárogva vették fel a szultán címük mellé a padisah címet is. Pad=védelmező hős, szilárd trónőrző, stb. Árpád fejedelemmé választásakor kapott új méltóságneve tehát szó szerint a többi fölött álló férfi, ami
Kései virágcsokor Árpád fejedelem kenotáfiumára
Árpácska, a honfoglaló magyar nép vezérecskéje avagy Párducos Árpád a magyar nép vezérlő fejedelme
HALASY-NAGY ENDRE
Árpád fejedelem szobra



Dobogó
32
tökéletes pontossággal megfelel a vérszerződésben megfogadott eskünek, hogy a törzsek vezetői a mindannyiuk fölött álló vezérüknek választották: egy vezér mind fölött. De miért a török név? Miért nem magyarul nevezték el annak, ami? Gardizi írja (Zajn al-akhbar című művében) hogy: a magyarok: török törzs. A bolgárok és a szintén bolgár székelyek országa határolja a madzsgarok területét. Ők úgy néznek ki, mint a törökök, és szalárjuk (Salar) húszezer lóval rendelkezik.4 Szalar itt a magyarok vezérének íráni eredetű címe. Heltai Gáspár krónikájában ír Szalárd magyari hercegről.5 Az elenyésző számú finnugor származásúnak vélt név mellett a honfoglalás korának szereplői mindegyike török eredetű névvel bír. Az volt az általános, mert azt értette meg mindenki, és mindenki tudta, mit jelent, és ki viselheti. Valahogy ha nem is kötelező jelleggel, de legalább tanulmányozásra ajánlással kellene felhívni a figyelmét a nomád birodalmak jelentőségéről és azokat bíró személyek szakrális nagyságáról a dialektikus értelmezésű és materialista felfogású tudósi körnek, hogy olvassák el a madarai feliratot, mely szerint: Az Istentől behelyezett, Istenhez hasonló Malamir kán... a tirnovói feliratot, ahol: Omurtag kán a földön született, az Istentől behelyezett fejedelem... vagy az orkhoni feliratot: Én, az Ég-istenhez hasonló, az Égtől született türk Bilge kagán... Tehát nem az égben, hanem az égtől született, ami különbség. A fejedelem-választók csak az Ég akaratát teljesítették, hogy az Égtől született, tehát égi, azaz isteni eredetű de legalábbis ahhoz hasonlatos személyt választanak önként maguk fölé. A sztyeppei uralkodók szakralitás-képzetét boldog örömmel vették át és alkalmazták tovább az európai királyeszmék, lásd szép példáját ennek II. (Barbarossa) Frigyesnek a besançoni birodalmi gyűlésen elhangzott beszédét: „Aki azt állítja, hogy mi a koronát hűbérbe kaptuk a pápától, Istent káromolja és meghamisítja az igazságot, hiszen maga Szent Péter mondotta, hogy féljétek az Istent az égben, és tiszteljétek a földön a királyt. Mi magas tisztségünket kizárólag Istentől kaptuk...”
Reá egyféle válasz volt VIII. Bonifác pápának 1302ben kiadott Unam Sanctam bullája, amelyben a pápát minden földi hatalom fölé helyezte.6 A pápák – pillanatig se legyen kétségünk –, még az ősi pogány sámánisztikus fogalmakat is átemelték a mindenki fölötti korlátlan – senki által nem befolyásolt – hatalmuk megszerzésének és gyakorlásának érdekében. A virtutes ama égbe emelő jákobi lajtorjája, a korabeli biblikus művek axis mundi-ja – a szent világtengely – a régi pogány vallási hagyományokból átkeresztelt égig érő fa.7 A történelmi példák alapján, de a betöltendő feladat és az ahhoz szükséges hatalom biztosítása érde
kében is a főfejedelmi rang jelentette egyben az uralkodó személyének megszentelődését, szakrálissá válását. A főfejedelemnek, a kagán, kán, padisah, szultán, kalifa, tárkány, tanhu, tenno, basileos, király, császár, pápa, stb. szerint a nép idegen – értsd: a másétól mentes – uralomtól való függetlenségének biztosítékát. Az általa és személyében érvényesített rendet, ami pedig csak akkor érvényesíthető, ha mentes minden külső befolyástól és belső megosztottságtól. Így remélheti az Ég oltalmát, találkozhat az ég helyeslésével és támogatásával, és tükrözheti vissza az égi rendet (Ezért a kettős fejedelemség magyarságtól idegen, értelmetlen és alkalmazhatatlan teóriáját is ideje lenne már odébb hagyni. De erről majd egyszer máskor...) Szóval ezért nem lehet az ilyen fejedelmi személyeknek ragadványneve, valami bakfittyet mutató kicsúfolása, kócoskodó elkeresztelése, vicceske megszólítása, de még csak tiszteletlen megnevezése
sem.8 Mindezek ismeretében, ha valaki még mindig árpácskának véli a pajzsra emelt Árpád főfejedelem nevét, az nem a történettudományok, hanem egy másik tudományág művelőinek hatáskörébe tartozik.
Komoróczy Géza történész meghatározó aki szerint még Árpád fejedelem is zsidó volt



MITIKUS MAGYAR TÖRTÉNELEM 33
Jegyzetek:
1. Ajbolat Kuskumbaev: Magyarok keleten és nyugaton. Napkút Kiadó, Budapest 2011. 2. Uo. 37. o. 3. Képes Géza: Kőbe vésett eposzok. Helikon Kiadó, Budapest, 1982. 23. o. 4. Gardízi: Hudud al-Alam, 1937. 320. 5. Heltai Gáspár: Krónika az magyaroknak dolgairól, Magyar Helikon 1981. Budapest, 81 o. Ez a Szalárd, akit Mörsburg után választottak maguknak a magyarok, Toxus (Taksony) magyari herceg előtti választott fejedelem-ura volt a magyaroknak. Ő lehetett Fajsz, akinek a nevét a tucatnyi magyarországi településnév mellett Bíborban született Konstantin császár műve őrzött meg, és örökítette ránk. 6. A vágyat a realitás nem kísérte. Hadserege nem volt. A lateráni palotája, illetve annak elődje leégett, lakhelye sem volt már. Ehhez képest egy évre rá a Colonnák rabul ejtik, utódjának V. Kelemennek a szegényes porfészek Rómát, ahol alig pang valami élet, (a hajdani metropolis milliós metropolis helyén tengődő négy falusias településnek az összlakossága 17000 fő) oda kell hagynia és székhelyét Avignonba áthelyeznie (1308).
7. A pápáknak volt valami fogalma egy a napkelettől napnyugatig terjedő birodalom hatalmi szövegkörnyezetéről. Güjük kánnak IV. Ince pápához írott leveléből az égi hatalom földi megfogalmazására ismeretet nyerhettek. A 644. év dzsumada végén Karakorumban (1246. november 311.) írott levél nagykáni levél pecsétjének a felirata: Az örök Ég erejéből a nagy mongol nép tenger nagy kánjának parancsa. 8. A későbbi korok elképesztő hatalomvágyai bizony mind azokból az eurázsiai birodalmakból származnak, ami egykoron Attiláé vagy Dzsingisz káné volt, s amit soha többet senkinek sem sikerült elérnie. Ez volt vezérlő gondolata Napóleon egyesített Európájának is, amelynek uralkodó székeit testvéreivel és sógoraival töltette be. A világot elfoglaló szándékából felejteni szokták, hogy egyiptomi hadjáratával Jeruzsálemet is elfoglalni indult. Názáretbe még eljut, de hiába győz a Tábor-hegyi ütközetben tizenhétszeres túlerő ellen, Akko vára megállította. Élethossziglani konzul, a teljhatalommal bíró római diktátorság mintájára, majd császár (1804), Itália királya (1805), elfoglalta Madridot, Rómát, Berlint, Varsót, stb. Az osztrák császárság fővárosát háromszor is megszállta, Moszkvát is bevette (1812). Az uralma alatt egyesített Európa-álma előbb a lipcsei népek csatájában (1813.), majd a waterlooi csatamezőn (1815. június) semmivé omlott.
SZKÍTÁK SKÓCIÁBAN...
A némileg sokkoló megállapítással Stephen Oppenheimer oxfordi orvos-genetikus állt elő. A The New York Times részletesen idézett a kutató The Origins of the British (A britek gyökerei) című, hamarosan megjelenő könyvéből, amelyben a szakértő a legújabb DNS vizsgálatok eredményeit figyelembe véve szeretné cáfolni, hogy az írek a keltáktól, az angolok pedig az angolszász hódítóktól származnak. A genetikai kutatásokat még nem fejezték be, de Oppenheimer már most határozottan állítja, hogy a történészek tévednek, a Brit-szigetek mai lakóinak ősei 16 ezer éve Hispániából vándoroltak be az akkor lakatlan szigetekre, ugyanis ott a jégkorszak teljesen elpusztította az emberi életet. A szigetek eredeti lakói 4000 évvel korábban menekültek délre a jég elől – állítja a tudós, aki szerint az ősök száraz lábbal jutottak át a mai Britanniába, mert az Ír tenger, és a La Manche csatorna még nem létezett, a helyén szárazföld volt. A kelta bevándorlók 6000 évvel ezelőtt érkezhettek, utánuk jöttek az észak-európaiak. Oppenheimer véleménye az, hogy az angol nyelvet sem az angolszász törzsek hozták, mert az angolnak nevezett nyelv már a rómaiak érkezése előtt elterjedt, a Julius Caesar által belgae-nek nevezett törzs nyelve volt, amelyet Caesar leírása szerint a csatorna mindkét oldalán beszéltek. Skóciában az emberi élet első nyomai első a Kr. e. IX. évezredből származnak. A bronzkor jelentős emlékei a híres kőkörök Callanish, Brodgar, stb. A római hódítás előtt kelta (gael) törzsek, piktek és az észak Írországból érkező skótok népesítették be. A kereszténységet is a skót telepesekkel Írországból érkező papság kezdte terjeszteni. Iona szigeti apátságot Szent Kolumbán ír apát alapítja Kr. u. 563-ban. A VI.
századtól germán népek, a VIII. század végétől a viking támadások veszélyeztették a skótok országát. I. Kenneth uralkodása idején (843-850) Alba néven egységes királyságot hozott létre. II. Constantine skót király (900-943) 906-ban esküt tett a skót keresztény egyház támogatására. A III. Celesztin (1191-1198) pápa 1192-ben a skót egyházat kivette a yorki érsek fennhatósága alól, és közvetlenül Rómának rendelte alá. Hogyan és honnan lett a szkítákat megtérítő András apostol Skócia védőszentje, sokáig nem volt világos. Az András kereszt Szent András apostol attribútuma mindmáig a skót nemzeti lobogó középponti eleme. (Az angolok is innen vették át, és tették be a saját lobogójukba.) A hagyomány szerint Andrást az ő tanítója küldi a szkítákat téríteni. András apostolt 60-ban az akhaiai Patrasz városában átlósan ácsolt keresztre feszítették. Fakó lován vágtató Edward (1272-1307) angol király Wales 1284-ben történt elfoglalása után 1296ban meghódítja Skóciát. Skócia 1314-ben Bannockburn rétjén Robert de Bruce vezényletével vívott ütközetben szerezte vissza szabadságát.1 A független skót főnemesek 1320. április 6-án uruknak, Skócia népe legfelsőbb püspöke részére latin nyelven megírták az arbroathi apátságban az Arbroathi-nyilatkozatot.2 Az Arbroathi nyilatkozat a skót történelem kezdeteinek leírásával kezdődik: Legszentebb Atyánk és Urunk Jézus Krisztus nevében, János urunknak3, az isteni tartomány, a szent római és egyetemes egyház legfőbb püspökének... a Skót királyság teljes közössége fiúi alázattal küldi csókjaikat Urunk szent lábára. Legszentebb Atyánk és Urunk! Az ismert ókori krónikákból és könyvekből tudjuk, hogy sok híres nemzet közül a mienk, a skót, mindenhol ismert hírnévvel áldott. Nagy Szkítiából indultak útnak a Tirrén tenger
HALASY-NAGY ENDRE



és Herkules Oszlopainak4 útján, hosszabb ideig éltek Hispániában a legvadabb törzsek között, de sehol nem találtak legyőzőre, semmiféle versenyben, bár barbároknak mondták őket. 1200 évvel azután, hogy Izrael népe átkelt a Vörös tengeren, érkeztek meg hazájukba nyugatra, ahol is ma élnek. Elűzték a britonokat, a pikteket elpusztították, és bár gyakran támadták őket norvégok, dánok és britek, mégis sok győzelem és kimondhatatlan erőfeszítések árán hazát szereztek, és ahogy a régi idők történetírói tanusítják, attól fogva meg is tartották azt minden rabságtól szabadságban. Királyságunkban száztizenhárom király uralkodott saját királyi családunkból5, mely folytonosságot egyetlen idegen sem tört meg. Ezen tehetséges emberek nagy érdemei máskülönben nem lettek volna nyilvánvalóak. Így szereztek dicsőséget, hogy a Királyok királya és Lordok lordja, a mi urunk Jézus Krisztus, kínszenvedése és feltámadása után elhívta őket a Föld legjobb részébe letelepedni, szinte elsőként az Ő legszentebb hitében. Nem is erősítette volna meg a hitben bárki más, mint első apostola által bár rangsorban hívták másodiknak vagy harmadiknak is – a legszelídebb Szent András, az áldott Péter testvére, aki Jézus óhaja szerint tartja meg a skótokat örökös patrónusként védelmében.6 Innentől kezdve érhető, hogy miért a szkíta-hun király udvarába menekülnek azok a brit királyfiak Angliából, akik egy ideig Magyarországon nevelkedtek. Egyikük gyermeke lett Skóciai Szent Margit. II. András 1235-ben kelt birtokadományozó oklevelében (amit mi 1404-es hitelesített másolatából idézünk) Máza határának leírásakor olvasható: cum terra Britanorum de Nadasth, azaz Máza a britek Nádasdi birtokával határos. Ezen a brit birtokon, Reskán született és nevelkedett a skótok szentje, Margit. A vár maradványai ma a 70 méter magas Várhegy lapos tetején találhatók. Az 1810. évi Visita Canonica a hegyen álló romot Rák-várnak nevezi. Innen a mostani neve, ma már csak Réka várnak nevezik. J. Abboth angol történész szerint 1022-ben két angol herceg jött Magyarországra. Az egyik herceghez, Edwardhoz adta feleségül Szent István király egyik lányát. Az ebből a házasságból született gyermeket Skóciai Szent Margit néven tisztelik. Edward herceg családjával 1057-ben visszatért Angliába, majd kalandos
körülmények között Skóciában kötöttek ki. Az özvegy skót király, III. Malcolm 1070-ben feleségül vette az akkor 25 éves Margitot, aki nagy hatással volt a skót állami és egyházi életre. Férje és fia halálát követően hunyt el 1093-ban Edinburghban. 1261-ben avatták szentté. Teste a spanyolországi Escorial kriptájában nyugszik.
Jegyzetek
1. 1314-ben a Bannockburn-i csatában 2014-ben volt, lett volna a hétszázadik évfordulója. 2. Skócia legfelsőbb püspöke ekkor az Avignonban székelő XXII. János pápa (1316-1334) volt. 3. Lord Johnnak, azaz XXII. Jánosnak Avignonba 4. Herkules Oszlopai a Gibraltári szoros sziklái 5. Száztizenhárom skót király uralkodott saját királyi családunkból, ti.: 1320-ig. Ez több, mint ezer esztendő! 6. Aki nem hiszi, itt ellenőrizheti: http://www.giveshare.org/israel/arbroathdeclaration.html
Szeretettel várunk Boldogasszony napokon énekes-imafohászainkra, amelyeket a Szent Korona szellemében körben állva, ökumenikus jelleggel, gyertyát gyújtva teszünk nemzetünk lelki-erkölcsi-szellemi felemelkedéséért.
Helyszín: Budapest, az Országház környéke
Egyben buzdítunk arra, hogy ki-ki tartson lakhelye körében is hasonló alkalmakat!
December 8. Földtiltó Boldogasszony
Február 2. Gyertyaszentelő Boldogasszony
Március 25. Gyümölcsoltó Boldogasszony
Július 2. Sarlós Boldogasszony
Augusztus 15. Nagyboldogasszony
Szeptember 8. Kisboldogasszony
Október 7. Olvasós Boldogasszony délutánjain
– MOLNÁR V. JÓZSEF: Hétboldogasszony c. könyve és tanítása nyomdokán
2008. Nagyboldogasszony Napja óta a Hétboldogasszony Kör
boldogasszony.hetboldogasszony@gmail.com
34 Dobogó
Declaration of Arbroath