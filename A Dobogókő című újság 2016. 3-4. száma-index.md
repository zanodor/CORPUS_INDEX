---
master_file: "[[@DobogokoCimuUjsagr]]"
---
# Index for A Dobogókő című újság 2016. 3-4. száma.pdf

...amelyben a Kedves Olvasó találkozhat a jól megszokott és kedvelt sorozatírásaival is, mint amilyen a Kereszteskő és a Pilis kapcsolatát taglaló Váry István cikkfolyam. Igaz ugyan, hogy ez a végéhez ért ebben a lapszámban, de már most indít is újat, amelyben a sokakat nagyon is izgató és foglalkoztató boszniai piramis(ok) kérdését járja körül, azzal az alapossággal, amit már megszokhattunk tőle. Bizonyos vagyok benne, hogy sokaknak az újdonságok mellett számtalan meglepetést is fog okozni ez az írás is. Természetesen további, jól ismert szerzőink is folytatják az alkotást, így Halasy-Nagy Endre, és Vetráb József Kadocsa. Viszszatér íróink sorába Kiss Mao-tun István is Pomázzal kapcsolatos fejtegetéssel, és folytatódik a Nagyasszonyokról szóló sorozatunk is Rábel Anikótól, aki egy – manapság - alig közismert főúri költőnőről, Rákóczi Erzsébetről értekezik, ezzel is megpróbálva viszszahozni a magyar lányok, asszonyok elhamvadóban lévő önbecsülését. A cikksorozatában igyekszik kiemelni azt az évszázadokon átívelő női, asszonyi, sőt anyai nagyságot, amelyet még a 1920. század fordulója környékén idelátogató nyugati utazók, írók csodálva emlegettek és példaként emelték ki az összeurópai nők sorából a magyar úrhölgyeket és parasztasszonyokat. Újoncnak is nevezhető szerzőink közül, Kósa Ferenc Réka királyné (Atilla felesége) személye utáni nyomozásának első részét, az előző Dobogókőben olvashatták. A másodikban eljutunk az okfejtés jelenlegi végéig, bár gyanítható, hogy ez a kutató-szerző életében még csak az első állomás ebben az ügyben. Mindenképpen érdemes ez a kutatás arra, hogy sokkal alaposabban, a források számának növelésével, ha ez lehetséges, bővüljön ez az irány, amelyet eddig teljesen elhanyagolt a történésztársadalom, pedig kulcskérdésekre adhat(na) választ a székelység-magyarság eredetének tisztázásában, illetve azt gyanítom, hogy a későbbi időszak, az Árpádház időszakát is sokkal árnyaltabban lehetne látni ennek összefüggésében, főleg, ami a Bizánchoz fűződő viszonyunkat illeti. Barát István Zsolt, aki előzőleg a Norvégiában – ahol jelenleg él – fellelhető hun-viking kapcsolódásról értekezett, ebben a számunkban Nepál felé vette az irányt. Az elmúlt években sokszor megfordult ebben a távol-keleti, számunkra misztikummal teli hindu-buddhista országba visz minket, persze nem azért, hogy a hivatalos turistakalauzok kenyerét elvegye és minket azzal untasson, hanem azért, hogy teljesen egyértelművé tegye, hogy egy magyar utazó a 21. században is, ha nem hunyja be a szemét, lépten nyomon az ősmúltunk bizonyítékaiba botlik. Ezen túl különösen kitűnik a cikkéből (és majd a folytatásából is), hogy ott a „világvégén” az egyszerű emberek is jobban tudják, hogy kik vagyunk, milyen ősiséggel rendelkezünk és ennek hangot adva, örömüket is kifejezik. Ahogy írja többször is a „Welcome Huns!” - kiáltással üdvözölték a csoporjukat Nepálban és Indiában is. Mi pedig idehaza „elszégyeljük” azt is, amit mások a mai napig a dicsőségünknek tartanak. Arról nem is beszélve, hogy az útjai során nyelvi azonosságok is napi szinten kerülnek felszínre, nem csak „úgy hangzik, mintha” alapon, hanem jelentésében is ugyanazt tartalmazó helyi közbeszédben. Mi pedig azt halljuk folyamatosan ezekre a tényekre, hogy minden tudományos alapot nélkülöz. Az
lehet, de, hogy így van, az biztos. Csak az a kérdés, hogy a tagadás meddig tartható még fent. Lehet addig, míg az akadályt képző akadémia torkán akad egy nagy falat, amit már nem lehet legyömöszölni. Vagy csak simán rájuk szakad a tető –persze képletesen értve. Összefoglalva, tisztán látszik, hogy 2016. utolsó Dobogókőjét is van miért lapozgatni, főleg olvasni és az olvasottakat értelmezni. Akkor is így van, ha csak most vette először kézbe a lapot, most talált rá, nem is hallott még korábban róla. Talán arra is gondolhat a Kedves Olvasó, hogy „jó-jó, de már a 9. résznél tart ez a cikk, nem fogom érteni!” A lapunk legkevésbé tartozik a tünékeny hírértékkel bíró „napi aktuálisak” közé, így a megjelentetett írások, tanulmányok, rövidebb cikkek is tartósak, több hónap vagy év múlva is ugyanazt az értéket képviselik, mint megjelenésük idején, ritkán száll el az idő felettük. Ezért arra bátorítok minden új „Dobogókőst”, hogy keresse a korábbi lapszámokat is, amelyekben az előzményeket is megtalálja egy-egy kutatás, elmélet publikációjához. Ezeket a legegyszerűbben a kiadónál, a Két Hollós könyvesboltban teheti meg, ahol meg is rendelhetők a még kapható korábbi lapszámok. Természetes viszont az is, hogy az eltelt évek során vannak olyanok is, leginkább az első időszakból, amelyeket már nem lehet beszerezni az árushelyeken, sőt az antikváriumokból is eltűnt. Ez se okozzon csüggedést, hiszen a kiadó honlapján ezek is hozzáférhetők az archívumunkban, ahonnan az egész lapszámok, egyben letölthetők. Ennek fényében bízom abban, hogy az új olvasók is velünk tartanak jövőre és reményeink szerint az azt követő időszakban is, és kíváncsian várják, hogy vajon milyen újdonsággal rukkolunk elő lapról-lapra!
Áldott Karácsonyt és boldog újévet kíván:
Aradi Lajos főszerkesztő
Megjelenik negyedévenként. Fõszerkesztõ: Aradi Lajos Kiadja: Két Hollós kiadó
Előfizetésben megrendelhető az ország bármely postáján, a hírlapot kézbesítőknél, www.posta.hu WEBSHOP-ban (https://eshop.posta.hu-/storefront/), e-mailen: hirlapelofizetes@posta.hu telefonon: 06 (1) 767-8262 levélben: a MP Zrt. 1900 Budapest
Külföldre és külföldön előfizethető a Magyar Posta Zrt.-nél: www.posta.hu WEB-SHOP-ban (https://eshop.pos
ta.hu /sto-refront/), 1900 Budapest, 06 (1) 767-8262, hirlapelofizetes@posta.hu
Előfizethető a kiadó címén: Két Hollós könyvesbolt (Bp. 1081 Kenyérmező u. 3/a. telefon: 299-0032) Belföldi előfizetési díj: 5000 Ft/év
Világháló: www.kethollos.hu Villámlevél: kethollos@kethollos.hu
HU ISSN 1589-3677(nyomtatott) HU ISSN 1589-4746 (online)
A lapban megjelent cikkekért felelõsséget vállalunk!
A királyi központ lapja
Előbeszéd a legújabb Dobogókőhöz...
Dobogókő
A királyi központ lapja (6. évfolyam 3-4. szám)
3



„ALAPÍTVÁNY A SZERVES MŰVELTSÉGÉRT”
ALAPÍTÓ OKIRATA
amely abból a célból készült, hogy az alábbiakban megjelölt alapítók a Polgári Törvénykönyv 74/A-74/F. §-ai, valamint a közhasznú szervezetekről szóló 1997. évi CLVI. törvény alapján jogi személyként működő, közhasznú jogállású alapítványt hozzanak létre az alábbiak szerint:
„A szerves műveltség teljességet hordozó és modellező, teljességben létező, közösséghez kötődő élő tudás, mely a nemzedéki tudásátadás láncolatán keresztül örökítődik tovább, benső lényege szerint változatlanul. Az emberi művelődéstörténetben betöltött szerepe ténylegesen rokon a DNS-sel. Az egészségesként megőrzött emberi élet fenntartásának és továbbvitelének biztosítéka, az emberi minőség szellemi »génbankja«. A szerves műveltségben hit és tudás nem egymás ellentétei, hanem egymást feltételező kiegészítői.” (CsoDaKút Szabadegyetem: Élhető élet – szerves életviteli minták és a jövő, 2008).
1. Az alapító: Két Hollós könyvesbolt Budapest
2. Az alapítvány neve: „ALAPÍTVÁNY A SZERVES MŰVELTSÉGÉRT” Székhelye: 2120 Dunakeszi Barátság útja 34.
3. Az alapítvány célja:
A magyar szerves műveltség fennmaradásáért tevékenykedő előadók, költők, írók, történészek, művészettörténészek, néprajzkutatók, magyarságkutatók, újságírók, képzőművészek, pedagógusok (a továbbiakban: Alkotók) munkájának támogatása – többek között, de nem kizárólagosan – az alábbi módokon:
3.1. Az Alkotók életkörülményeinek szociális szempontok alapján történő támogatása. 3.2. Az Alkotók munkája tárgyi, technikai feltételeinek megteremtése. 3.3. Az Alkotók által tartott előadások költségei, illetve a honoráriumok fedezetének megteremtése. 3.4. Az Alkotók által vezetett vagy részvételükkel szervezett, kulturális célú programok, kirándulások, utazások költségeinek fedezése. 3.5. Az Alkotók kutatásai költségeinek megteremtése. 3.6. Az Alkotók által írt, illusztrált, illetve szerkesztett könyvek, folyóiratok, újságok nyomdai megjelenésének támogatása. 3.7. Az Alkotók szellemi hagyatékának gondozása az örökösök kívánságával összhangban. 3.8. Az Alkotók, illetve szellemi hagyatékuk támogatásának bármilyen más módja, amely a magyar szerves műveltség fennmaradását biztosítja.
A fentiek alapján az alapítvány a közhasznú szervezetekről szóló 1997. évi CLVI. törvény 26. § c) pontjában felsoroltak közül végzi a 3.4. alpontban meghatározott nevelés és oktatás, képességfejlesztés, ismeretterjesztés tevékenységet. Az alapítvány közhasznú tevékenységet végez, és ilyen tevékenységet végző alapítványként kívánja magát nyilvántartásba vetetni.
Az alapítvány nyitott minden magyar vagy külföldi természetes és jogi személy számára, akik egyetértenek céljaival és azok megvalósulását pénzbeli vagy tárgyi adományokkal, vagy bármilyen más módon segíteni kívánják. A csatlakozási szándékot írásban kell bejelenteni, melynek elfogadásáról a kuratórium dönt.
Az alapítvány politikai pártot, országgyűlési képviselőt nem támogat, továbbá önkormányzati és országgyűlési választásokon képviselőjelöltet nem állít. Az alapítvány szervezete pártoktól független, és politikai pártok részére anyagi támogatást nem nyújt, közvetlen politikai tevékenységei nem folytat, tehát tevékenységét minden szempontból pártsemleges módon végzi.
Az alapítvány gazdasági (vállalkozási) tevékenységet kizárólag közhasznú céljainak megvalósítása érdekében, azokat nem veszélyeztetve végezhet. Az alapítvány a gazdálkodása során elért eredményt nem osztja fel, azt kizárólag a jelen okiratban meghatározott tevékenységére fordítja.
Amennyiben egyetért céljainkkal és lehetősége van rá, támogassa adója 1%-ával, vagy pénzbeli adománnyal céljainkat!
További információkért hívja a 299-0032-es telefonszámon a Két Hollós könyvesboltot



A királyi központ lapja 5
Na de mi közünk nekünk Nepálhoz? Látszólag semmi. A hivatalos álláspont is szinte ugyanez, a „látszólag” nélkül. Mégis, mi vonzza, mi vonzotta a magyar őstörténet kutatóit, néprajzosokat, hogy e távoli országba utazzanak? Egyáltalában, mit tudhat egy átlagember Nepálról?
A 2015-ös földrengés óta biztosan többet, mint előtte. E szörnyű, közel 8000 emberéletet kioltó természeti katasztrófa lehetséges spirituális okaira később még visszatérünk. Ezt megelőzően az érdeklődőbbek azt is tudhatták, hogy a mai Magyarországnál másfélszer nagyobb Nepál, a Himalája legmagasabb csúcsainak otthona, Északról Kína, Délről India nyomja, s ez a kifejezés nemcsak földrajzilag, de politikailag, gazdaságilag is indokolt. A 30 milliós országban jelentős számú tibeti él, nagyrészük az 1959-es kínai megszállás elől menekült Nepálba. Jelen írás azonban nem politikai helyzetelemzés, így térjünk vissza eredeti kérdéshez, azaz, mi közünk nekünk Nepálhoz?
Mindenképpen akad néhány felettébb érdekes gondolat e szegény, ázsiai ország és a magyar történelem vonatkozásában. Kőrösi Csoma Sándort nem kell bemutatni, s bár sok mindent tudunk és vélünk élettörténetéről, útjáról, vannak fehér foltok, azt azonban tudhatjuk-sejthetjük, hogy megfordult azon a környéken. Akárhányszor járok Nepálban, mindig megbizonyosodom róla, hogy ez a terület ismerős számomra, és itt most nem regreszszív emlékekre, előző életekre gondolok. Amikor első alkalommal láttam Csodaszarvas-ábrázolást egy kétezer éves körüli Sívaszentélyen, hátterében egy „hármashalomra” emlékeztető hegycsúccsal, mozdulni sem tudtam. Egy alkalommal, az egyik tibeti kereskedő asztalán, aki régi és réginek látszó használati tárgyakat árult, érdekes és ismerős mintázatú pecsétnyomóra bukkantam, így hát beszédbe elegyedtünk. Társalgásunk angol nyelven folyt, a kis fém tárgyon található indás motívumról kérdezgettem, amikor néhány utcagyerek osont mögé, és tapogatni kezdték a portékákat. A kereskedő észrevette a kíváncsiskodókat, s hangosan azt kiáltott tibetiül:
– Utudra! Utudra! – mindeközben pedig kezével hessegette őket. Szinte levegőt is elfelejtettem venni. Aztán, amikor végül összeszedtem magam a döbbenetből, megkérdeztem tőle, hogy mit mondott nekik? – Go away! – válaszolta. Szédülni kezdtem. De hiszen ez azt jelenti magyarul, hogy „utadra”! Egyfajta szokásom, hogy külföldi elvonulásaimon (legyen az buddhista kolostor a Himalájában, törzsi falu egy szaharai oázisban, nagyváros a Kaszpi-tónál vagy a mínusz ötven fokos skan
dináv télben stb.), hogy magyar viseletben töltöm napjaimat, járok-kelek. Miért ne lehetnénk mi is büszkék gyönyörű hagyománykincsünk ruhatárára is? Miért nevetséges, ha szkíta inget vagy hun csizmát, magyar mentét visel egy magyar, s miért természetes a hétköznapi embernek, ha csadort vagy szárit, esetleg kimonót lát a hazai utcákon? Efféle „lázadó” gondolataim voltak, amikor úgy döntöttem, hogy akkor is így, magyar ingben, nadrágban, csizmában, tarsollyal és veretes övvel rovom Katmandu utcáit! A hatás nem is maradt el, a helyiek tisztelettel nézték viseletemet, gúnyolódás helyett elismerő mosollyal köszöntek rám az utcán, pedig nem is ismertek. Aztán egy étteremben egy társaság, tibetiek és nepáliak vegyesen, szólítottak meg, mielőtt még leülhettem volna.
Magyarok Nepálban?
BARÁT ISTVÁN ZSOLT



Dobogókő
6
Elnézést Uram! Nagyon szép a ruhája! Lefényképezhetném Önt? A süveg, a csizma, a tarsoly, és különösen az ing mintája nagyon hasonlít a miénkre, de látom, hogy nem ugyanaz. Honnan jött? Magyarországról – közöltem a férfivel. Arca hirtelen megmerevedett, majd hangosan felkiáltott. Mondtam én a többieknek, hogy te hun vagy! – vigyorgott szakadatlan. Erre aztán barátai is közelebb jöttek, simogatták a tarsolylemezt, csodálták a vereteket, elkérték a süveget, fotóztak, kérdezgettek, örültek ... Első nepáli utam Indián keresztül vezetett, s az Új-Delhi repülőtéren ért egy hasonló találkozás. Viseletben utaztam akkor is. Társammal épp csak leszálltunk a Bécsből indult járatról, s éppen a tranzitváróba tartottunk, amikor az üvegajtó mögött megpillantottunk egy hatalmas bajszú, hatvan körüli katonatisztet. Ott ült keresztbe vetett lábbal a folyosó közepén egy széken, körötte 8-10 katona, botokkal a kezükben. A parancsnoknál egy lovaglópálca volt. Láthatóan élvezte helyzetét. Aztán, amikor megpillantott minket, hirtelen felugrott, hindi nyelven kiáltozva parancsokat osztott katonáinak, akik erőteljes léptekkel megindultak felénk, s szinte kitépték kezeinkből a bőröndöket. Egy pillanat alatt leforgattam egy drámát a fejemben, láttam, ahogy egy trópusi börtönben ücsörgök, ártatlanul elítélve, míg a monszun és malária el nem visz a másvilágra. Ekkor a harcsabajszú parancsnok jelentős léptekkel elénk sietett, s közben angolul kiabálta felénk: Welcome huns! – azaz, Isten hozott benneteket, hunok! Meglapogatta vállunkat, hátunkat, kezet rázott, majd széles mosollyal, mint, aki büszkén mutatja, micsoda különleges vendégei vannak, átkísért minket a váróba. Pillanatok alatt két széksort kiürített nekünk, mondván, itt alhatunk kicsit, hiszen csak hat óra múlva érkezik a gépünk. Alaposan szemügyre vette ruházatunkat, majd még egyszer megölelgetett bennünket, s katonái kíséretében távozott. Zavarunkban csak álldogáltunk ott percekig, azt sem tudva, mi történt velünk. A széksorokról elzavart emberek érdeklődve néztek. Néhány pillanatig még tátott szájjal néztünk körbe, majd feleszmélve visszatessékeltük a várakozó indiai és nepáli utasokat a nekünk „megtisztított” székekre. Kicsit még aggódtunk, hogy vajon csomagjaink hová kerültek, majd a Gondviselésre bízva őket és magunkat fáradtan leroskadtunk a nekünk is helyet szorító utasok mellé. A személyes megtapasztalások mellett nagyon fontos tudnunk néhány dolgot Sákjamuni Buddháról. Elsőként, hogy nem Buddha, hanem Buda. Nem, nem Budda! Buda. Így ejtik. S nemcsak a helyiek, hanem szerte a világon. Kivéve a magyar nyelvben. Buda (mostantól már csak így írom), a mai Nepál területén született, Lumbini nevű város közelében. Születésének története is rendkívül érdekes. Édesanyja, Mahadéva (nevét fordíthatjuk Nagy Istennőnek, azaz Boldogasszonynak is) királyné terméketlen volt, s hosszú évek óta egyetlen vágya az anyaság áldott állapota volt. Mindennap fohászkodott az istenekhez, míg egy éjszaka álmában egy fehér elefánt látogatta meg, s tudta, gyermeke fog születni. Így is lett. Állapotosan elindult hát, hogy a megfelelő helyen hozhassa világra gyermekét, ám útközben megindult a szülés, s a mostani Lumbini közelében, egy bódhi-fa ágába kapaszkodva megszülte Gáutama Sziddhártát. E történet egyes ábrázolásaiban, különösen a szobros megjelenítéseknél, nem elefánt, hanem sólyom szerepel a megtermékenyítő erőként. Ismerős?
Buda történetére most nem térek ki, hatalmas irodalma van, könnyen hozzáférhető akár az interneten is. Azt azonban ritkán említik meg, hogy megvilágosodása utáni neve, a Sákjamuni Buda mit is jelent. A Buda névről már tudhatjuk, hogy megvilágosodottat, felébredettet jelent, de az már kevésbé köztudott, hogy a sákja (szakja, szaka) szkítát, a muni (munyi) pedig bölcset jelent. A haldokló Budát aggódva kérdezték tanítványai. Mester, visszatérsz még valaha? Nem, barátaim, én most kilépek az élet kerekének forgásából. De ne aggódjatok, tizenkét évvel távozásom után jön majd egy második Buda. Ő pedig sokkal hatalmasabb és bölcsebb lesz nálam. Padmaszambhava, azaz Lótuszbanszületett lett a neve, de hallhattuk még Guru Rinpocseként is. Sok neve közül azonban van egy, ami hozzánk, magyarokhoz közelebb áll, mégpedig a



A királyi központ lapja 7
Sákjasimha, azaz a Szkíta Oroszlán. Igaz, ő a mai Pakisztán területén született, de akkoriban még nem létezett ez az állam, Nepál sem, sőt még India sem. Amiről beszélhetünk: Szkítia. Ezen a hatalmas területen jött létre később a Heftalita Birodalom, azaz a Húna Birodalom, kik saját magukat uar-nak hívták. A hivatalos álláspont szerint természetesen a húna nem azonos a hunnal, az uar pedig kizárt, hogy avar legyen. Álláspontjuk szerint, iráni, török, proto-mongol, de lehet, hogy tibeti. De semmiképpen nem lehetséges, hogy a magyaroknak bármi közük lenne a húnákhoz, uarokhoz. Szerintük. Térjünk vissza inkább eredeti témánkhoz! Nepál 18. századi egyesítése előtt kisebb királyságokból, városállamokból állt, mégis őriztek valamiféle területi egységet. Ez már csak azért is érdekes, mert itt nem beszélhetünk homogén nemzetről, több tucat különböző törzs élt itt együtt, amelyek még nyelvükben is különböztek. Érdekes módon az államalkotó népcsoportok éppen heten vannak, s még érdekesebb számunkra, hogy ebből az egyik törzset magarnak hívják. Igen, magar. Nepáli barátaimat kérdezgettem, mit tudnak a magarokról. Legtöbben szinte semmit, egyikük azonban a következőket mondta. Az iskolában meg kellett tanulnunk az államalkotó törzsek történelmét is. A magarokról például azt, hogy a Délről, a hatalmas birodalomból seregek indultak el, új és régi területeket felderíteni, majd egy jelentős számú ága a seregnek itt ragadt a Himalája alacsonyabb (2000-6000 m) régióiban. Úgy tanultuk, megtetszett nekik a hely, feleségeket találtak itt maguknak, megtelepedtek. Más, magyarul el nem érhető, idegennyelvű források szerint a magarok két fivér révén kerültek erre a területre. Ezek a testvérek aztán idővel egymás ellen fordultak, s a vesztes odébb állt. A magar és a Kash (Thakuri) népnév is utalhat erre, további képzelgésekbe azonban itt és most ne menjünk bele, de további gondolkodásra erősen ajánlom! (Itt kell megemlíteni, hogy a mai Pakisztán területén pedig a Hunza-völgyben a hunzák élnek, akik szintén rendkívül sok vonásban hasonlítanak hozzánk.) A magar nép nemzetségnevei is elég beszédesek, a mai napig használják ezeket, sőt, csakis ezeket. Lássunk néhányat angol átírásban, zárójelben a körülbelüli kiejtése olvasható: Ale (Él), Budha (Buda), Gharti (Kerti), Pun (Pán), Rana (Rána), Roka (Róka közepesen hosszú óval ejtik), Thapa (Tápá), Jhankri (Dzsánkri), Shreesh (Serés), Budhathoki (Budatoki), Garbuja (Gárbudzsa), Purja (Purdzsa), Ramjali (Rámdzsáli), Jugjali (Dzsugdzsáli). Ezeket az előtagokat használják, hogy könnyebben beazonosíthassák egymást, például Tsering Budha-Magar, így tudható, hogy melyik magar törzsből származik a Tsering keresztnevű férfi. A magarokról egyébként készült néhány magyar kisfilm is, ezek az interneten elérhetők. Sajnos ezek sem terjednek ki minden részletre, de ez is sokkal több, mint a semmi. Amit ma tudhatunk, hogy a helyenként megmaradt kopjafás temetkezés mellett, hasonló motívumokat használnak, népzenéjük dallamvilága is ismerős. Magam is évek óta törekszem egy magar-expedicíó elindítására, amelynek keretein belül nemcsak néprajzi, de genetikai vizsgálatok elvégzését is célul tűztem ki. Ehhez azonban évek és hatalmas anyagi háttér szükségeltetik. Nos, időm talán még van, a másik összetevő a nagyobb kérdés. Visszatérve Kőrösi Csoma Sándorra, a róla és útjáról szóló írásokból úgy tudjuk, hogy sosem jutott be Nepálba, miután akko
riban igencsak elszigetelt ország volt, zárt határokkal. Egy alkalommal, nem is messze Katmandutól, azonban érdekes domborműre bukkantam egy öreg templom falán. A zártudvarú épületegyüttes alapvetően hindu imahely volt, de néhány évszázada a buddhizmus, vagyis budizmus követői is helyet kaptak a falakon belül. Talán ez lehet az oka annak, hogy egy, a helyi ábrázolásoktól eltérő fizimiskájú arc köszönt rám a belső udvar egyik faláról, s valahogy rögtön azt éreztem, ez a mi magyarunk. Megkérdeztem hát a helybéli szerzetest, de semmit sem tudott az épület történetéről, különösen nem arról a domborműről. Lehetséges, hogy nem a nagy utazó arcképe van a falon, de mindenképp összecseng azzal, hogy Csoma a budizmus egyik bódhiszattvája, „szentje”, miért ne lehetne akkor akár ő az?
S ha már visszakanyarodtunk a budizmushoz, vessünk még néhány pillantást a Szkíta Oroszlánra, azaz Guru Rinpocsére. Az első meglepetésem vele kapcsolatban az volt, amikor tibeti mesterem így fogalmazott. ...Guru Rinpocse, akit ti ott Nyugaton úgy ismertek Gábriel... A következő pedig akkor ért, amikor jobban szemügyre vettem a második buda ruházatát: hun csizma, köpönyeg, mellvértszerű nyakék, pártás süveg, kackiás bajusz.



Dobogókő
8
Néhány nap múlva elutaztunk Pharpingba, ahol a legenda szerint Guru Rinpocse több mint ezeréves életéből néhányszázat eltöltött, egy barlangban meditálva. A szent hely köré épült kolostor egyik szerzetese szívélyesen tessékelt minket a barlang bejáratához, ahol egy furcsa formájú mélyedésre mutatott, s így szólt. Ez itt a kéznyoma. Valami furcsa érzésem támadt, ahogy vizsgálgatni kezdtem a tenyérlenyomatot a kőfalban. Kerestem a véső nyomait, a turpisságot a dologban. Ázsia azon szegletében is vannak, akik szinte mindenféle trükkre képesek, hogy egy kis pénzhez jussanak, így aztán láttam már „többszázéves” kegytárgyat „made in India” felirattal, „antik” tibeti hangtálat kínai cégbélyegzővel. Szóval gyanakodva vizsgálgattam a tenyérlenyomatot, amikor észrevettem, mi az, ami furcsa érzéseket keltett bennem: hat ujja volt!
Ugyanezen a napon, amikor visszatértem Katmanduba, benéztem egy tea- és fűszerboltba, s miután kiválasztottam kedvenc masala teámat, átnyújtottam a pénzt az eladónak, aki el is vette tőlem, majd tenyerembe szórta a visszajáró aprópénzt a másik kezével, amelyen hat ujj volt. Ácsorogtam még egy kicsit ott a pultnál, s vártam, hogy újra megnézhessem a táltosjegyet. Tényleg hat ujja volt, hüvelykujján csüngött egy kisebb hüvelykujj, amelyet mozgatni nem tudott, de korántsem volt élettelen. Később, miután már többször vásároltam ott, sőt zenéltem és énekeltem is nekik, miután meglátták az instrumentumot vállamon, összebarátkozva teázgattunk a bolt egyik sarkában. Megkérdeztem tőle, tudja-e mit jelent, hogy hat ujja van? Egy pillanatig egyetértően nézett rám, majd hirtelen elvigyorodott és azt mondta, fogalma sincs. Biztos voltam benne, hogy tudja, de a többiek miatt elmeséltem hát, a mi hazánkban, kultúránkban ez szellemi útra való kiválasztottság jele. Volt. Manapság, értsd az elmúlt száz évben mindenképpen, ha ilyennel születik a gyermek, azonnal eltávolítják róla a „felesleges” részt, a plusz csontot. Az utóbbi 40-50 évben a szülő tudta nélkül. Ady még tudta, hogy neki volt egy hatodik ujja, s időnként verseiben is bánkódott miatta. Még aznap este, kolostori szobámba való visszatérésem közben egy kelmebolt eladója nepáli szokás szerint, összetett kézzel köszöntött és hívott be üzletébe. Namaste sir! Jöjjön beljebb, nézze, milyen szép az árum! Kér egy teát? Nem tudtam ellenállni a szívélyes invitálásnak. Az eladó leültetett, s már hozta is a gőzölgő fűszeres tejes teát egy csészében, amit hatujjú kezében tartott!
A legelső feltűnő dolog, amit a fővárosban, Katmanduban vehet észre az idelátogató európai, hogy gyakorlatilag csak lapostetős házaik vannak. Aztán, amikor kiutazunk a nyüzsgő városból, a himalájai falvakban szép szerével találhatunk ismerős struktúrájú épületeket, zsúptetős, zsindelyes tetővel, tornáccal, akárcsak a mi parasztházaink, ezek is vályogból, újabban téglából építtettek. Odabenn döngölt padlóra lépünk, egyszerű, gyalulatlan deszka „bútorok” fogadnak, a mennyezeten a gerendák szabadon, burkolat nélkül függenek, akárcsak a mi hagyományos hajlékainkban. Apropó hajlék! Számos épületbe a mai napig is csak apró ajtón keresztül léphetünk be, számomra, termetem miatt, sokszor különösen nehéz volt „befűzni” magamat rajtuk, különösen a fentebb említett kolostorban, ahol Kőrösi Csoma arcképét véltem felfedezni. Akárcsak a magarok, rettenthetetlen harcosok hírében állnak a gurkhák is, halált megvető bátorságukról, hősies vagy vakmerő rohamaikról szinte az egész világon tudnak. Ezért szerződtette a Brit Birodalom őket, mint különleges katonákat, felderítőket, s az Egyesült Királyság a mai napig is zsoldjába fogadja e nepáli népcsoport katonáit. Kering egy legenda, miszerint a Falkland-szigeteki háborúban, 1982-ben egy maroknyi gurkha zsoldos, miután partra szállt az egyik, konfliktusban érintett szigeten, híres és rettegett késüket, a khukrit előrántva rontottak az argentin megszállók lőállásai felé, amitől ezek annyira megrémültek, hogy mindent otthagyva rohantak el, talán hazáig meg sem álltak. A hivatalos jelentésben pusztán ennyi szerepel: Anglia 75 tengerészgyalogos katonája néhány óra alatt visszafoglalta a szigetet. Nézzük most meg közelebbről, mi is ez a híres-hírhedt fegyver, a khukri! Formáját tekintve furcsa, hiszen görbe ívű pengéjének éppen a belső íve van megélezve, éppen ellenkezőleg, mint a mi szablyáinknál. Számomra akkor vált igazán érdekessé ez a méretes kés, amikor egy, Oroszország területén feltárt, szkíta halomsír leletanyagát meg nem láttam. De hiszen ezek ugyanolyanok! Ezek szerint a ghurkák azt a fegyvert vallják magukénak, amit a szkíták is használtak ezer évekkel ezelőtt! Több mint érdekes!
A csodaszarvasos szentély után a második legnagyobb meglepetés akkor ért, amikor mesterem közölte, hogy látogassam meg a Chenrezig-kolostort, mert az nekem biztos tetszeni fog. Kerítettem hát egy taxit, és felzötyögtünk arra hegyre, ahol a kolostor állt. A kapuban a következő angol nyelvű tábla fogadott: „A KOPAN KOLOSTORBAN: kérem, tartózkodjon a gyilkosságtól, lopástól, hazugságtól, szexuális magatartástól, kábítószerektől, beleértve a dohányt is.” Két gondolat villant belém, amikor elolvastam. Az egyik, hogy no lám, itt bizonyára sok nyugati turista járt már (s ez igaz



A királyi központ lapja 9
is), a másik pedig a kolostor neve: Kopan. Odasiettem egy arra sétáló szerzeteshez, s megkértem, mondja ki a kolostor nevét. Meglepetten nézett rám, aztán így szólt: Kopány! – s mosolyogva továbbment. Újra az a dermedtség vett rajtam erőt, mint csodaszarvasnál, vagy a tibeti kereskedő magyar szavainál. Beljebb sétáltam, vagyis inkább botorkáltam, s közben egyfolytában azon járt az eszem, mibe csöppentem én bele? A szentély és imaterem lenyűgöző falfestményei láttán buzgón fotózni kezdtem, s ekkor újabb érdekességet fedeztem fel, hun csizmák ábráit a szent képek között. Az évek során megkérdeztem néhány szerzetest, miféle okból vannak a csizmák a falon, de túl sokra nem jutottam. Hagyomány! – volt a válasz. A csizmás festménytől kissé arrébb, a másik falon egy ölelkező csontvázpárra lettem figyelmes, lefényképeztem hát azt is, majd az összes falat apránként. Majd később kiderítem, mik ezek, gondoltam.
Az épületet megkerülve csodaszép kertbe jutottam, amely szinte egycsapásra feltöltött a koszos, büdös Katmandu után. Nyírt, zöld gyep, amely a szubtrópusi országban ritkaságnak számít, virágzó bokrok, érdekes formájúra nyírt bukszusok, illatozó cserjék és, ami legfeltűnőbb volt, a csend, amely még titokzatosabbá tette az egész helyet. Tovább haladva egy hatalmas szobor nézett velem szembe, 17 feje 4 sorban négyesével tornyosultak egymáson, s a tetején foglalt helyet a 17. fej. A szobor egy kör alakú medencében állt egy talapzaton. Ő is fényképre került. Egy magaslaton leültem, s a környező hegyeket, a magasabb Himalája-vonulatokat szemlélve elöntött az a fajta béke, ami ritkán látogatja meg az embert. Így teltek el órák, csendes meditációban, s talán sosem ért volna véget, ha egy kéz lágyan meg nem érinti vállam, s a hozzá tartozó szerzetes nem figyelmeztet, hogy mennem kell, mivel a kolostor hamarosan bezárja kapuit. Az időzítés jó volt, semmi kedvem nem volt sétálni, szerettem volna még ebben az állapotban maradni hosszan, s a zárórára idegyülekezett taxik egyikébe beültem. A Fehér Kolostorba, kérem! – mondtam halkan a sofőrnek, aki visszakérdezett. Chabahil vagy Bodhnath? Mi? Csabai? – kérdeztem hangosan és meglepődve, mert így
ejtette a taxis. Később megnéztem a térképet, s akkor láttam csak, hogy van leírva. Másnap meglátogattam „Csabait”, de „csak” egy 2200 éves sztúpát találtam ott és hatalmas autóforgalmat (még hatalmasabb szmoggal) mellette. Mikor visszaindultam, betértem egy könyvesboltba, s vásároltam egy kis tájékoztató füzetet Hindu és buddhista istenségek és kegytárgyak címmel.



Dobogókő
10
Kolostori szobámba visszaérve tanulmányozni kezdtem a kis könyvet, s megtaláltam benne a táncoló-ölelkező csontvázpárt.
Ők fogadják a túlvilágba lépőket, írta a könyv, a nevük Chethipathi. Csetepaté?! Ó deszép szimbolikus ábrázolás is ez! Hogyan is tudnánk jobban ábrázolni a csetepatét, veszekedést, mint egy női és férfi csontvázpárral! Tovább lapozgatva megtaláltam a 17 fejűt is, az ő neve Mahasamber. Micsoda? Magasember?! Kezdtem úgy érezni magam, mintha valami tréfa lenne az egész, vagy csak egy álom, amiből felébredve rájövök majd, micsoda butaság volt ez az egész. De nem. A könyv tele volt hasonló figurákkal és nevekkel. Egyik kedvencem az a segítő démon, amely csak egy fejből áll, egyes ábrázolásokon két kézfej nő ki az álla alól, amelyekkel egy tekergő kígyót tart, s hegyes fogaival éppen e csúszómászót készül szétharapni. Az ő neve Chepu. Csepűrágó, gondoltam, s azóta is így hívom. Hosszan lehetne még sorolni az érdekes „véletleneket” (talán későbbi számokban még folytatjuk), elsőre azonban ennyi is elegendő gondolatébresztőnek. Emlékezzen a kedves olvasó, hogy rengeteg kérdés vár még bizonyításra. Tehát munkára fel!
A KÉT HOLLÓS KÖNYVESBOLT PROGRAMJAI
ARADI LAJOS előadása: január 3. kedd, 18 óra: Pálosok A-Z-ig – Az alapítás kora
BOGÁR LÁSZLÓ előadása: január 9. hétfő, 18 óra: Napi tények és következtetések – élet a globalogazdi portáján
ANDRÁSFALVY BERTALAN előadása: január 10. kedd, 18 óra: Az ártéri gazdálkodás a magyarság múltja, és jövője
PAP GÁBOR és SZÁNTAI LAJOS közös előadássorozata: január 13. péntek, 18 óra: A mi
Ótestamentumunk – igemagyarázat népmeséink alapján. PAP GÁBOR: A népmese a magyar népi
műveltség háromrétegű világképében. A halleány (Illyés Gyula 77 magyar népmese) és A szegény halász és a nagyravágyó felesége (Illyés Gyula: 77 magyar népmese)
SZÁNTAI LAJOS előadása: január 16. hétfő, 18 óra: Az előadás címe egyeztetés alatt!
KISS MAO-TUN ISTVÁN előadása: január 17. kedd, 18 óra: Keletkutatóink – Zajti Ferenc
dr. TÓTH ZOLTÁN JÓZSEF előadása: január 20. péntek, 18 óra: „Bajban a világ, ha megint újra messze száll...”
RAFFAY ERNŐ előadása: január 24. kedd, 18 óra: Nemzetgyilkossági kísérlet – Trianon a kulisszák mögött
KALÓ IMRE borkóstolóval összekötött beszélgetése: január 25. szerda, 18 óra: Magyar szőlő- és borkultúra a Kárpát-medencében.
SZÁNTAI LAJOS és PAP GÁBOR közös előadássorozata: január 27. péntek, 18 óra: A mi Ótestamentumunk igemagyarázat népmeséink alapján. SZÁNTAI LAJOS: Mirkó királyfi (a meselemzés címe változhat!)
BOGÁR LÁSZLÓ előadása: január 30. hétfő, 18 óra: Napi tények és következtetések – élet a globalogazdi portáján
OBRUSÁNSZKY BORBÁLA előadása: február 2. csütörtök, 18 óra: Keleti népek őstörténete (Szibériai népek régészete é története)
BORN GERGELY előadása: február 3. péntek, 18 óra: A Kettős-Isten és misztériumai.
SZÁNTAI LAJOS előadása: február 6. hétfő, 18 óra: Az előadás címe egyeztetés alatt!
ARADI LAJOS előadása: február . kedd, 18 óra: Pálosok A-Z-ig – Pálosok és Anjouk
PAP GÁBOR és SZÁNTAI LAJOS közös előadássorozata: február 10. péntek 18 óra: A mi Ótestamentumunk – igemagyarázat népmeséink alapján. PAP GÁBOR: A népmese a magyar népi műveltség háromrétegű világképében. A sárga kicsi kígyó (Benedek Elek: A vitéz szabó legény) és A sündisznó (Benedek Elek: Többsincs királyfi)
KISS MAO-TUN ISTVÁN előadása: február 14. kedd, 18 óra: Lovagkirályaink (1. rész) – I. (Bajnok) Béla
OBRUSÁNSZKY BORBÁLA előadása: február 16. csütörtök, 18 óra: Keleti népek őstörténete – Nimród utódai a Kaukázusban



A királyi központ lapja 11
„Tisztelettel ajánlom ez írást Dr. Rekettyés Mária történész asszonynak, a történettudományok kandidátusának, a Magyar Pálos Rend kutatójának”
a szerző
„Minthogy az idő mulandósága nem engedi meg, hogy emlékeink kincsestárát sokáig őrizzük, mert mindnyájunkat elragad a halál, azért régi szokás az eseményeket az írás tartósságára bízni, nehogy az elmúlt idők történetét nem ismerő kor bizonytalanul tévelyegjen.” Ezekkel a szavakkal kezdi Gyöngyösi Gergely (14721545) pálos atya, rendfőnök munkás életének főműveként ismert pálos rendtörténeti krónikáját. Illesszük e fénylő gondolat-gyöngyöt szívünk bíbor vánkosára, s féltve őrizzük egy kicsinyke időig! – Mint kapott kincset én meg nem tarthatom, Gergely atya tanácsát követve, a bizonytalanok, s tévelygők kezébe adom pálos atyáink történetét. Mielőtt rátérnénk a rend történetére, ha csak néhány tollvonással is, de fel kell vázolnunk Hungária történelmének azt a szakaszát, amely életre hívta. Korai krónikáink, történetíróink IV. Béla (sz. 1206, ur. 1235-1270) uralkodói korszakáról szűkszavúan tájékoztatnak. Az ő uralkodása alatt történt, hogy a jól előkészített mongol invázió, Szubutáj hadvezérletével, három irányból zúdult rá az apostoli Magyar Királyság területeire tűzzel-vassal pusztítva falvait, vetéseit. A király a Seo (Sajó) folyónál lévő Mohinál ütközik meg a főerővel 1241. április 11-én. Vereséget szenved a nyugati hatalmak által magára hagyott keresztény sereg, a királyt kimenekítik a csatából hű emberei. A tatárok a következő év nyarán elhagyták Hungáriát. A krónikák megjegyzik, hogy az ország lakosságában nagyobb pusztítást végzett az éhhalál, mint a tatárdúlás. IV. Béla az ország újjáépítésével foglalkozik, kővárakat emel, ekkor válik a leromlott budai vár Óbudává és tőle fél magyar mérföldnyi távolságnál közelebb, felépíti Új Buda várát. A Pilis déli szegleténél, a Pesti hegy – ma Szent Gellért-hegye – közelében, a Duna jobb partján lévő várhegy déli ormán elkezdődik a pesti kővár építése, betelepítése 1255-re válik teljessé. Az országépítés idejére ránehezedik a folytonos fenyegetettség érzete, amelyet a keletről érkező mongol veszedelem hordoz magában. Ezt a lélektani helyzetet használja ki a római hit bástyáinak megerősítésére, a lelkek fölötti hatalom kiteljesítésére és teljes ellenőrzésére. Magyarország területén is folytatódik az inkvizíció. Üldözik a régi, magyar-szkíta írásbeliséget. Begyűjtik, és megsemmisítik a rováskönyveket, táblákat, botokat. A régi, hermetikus tudás birtokosait, a gyógyító embereket, asszonyokat vonják sorban vizsgálat alá. Ezek a vizsgálatok minden esetben a halál valamilyen vállfajával végződnek. Ebben a tevékenységben a Domonkos rendiek járnak elöl, mint szent inkvizítorok, lelki atyák, gyóntatók, pápai legátusok. IV. Ince pápa Magyarországra, mint leendő hűbérére tekint, gyanakvással figyeli Béla király kelet felé forduló diplomáciáját, számon kérő pápai leveleire sok esetben, a király, magyarázkodásra kényszerül, - még a titkos diplomáciai tárgyalások anyagát is
megszerzi a Szentszék, ha kell a kiátkozás fegyverének élét fordítva az azon résztvevő tolmácsok ellen. – Utalhatunk itt IV. Sándor pápa 1259. 10. 14. - i keltezésű levelére, amelyben óvja IV. Bélát, hogy a tatárok szövetségi ajánlatát elfogadja és gyermekét mongol nővel házasítsa, de a tatárok ellen katonai segítséget nem tud adni. – A római hit dolgában kiteljesedő, gyanakvásokkal és besúgásokkal terhes, halált termő korszakról hív képet ad a Kassai Kódex néven ismeretes könyv 1227- 1489-el záruló Liber Inquisitorum c. részének jegyzőkönyv – gyűjteménye.
A PÁLOS RENDRŐL
A pálosok rendjével kapcsolatosan kiemelten jegyzik meg minden egyes alkalommal, amikor szóba kerül, hogy az egyetlen magyar alapítású szerzetesrend, amely napjainkig fenn maradt. Nem érthetünk vele egyet, hiszen tudomásunk van arról, hogy a korai Árpád-korban léteztek magyar királyi alapítású szerzetesrendek, lovagrendek. Gyöngyös környéki mondai hagyományban őrződött meg a IV. Béla király úr atyjának, Turul-nembéli II. András király úrnak, akit jeruzsáleminek mondanak, és a „Szent Sír Őrzői” néven alapított volt hadfiakból szerveződött szerzetesközösségének emléke. Magát a történetet Szántai Lajos a „ A Két Hollós - Mátyás király és a Pálos Rend” című könyvének a „Sólyom-rend” nevezetű fejezetében ismerteti, elemzi. Ennek rövid foglalata: II. András király egy ízben a Mátra rengetegében vadászik szeretett sólymával, gyönyörű madarával. A király úr röpteti, ám a sólyom, egy villanás alatt, eltűnt volt éles tekintetű szemei elöl. Vizsla tekintettel keresi-kutatja, s nem látja hűséges vadászmadarát. Várakozik reá szomorú szívvel, szorongó kebellel. – Talán, visszatalál! – reményli. Alászáll a nap a nyugati végeken, árnyék borul a világra. A király csak várakozik. Napot csillagos éj, éjt fényes nappal követ. Andrást országos ügyek várják palotájában, de ő nem mozdul. Bár kísérete mindenhol keresi a sólymot, nem találja. Idő telik. Egyszer csak felbukkan előtte régi hűséges vitéze: egy Gábor nevezetű szerzetes, hírét veszi a király nagy bánatának és felteszi magában, hogy a felséges úr vadászmadarát felkutatja, elviszi hozzá. Hat nap, hét éjszaka keresi, mire megtalálja őt. Nagy a király öröme, amikor meglátja elveszettnek hitt sólymát, s azt mondja Gábornak, kérjen bármit jutalmul. És mit kér Gábor atya? Aranyat, ezüstöt vagy kőpalotát Budán? - Nem. Engedje meg a felséges király úr, hogy volt vitéztársaival együtt, akik a szent élet útján kívánnak járni s elmélkedő, Istennek tetsző életet élni, közösséget hozhasson létre, s építtessen számukra rendházat. II. András ígéretéhez híven kolostort alapít Gyöngyös környékén a „Feltalált Sólyom Ünnepe” tiszteletére. A másik állítással, mely szerint a magyar pálos rend ma is jelen van Magyarországon, azon az egyszerű oknál fogva nem érthetünk egyet, mivel tudomásunk van róla, hogy a Boldog Özséb volt esztergomi kanonok által alapított kontemplatív szerzetesrendet, melynek munkásságát két nagy történeti korszakra oszthatjuk, II. József Habsburg császár (1741-1780-1790), Magyarország
Szürkebarát, fehérbarát...
A magyar alapítású pálos rend története
VETRÁB JÓZSEF KADOCSA



Dobogókő
12
koronázatlan királya 1786. év telén rajtaütésszerűen feloszlatta, vagyonát elkoboztatta.
A REND ALAPÍTÁSA
„Szent a kereszt jegye rajta, Özséb keze klastromot épít Esztergom mellé, hegynek orma fölé.”
Az alapító atya Özséb esztergomi kanonok tiszta életű, jámbor egyházi férfiú a Pilis központi részén épült királyi székhely várában ISTER.GAM.-ban szolgál, míg kelet felöl a békétlenség vészt hozó felhői gyülekeznek sárga vihar ígéretével. Özséb kanonok jó szívvel vendégli a hajlékába lépő, s a környező hegyek barlangjaiba húzódott remetei magányt kedvelőket, jó gazdaként beszélget velük. – Amikor kitör a forgószéllel társult vihar, s eléri Esztergomot, a várat elhagyván volt vendégeihez csatlakozva éli azok egyszerű életét. Először ideiglenesnek gondolva ez életformát, - csak amíg a békesség angyala újra ellátogat Hungáriába. Azonban Isten úr látomással ajándékozta volt meg őt, mely által küldetést bízott reá. Történt egy csillagtalan éjjelen, midőn felhők takarták a holdat, hogy a barlang rejtekében, legmélyebb imájából felriadván Özséb felegyenesedett. Hangot hallott? Sugallatot? Vagy másféle késztetés szökkentette talpra? – kilépett a barlang elébe, az andezit sziklapárkányra. Elsőbben letekintett a sötétben rejtező, végtelen, halk morajlással elfutó széles folyóra: a Dunára, majd a túlpartján emelkedő, hullámzó, borzas hátú hegyek tengerére; a Pilis erdőségeire. És...akkor imbolygó fénypontokat, sugárzó fénymagokat látott szerte-széjjel, amelyek egymás felé törekedtek, beutazták a teret, s végül egyetlen tűzoszloppá egyesülve hatoltak az égbe, összekötve az anyagi és a szellemi világot. Ez a misztikus élmény késztette őt arra, hogy összegyűjtve a remetei életet élő, kegyes atyákat egy közösségbe, hat társával megalapítsa e rend első, főmonostorát, amelyet később több rendház építése követett. Ezért mondhatjuk el azt, hogy a pálos rend bölcsője a pilisi királyi központ kellős közepén ringott ott, ahol „Magyarország szíve dobogott és dobog ma is. - Földünknek szív csakrája.” Innen indult és teljesedett ki az akkor ismert földrész szinte minden országába eljutó pálos eszme szerzetes közösségei révén. No, de még csak a születését észlelhetjük. Nézzük meg hogyan ír erről Gyöngyösi Gergely: „Özséb testvér, az istenfélő ember, a remeteség kiváló kedvelője, a hármas barlang közelében, ahol hat társával lakott a forrás mellett, a Szent Kereszt tiszteletére (amelynek erejével az emberiség ősi ellenségének minden cselszövése meghiúsult) megalapította a Rend Főmonostorát. Itt erényekben és vallásosságban gazdag, életszentségben föltűnő, testileg sápadt és lesoványodott állapotban, de minden dolgában alázatos, józan és szerény életet élt.” Ugyanakkor ezt az alapítást ily’ módon énekli meg Fráter Varsányi István:
„Egykor az úttalan erdőt járva-kutatva az atyáink Sziklafalak mentén néhány kicsi házat emeltek, Szétszórt barlangok mélyét is jól kikutatták. Itt a kegyes remeténk s papi férfi, Özséb, alapítja Végre a rend házát, s a keresztnek szent neve címe. Lassan a testvérek barlangjukat elhagyogatják, S kezdenek együtt szigorú szent zárdai életet élni.
Innen terjedt szét a világon Pál remetének Rendje: amelyben az erkölcs és ruha folttalan egyként Így lesz majdan a kis forrásból nagy folyam árja.”
Vajon – merül fel az emberben a kérdés – mit kerestek a pálos atyák az úttalan pilisi rengeteget járva? Milyen tűz égette lelkükbe e feladatot? –Egyre többen ismerik fel a Pilis szakrális szerepét, népünk lelki megújulásának helyszínét, keresik az ősfák lombozata és a cserjék vesszei alá rejtező romvárosaink helyét, s a hozzájuk vezető rejtett utakat kutatják. Nem a megalitikus építmények maradékainak lenyűgöző formaisága, óriási falszakaszai, oltárhoz vezető - mai ember számára meg nem léphető – lépcsőfokai vonzzák a magyar lelket, hanem a kőbe rejtett üzenet. Régen sem volt ez másként, a Pilist újra és újra fel kellett fedezni. Krónikáink leírják; hogy a hunok, vagyis magyarok első bejövetelekor a Kr. u. IV. század utolsó negyedében, a Pilisben régi korok városainak romjait, lepusztult emlékeit találták. Ezeket a romokat, városokat Attila nagykirály megújítatta és székhelyét itt a Szikambria nevű várban állítja fel, amit később a magyarok Budának, a németek Edtzilburgnak, Attila városának hívnak. A második bejövetelkor, amit a Kálti Márk fehérvári kanonok által írt és rajzolt, színezett és aranyfüsttel futtatott iniciálékkal ellátott Képes Krónika (1358) a Kr. u.-ni VII. század végére jelez, Árpád vezérlőfejedelem itt kel át a Dunán a szobi révnél, az Ipoly torkolatánál és bevonul magyarjaival Attila király városába, megújíttatja, és székét itt állíttatja fel. Tudjuk, és ismerjük azt, hogy az Árpád-házi királyaink életének mozzanatai, koronázási szertartásai, szakrális vadászatai a Szakrális Apostoli Magyar Királyság központjához: a Pilishez kapcsolódnak. Tekintsük csak meg a Képes Krónika képi ábrázolásait ahhoz, hogy e mondat valóságtartalmát igazolhassuk! Gondoljunk itt Géza és László herceg miniatúrájára, amelyen a váci szarvas jelenést örökítette meg a Krónika szerzője, vagy III. Béla koronázására, mely’ ábrázoláson a háttérben egy piramis-hegy látható, avagy gondolhatunk I. Béla Dömösön bekövetkezett szerencsétlen halálára, vagy Álmos herceg SEG.SARDi (szekszárdi) kolostor alapítására, amelynek helye szintén a Pilisben volt. A legendák szerint a Pilisben lévő, ősi város alapítója az első szkíta királyfi, PÁL, (ógörög forrásokban Pálosz) SZKÍTA (Szkütosz) király fia, NAP (Naposz) fivére, itt a Nyugati Szkítia szívében a Pilisben alussza örök álmát. Vajon IV. Béla uralkodása idején a magyar pálosok váltak a Szent Sír Őrzőjévé? Ők azok az előkelő származású nemes ifjak, akik rangos életet, családot odahagyva, szürke, majd fehér szerzetesi ruhát vesznek és egyedül az Úrnak, s általa keresztül, szolgálják népük szellemiségét, hagyományait, továbbá az ebben az időben már a szent jelzővel illetett, s tisztelt koronát. – A Szentkoronát. Nem a tűzi zománcozott apostoli, az egy Istent két személyben megörökítő, és a magyarok Boldogasszonyát, I. István óta az ország királynőjének képét viselő rendkívüli finomságú színarany pártás, ékköves beavató koronát, amelyet legutóbb a IV. Bélaként trónra lépő Turul-nembéli király koronázásakor láthattak a koronázó nemzet tagjaiként Fehérvárott. - Nem. Azt a koronát, amely elvont módon személyesíti meg Isten szép elgondolását a magyarságról, a néki adatott egyenlő jogokról, a megélhetését biztosító földről, vízről, hegyeik gyomrában rejtező ásványkincsekről, az Ő nevében hozott törvényekről, az uralkodóról és a nemes nemzetről, melynek egyike sem törhet a kizárólagos egyeduralomra.



A királyi központ lapja 13
Nehéz helyzetbe került Magyarország ebben - történelme során nem először – a kiélezett helyzetben. Kelet felöl a mongol hadak fenyegetése, bosszúhadjárat Hungária, a magyar állam eltörlése céljából. A nyugati gyepük felöl Harcias Fridrich herceg, Ausztria uralkodója támadja a királyságot abból a célból, hogy magyar területeket csatoljon birtokához. Az ország testén belül az inkvizíció révén erősödik a pápai befolyás. A király úr családján belül is hatalmi csoportulások, és harcok bontakoznak ki. A tehetséges hadvezér és trónörökös herceg, István, háttérbe szorításán ügyködik a bizánci politikában jártas anyakirályné, Laszkarisz Mária és Anna leánya az általuk könnyen befolyásolható, jólelkű, jámbor ifjabbik herceg, Béla trónig vezető útjának egyengetése érdekében. A Sárospatakon tartózkodó ifjabb királynét, Kun Erzsébetet, István feleségét elfogják, és rabságba vetik, Istvánt az erdélyi Feketehalom várába szorítják, béke követét, kit apjához külde, elfogák, és halálra kínozták volt a IV. Béla királyt képviselő nádor: Keményfia Lőrinc katonái. István ifjabb király, a keleti országrész ura segítségére felmentő sereg érkezik a vár alá Panyit ispán vezérletével, később apját, a királyt, békéltetni indul, de Isaszegnél haddal támadnak reá. Ebben a csatában válik világossá számára, hogy elszántan az életére törnek, hárman támadnak reá egyszerre, s lándzsavas hegye üti át, kevéssel kerülve el a combját, lova nyergét. István kibékül atyjával húga Szt. Margit közbenjárására, ám ez alól anyja, és Anna nővére fondorlatosan kivonja magát. Olyannyira ellenséges a viszony, hogy Béla király, közvetlenül a halála előtt (1270. május 3.), családját II. Ottokár cseh király oltalmába ajánlja. Anna hercegnő, Rasztiszlav herceg özvegye, leányához és vejéhez, Ottokárhoz menekül Prágába, az Árpád-ház kincseivel, amelyek még Attila királytól származtak. A pálosoknak eredeti céljaik elérésére óvatos lépéseket kellett tenniük.
A PÁLOS REND BEJEGYZÉSE ÉS MEGERŐSÍTÉSE
A Pálos Rend névadója közel egy évezrede halott, amikor a XIII. század közepén a Pilis szívében, valószínűleg királyi jóváhagyással, megalakul a szerzetesrend, mivel regula nélkül nem működhet, Özséb testvér Szent Ágoston szabályait kéri Rómától, ám ezt azonnal nem kapja meg. És itt lép előtérbe a harmadik Pál. Paulus Episcopus Vespremiensis, azaz Pál Veszprém püspöke. Orbán a római szentegyház főpapja őt bízza meg a pálosok anyagi helyzetének, a létfönntartáshoz elengedhetetlenül szükséges javak meglétének kivizsgálásával. A veszpémi Pál püspök ad nékik életrendet; vagyonuk nem lévén; - „ mint engedélyezett társulat a remete életmód szerint szolgálják az Urat mindenben...Időnként választott rendfőnöküket be kell mutatniok a megyéspüspöknek, akinek szent zsinatára évenként minden kolostorból két-két testvért kell küldeniök, hogy átvegyék a szent zsinat üdvös intelmeit és határozatait, s azokat kötelesek megtartani...Lakóhelyeik számát nem növelhetik” – és itt felsorolja az 1263-ban kiadott püspöki levél az engedélyezett rendházakat: „Pilup-sziget, Szent Ilona, Szent Mária Magdolna Kőkúton, Szent Jakab a Bakonyban, Szent Erzsébet Ideg-szigeten, Szent Imre Badacsonyban, Szent Mária Magdolna az Örményes melletti szigeten, Eleken, és Szent Domokos Szakácsiban.”
Ezek a rendházak kiegészülnek Benedek veszprémi püspök 1291. évi megerősítő levelében az alábbiakkal: „Szent Kereszt
egyháza a Pilisben, Szent László Kékesen (ma Pilisszentlászló) és Pilup szigete (a Pilisszentkereszt közeli Holdvilág-ároknál).”
Gyöngyösi Gergely rendfőnök írja rendtörténetében, hogy 1263-ban Özséb provinciális testvér, néhány testvér kíséretében Rómába ment és IV. Orbán pápától kérte Szent Ágoston szabályainak engedélyezését. – És itt megjegyzi; – „Azt mondják, Aquinói Szent Tamás is segítségére volt a pápai udvarban.”
REMETE SZENT PÁL SZEMÉLYÉRŐL
Thébai Szent Pál (Kr.u. 228-341) az egyiptomi Thébában született egy olyan vallási közegben találta magát, amelyben együttesen volt jelen az egyiptomi vallás, a görög-római vallás és ugyanakkor a korai kereszténység gnosztikus vallási irányzatainak összessége. Szülei gazdag thébai kereskedők voltak, egyes kutatók szerint hun gyökerekkel bíró családfával. Tizenöt éves ifjú ember, amikor elveszti szüleit. Az önjelölt örökösök kiforgatják vagyonából. Elhagyván a várost a Nílus túlpartján nyer oltalmat a Királyok völgyében, ahol az egykori birodalom uralkodói nyugszanak sziklasírjaik lezárt üregeiben. Remete Szent Pál lelkileg és testileg a királyi központhoz kötődött, az Ó-Thébához, a fáraók szent uralmi központjához és annak is a Thot isten uralta Holtak városához. Imával, böjtöléssel és aszketikus életvitellel kerülte el a keresztényüldözést barlangja rejtekében. Hermetikus, egyetemes, misztikus tudásra tett szert hosszú élete alatt. Hitbéli működéséről nem sokat tudhatunk, ám életéről Szent Jeromos tudósít hagiográfiai (szentek élete) művében, amely ismert olvasmánnyá vált különösképpen az első ezredév tájékán.
ELSŐ REMETE SZENT PÁL TESTEREKLYÉJE
E szent tisztelete általánossá válva földi maradványai nagy értéket képviseltek az egyháziak számára. Thébai Remete Szent Pál romlatlan testét, melyről hiányzott a fej, a sikeres velencei hadjárata (Kr.u. 1381), és azt követő turini békekötés feltételeként megjelölve, hozta haza Budára, a Magyar Királyság jeles városába, ezt követően viszik fel Demeter esztergomi érsek vezetésével Budaszentlőrincre, amely oly közel feküdt Buda városához, mint mondják; – „Budaszentlőrinc a várostól nyugatra feküdt. Falai naphosszat napfényben tündököltek Buda felett. Alkonyatkor a kolostor tornyainak karcsú árnyékát egészen a városig vetette a lenyugvó nap... A hatalmas, a Mátyás-templommal vetekedő templomot - tornyait is becsülhetjük ötven-hetven méter magasnak pazarul épített oldalkápolnák sora övezte. Közülük a legdíszesebb a Remete Szent-Pál kápolna volt. Ebben a Nagy Lajos korából származó ereklyéket őrizték. Ez a kápolna a XV. századtól híres búcsújáró hely volt. A pálos kolostor - Hadnagy Domonkos leírása szerint (1507) – csodás gyógyulásoknak, rabokért való hatásos imáknak színhelye.”
Nagy Lajos (Ludovicus Magnus) Czilling gróf budai kőházát, amelyet az időben közönségesen (köztudott értelemben) palotának hívott a magyar nép a budaszentlőrinci főkolostornak adományozta, hogy veszedelmes időkben ott őrizzék Szent Pál testét. A pálosok rendtörténetének krónikája erről az eseményről így számol be: „Ugyenez a király (I. Lajos) megígérte a nemrégen alapított Nosztrán (Mária Nosztra) az egész konvent hallatára,



Dobogókő
14
hogy ha a mindenható Isten Remete Szent Pál érdemeiért a velenceiek fölött győzelemre segíti, akkor ennek a szentnek a testét nekik ajándékozza. Ezt hallva a szent és tiszteletre méltó Lukács testvér prófétaként így válaszolt: „Ó, legyőzhetetlen fejedelem! Bízom az Úrban, hogy fogadalmadat biztosan megvalósítod, és az ajándékkal, amit kívántál, fogsz visszatérni.” Fogadalmául a király a kolostor előtt egy hársfát ültetett, mely azután kizöldült.” Gyöngyösi atya megjegyzi, hogy a fa törzse – mintegy 150 esztendő múltán – ma is meg van, s Lajos király fájának hívatik. Ugyan ebben a pálos rendtörténeti krónikában jelentik az 1522. év történései között, hogy II. Lajos, Magyarország és többek között Csehország királya Prágába ment és eszébe idézvén a pálos atyák állhatatos türelemmel időről-időre eléterjesztett kérését, hogy a csehországi Karlstein várában – ahol a cseh koronát is vigyázták – őrzött ereklyék közül hozza haza Magyarországra Thébai Remete Szent Pál fej ereklyéjét. A királyi látogatás fényes külsőségei közt a cseh mágnások meg is ígérik, hogy kiadják királyi parancsra az ereklyét, azonban mindezt csak színlelik és a fejeken, mert több fejereklye is van náluk, lévő feliratos kendőket kicserélik, hogy megtévesszék a fiatal (ekkor 16 éves) uralkodót. A sors kegyelme folytán egy idősebb pap figyelmezteti Lajost és elmondja néki azt, hogy melyik kendő alatt keresse Szent Pál fejereklyéjét. A magyarok királya Szent Anasztázia kendője alatt talál rá. A nyakszirten, cseh nyelven a következők olvashatók: „Első remete Szent Pál feje, aki Buda közelében fekszik.” A király magához öleli, és sebbel-lobbal Budára hozza. Egy ideig magánál tartja. 1522. pünkösdjének második napján, Simon zágrábi püspök vezetésével, a pálos atyák koszorújában, a király és a királyné vezette ünnepi körmenettel, viszik fel a szent fejét Budáról Budaszentlőrinre a pálosok főmonostorába, hogy egyesítsék annak testével, de az egyesítés nem sikerülhetett. Lássuk, mint írja a krónika: „De mert a szent fej más nemzeteknél, a cseheknél, vagyis a huszitáknál is hányódott sok éven keresztül, száznegyven évig, akik nem a szükséges körültekintéssel őrizték, sőt illetlenül bántak vele, ezért nem maradt meg olyan sértetlenül, mint a test Magyarországon, hanem a haját, szakállát és a bőrét lehúzták, úgyhogy csak a koponyáját hozták haza.”
A magyar mitikus történelem ismerői jól tudták, hogy amennyiben sikerül a nagy becsben tartott szent fejét egybeforrasztani annak testével Magyarország sorsán fordíthatnak egy keveset. Tudták, hogy a nemzet válságos, sok szenvedéssel járó válságos időszakot fog átélni a közeljövőben, hiszen egy Istentől való szakrális uralkodói renden alapuló, működő szkíta királyság elpusztításával szabad teret nyerhet az anyagelvű, abszolút hatalomra törő humanizmus álcája mögé rejtező önző önkény.
A JÓSLAT
Az ország eljövendő sorsáról képi jövendölés készült még az utolsó, teljes értékű jogérvényesen koronázott szakrális magyar király Mátyás (1442-1464-1490) idejében, aki igazságosnak és Hunyadinak is ismert mind közönségesen. Heltai Gáspár írja krónikájában a következőket Vitéz János esztergomi érsek palotájának bemutatását illetően:
„Azon palotában az egyik hosszú falon renddel szépen mind megíratta vala szép és drága festékekkel mind a magyaroknak őseket, a scithiai hercegeket, annak utána a királyokat. Nem íratta va
la kedig a királlyoknak képeit csak Máttyás királyig, mikoron ő élt, hanem Máttyás király után is egynyíhány ablakot íratott meg, mellyet valami prognostikomból, avagy a csillagoknak járásából vött jövendőmondásból, és úgy akarta az ő utána valóknak azok a képek által jelönteni, mi volna jövendő ez országban. Az első ablakban Máttyás király után íratta vala egy király képét, mintha egy király ülne egy zsedcel (szecel - karosszék) székbe behunt szömekkel, ki szunnyadoznék, és kevés gondot viselne az országnak dolgaira. Evvel jelentötte, hogy Máttyás király után egy király volna jövendő, ki nem sok gondot viselendő az vólna az országra. És úgy lőn. Mert László lőn király, ki igen tunya és lágy ember vala. És mikoron új hírt hoznak vala néki, hogy a törökek kárt töttenek, és imeszt és amaszt az várat vették meg, ő nem indul vala ezen, hanem lágy beszéddel mondja vala: dobrsi, dobrsi. A második ablakon íratott vala egy király képét, és annak lábai alatt tüzet íratott vala, melly környül embereket sitnek vala nyársokon. Evvel e képpel jelentötte a szegény Lajos királyt, hogy az is csendesz király lönne, és hogy az ő üdejébe támadandó vólna a keresztes had. Az harmadik ablakba íratott vala két mezítelen embert, kik küsszednek vala az magyari koronáért, mellyet, az ő lábok alá megíratnak vala. Evvel e képpel azt jelöntötte, hogy János király és Ferdinánd király jövendők volnának az országért. És úgy lött. Mert annyira veszédének egymással a királyi birodalomért, hogy majd mind a kettő mezítelenek maradának mind országostól. Az negyedik ablakba íratott vala egy haragos oroszlánképet, melly a földen fekszik vala, és a két első lábának körmeiben tart vala egy koronás pattyalatot (patyolat - finom szövet). Evvel e képpel aszt jelenté, hogy a török császár fogná elfoglalni az magyari királyi birodalomnak méltóságát, és hogy aszt kezdené bírnyi mindvégig. Mert ez ablak és kép után nem lőn több ablak, sem több írás, hanem ez vala az vége. (Eszt is jedzethette, hogy egy hatalmas király támadandó volna, ki végre elrontandó volna a török birodalmát.) úgy tetszik, hogy ez is betellyesedett, mert egynyíhány esztendeje vagyon immár, hogy mind Buda, - a mü királyi székünk -, mind Fejérvár, a koronázóhely elköltenek tőllünk.”
A PÁLOS ATYÁK CÍMERE ÉS JELKÉPRENDSZERE
Korban legrégebbi ábrázolása Erdélyben található. A XIII. században épült vízaknai katolikus templom homlokzatán jelenik meg. A lekerekítet pajzsot függőlegesen két mezőre osztó, négy irányba ágazó gyökerű, erős tölgyfával, melynek dús lombozatában egy holló látható csőrében gyűrűvel. A fa törzsét két oldalról egy-egy ágaskodó, kiöltött nyelvű oroszlán támasztja ellentétes oldali, hátsó lábaikkal egy-egy gyökéren állnak. E címer szimbolikáját Legszebben Rekettyés Mária fogalmazta meg, tömören, lényeglátóan, ezért ide idézem szavait: „A címer úgynevezett „mesélő” címer. A lombos fa egyben életfa, vagy világfa, átjáró a világok között, átemeli, vagy átvezeti a lelket az egyik világból a másikba. Jelképezi a gyökerek világát, a Föld mélyét –majd az „átmeneti” vagy földi világot és a lombkorona a felszabadult, magasabb világok kiteljesedését jelzi. Egy egységes, kontemplatív „utat” mutat, amit a szerzetesnek végig kell járni. A lombos fa a későbbiekben pálmafa alakot öltött, ami az ókeresztény szimbolikában a paradicsomi élet fája, jelképezheti



A királyi központ lapja 15
magát Jézust is, mert a vértanúság és a halhatatlanság jelképe is egyben, de az egyházat is jelképezheti. A fára ágaskodó oroszlánok egyértelműen napjelképek. A királyi művészetet gyakorlók szimbolikája. A fa ágai közt holló, csőrében egy gyűrűt vagy korongot tart. A holló a középkori alkimisták elfogadott jelképe volt, az anyag transzmutációjára utalva. Jelen esetben a lélek átváltozását, átlényegülését hivatott jelezni a keresztény szimbólumrendszerben. Jelzi még a boldoggá avatott lelkeket is. A holló csőrében látható gyűrű a hithűséget szimbolizálja. Valószínűsíthető, hogy az eredeti címerben a korong v. cipó (utalva a thébai Szent Pál legendára) jelenti az élet kenyerét. Átvitt értelemben jelenthet napkorongot is, ami az isteni fény által való „megvilágosodást” jelzi. Szembeötlő tény a hasonlóság a pálos holló és a Hunyadiak hollós Corvin címere között. A Hunyadiak családi legendáján túl egy értékrendet tükröz a két címer „hollós” azonossága.”- Kiegészíteném azzal a megfigyeléssel, hogy a lombos tölgyfa; a magyarság életfája – ahogy Friedrich Klára szép szóalkotással említi dalversében: a „Turáni-tölgy”- négy erős gyökerével kapaszkodik a kezdetekbe: - A négy tengerbe torkolló négy folyó vidékére utal, a teremtett emberpár birtokára, az őshazára. Ez az emlék maradt fenn a magyar Turul-nem béli királyok hétszer vágott mezejű meggypiros-ezüstsávos zászlaján.
A KERESZT SZIMBÓLUM
A pálos szerzetesek a keresztény korban elfogadott keresztábrázoláson túlmutatóan tisztelték a keresztet, mint jelképet, amely egy ősibb, teljesebb hagyomány felé mutat. Tudjuk azt, hogy az úgynevezett honfoglalás-kori sírjainkban a fegyvereken, az elenyészet öltözeten és kiegészítőiken kívül régészeink aranyozott bronzból készült mellkereszteket találtak eléggé nagy számban ahhoz, hogy kimondhatóvá váljék: A megjelenő népréteg nem barbárként, hanem keresztényként foglalta el helyét az ősfoglalás jogán folyamatosan lakott Kárpát-medencei térségben, rokon népei körében. Ez utóbbi megállapítást a László Gyula professzor úr által is feltárt X. századi magyar-avar közös temetők bizonyítják. A kereszt alakja feltűnik egyes tarsolylemezeken is. Ezek a keresztek magukon viselik megjelenésükben az egyenlő szárú Napkereszt és az egyenlőtlen szárú úgynevezett latin kereszt formáit. Az egyenlő szárú keresztek megjelennek királyaink pénzérméin is. Az Első remete Szent Pálról elnevezett magyar alapítású szerzetesrend alapítója első monostorukat is a Szent Keresztről nevezte el. Közvetlenül a második ezredforduló után az ősi Szántó (Pilisszántó) régi temetőjének földjéből bukkant elő az a faragott kőlap, amelyet a pilisszántói „Töviskeresztes kő” néven emlegetnek Mérete: 83x47 cm. Faragása, csiszolása arra enged következtetni, hogy több illesztékes, egymáshoz illeszkedő faragványegyüttes része lehet. A faragott kő vésete egy nagy és két kisebb tövises keresztet ábrázol szimmetrikus elhelyezéssel. Csak a nagy kereszt áll talapzaton, a tőle balra és jobbra elhelyezett tőle eltérően a levegőben függeszkedik. E kettő holt keresztnek is tekinthető, hiszen ellentétben a nagy, középső kereszttel három végén nem található eleven burjánzást érzékeltető kacskaringós növényi indakezdemény. Megengedhető a másik értelmezés is, amely ezeket a befelé hajló formákat lángnyelvekként érzékeli, és az özsébi látomással kapcsolja össze.
Rekettyés Mária a magyar pálos rend kutatója kopt keresztként azonosítja, és következő szavakkal írja le: „A híres „Pálos kő”-nek tartott kő még napjainkig is sok titkot rejt magában. A hátoldala is komoly titkokat tudna felfedni azoknak a kutatóknak, akik majdan ezzel fognak foglalkozni. Tehát így a Pálos címer illetve a Pálos kő együttese adja azt a számunkra is látható és megfogható üzenet a régmúltból, amit képviseltek a Pálos atyák a középkorban. Felfogható úgy is mint egy életfa, ami felfelé mutat. Ennek a hármas keresztnek a tövében egy stilizált emberalak van, és annak hármas félkörrel körülhatárolt részei, ami mindenképpen arra utal, hogy a testi sűrű, anyagi világon kívül, testünknek van egy aurája, egy kisugárzása, és ennek a kisugárzásnak különböző szintjei: az éter szint, az asztrál szint, a mentál szint, tehát azok a színek és szintek (természetesen színekkel is érzékelhetők), amik minden embernél megtalálhatók. Így tehát a kereszt utal arra, hogy ez a mi testünk, és körülvéve a kisugárzásunk összefonódhat és akkor természetes, ha összefonódik az isteni magasságokkal, a több dimenziós világgal. Erre utalnak a kereszt körüli kisebb lángocskák, hiszen az égés maga az élet. Az emberek 36,5 - 37o C -on „égnek” és az ember kisugárzása átlagban másfél és kilenc méter között terjedő auraszélességgel rendelkezik. Ez mindenképpen kapcsolódik ahhoz a világhoz, ami számunkra láthatatlan, s mégis érzékelhető, és teljes egészében túlmutat a jelenlegi sűrű anyagi világunkon...
A PÁLOS NÉV KETTŐSSÉGE
A Rómában bejegyzett, és megerősítést nyert magyar Pálos Rend hivatalos névadója Thébai Első Remete Szent Pál, akinek hosszú élete folyamán megélt vallásos kereszténysége egy mélyebb, ősibb, tevőleges keresztény hitből táplálkozott. Jézus tanításai széles körben apostolai révén terjednek és szélesednek ki a II.-III. században a Közel-keleten, a Fekete-tenger északi peremvidékén, a szkíta-népek között, András és Fülöp apostol munkálkodása következtében, és a Mediterránum római provinciáiban. Egyiptomban Márk evangélista térített. A hagyomány szerint ő alapította a kopt egyházat, s ő volt Alexandria első püspöke is. Egyiptom volt a kereszténység legerősebb bástyája a Kr.u.-ni IV. század végéig. Az alexandriai teológiai iskola erős gnosztikus hatás alatt volt a II. század végéig. Thébában jöttek létre az első remeteközösségek és az első kolostorok Nag-Hammadi és Tabennesi területén működtek. Nag-Hammadiban találtak 1945-ben tizenhárom kötet „apokrif” papirusz tekercset. Ekkor került elő Tamás és Fülöp evangéliuma, majd 1957-ben Judásé, valamint más hermetikus tudást őrző irat is találtatott. A gnosztikus tudás továbbvitelében meghatározó szerepet vitt a kopt egyház, amelynek tanításai görög és kopt nyelven maradtak fenn. A másik Pált, az ősapát, a sziciliai Diodórosz (Diodorus Siculus) a Kr. u. I. sz.-ban élő görög történetíró lejegyzéséből ismerjük. A szkíták egyik ősmondájában, kiemelt helyet foglal el Pál személye. Az alábbiakban ismerkedjünk meg Diodórosz soraival: “„E király (Scythes) utódai közt két erénye által kiváló fívér volt. Az egyiküket Palosnak, a másikat Napusnak nevezték. Dicső tetteket vittek véghez, s a királyi hatalmat megosztva népeiket nevükről részint palosoknak, részint napusoknak hívták. Idő múltával pedig e királyok ivadékai kitűntek vitézségük és hadtudományuk által és



Dobogókő
16
jelentős területeket hódítottak meg a Tanaistól (Don) egészen Thráciáig. Más földek ellen is tábort ütöttek, s hatalmukat Egyiptom Nílus folyamáig kiterjesztették, s leigázva a közbeeső területek számos és nagy népét, a szkíták uralmát egyfelől a Keleti Óceán felé, másfelől a Káspi-tengerig és a Maeotis taváig kiterjesztették. Mert nagyon megsokasodott az a nép, s nevezetes királyai voltak, kiktől némelyek a sákok, mások a massageták, s ismét mások az arimaspok nevet kapták [...]. Egy másikat, amely Médiából a Tanais mellékére települt, sauromatáknak hívnak...”
Igen, jól látjuk a SAR.MADA-król, a Don – a későbbi Tisza - melléki Királyi szkítákról tesz említést, akik a mindenkori szkíta nemzetek uralkodóit, királyait adták. A SAR szó régi nyelvünkben kettős jelentést hordozott; elsődlegesen Arany, és Király értelemben használták. Az arany a Királyi szkítáknál a NAP (Isten) féme volt, ami az isteni világosság fénytulajdonságát volt hivatott jelezni. Soha nem tekintették az anyagi birtoklás mércéjének, értékmérőjének a pálos magyarok. A szent időhöz, szent térhez kötődő ünnepeik alkalmával őseiktől öröklött arany- és ezüst skófiumos, drágakövekkel díszített varrottas, zsinóros díszruháik, veretes kettős övei sohasem az öncélú ragyogást, a hivalkodó csillogást voltak hívatva szolgálni, hanem energetikai szempontok határozták meg azokat, s a világegyetem működési rendje, jeles napjai jelölték ki viseletüket. Magyar népünk előkelői még a késői középkorban is viselték szent ünnepeinken díszmagyarjaikat, a nép a fény színébe; patyolatfehérbe öltözött. Diodórosz soraiból felvillan az a másik, ősi Pál királyfi arcképe, későbbi szkíta nagykirály arca, akinek felmenőin keresztül
juthatunk el a föld első királyáig, Nimrudig, a magyar mondáinkban Nemrótként, vagy Ménrótként szereplő ősatyáig, aki az égi koronával (corona borealis) koronáztatott uralkodó, a királyok királya volt. A pálos atyák e Pál szellemiségét, hagyományát, szellemi örökségét szakrális királyságát mentették át az u.n. Árpád-korból a vegyes házi, leányágon a Turul-nem béli, királyok korszakán át, amelyek között kiemelkedő uralkodók is megjelentek testben e földön. Gondoljunk csak Nagy Lajosra (1326-1342-1382), aki királyi fogadalma szavainak állt és visszaállította Hungária területi egységét, épségét ugyanakkor a lengyel trón uralkodója is volt. Másik példa Hunyadi Mátyás (1442-1464-1490), a II. Attilának nevezett, nagyformátumú igazságos uralkodó, király és tehetséges hadvezér, az utolsó beavatott szakrális nagykirálya a Magyar Királyságnak, akinek uralmi központja, s annak fővárosa: Budája, még a Pilis belsejében volt. Szántai Lajos meglátása arra utal, hogy a magyarok egyik első királya: Attila nagykirály nyitotta
meg újra a Pilist, s működtette SZER szerint, s Mátyás királyunk: II. Attilánk volt az, aki a pálos atyák segítségével, hagyománymentő céllal zárta be a pilisi királyi központot, szakrális városait áthelyeztette. Buda várától mintegy fél magyar mérföld távolságában, a visegrádi hegy lábánál csodálatos függőkerttel bíró, gyönyörű királyi márványpalotát építetett a Pilis keleti kapujánál, ahol idegen hatalmak, országok követeit fogadhatta az akkori Európa legnagyobb, s leggazdagabb középkori szkíta államának felséges uralkodója. – Ilyen követjárásról olvashatunk Oláh Miklós főpap Hungária című könyvének (1533) lapjain.
PÁLOS BEAVATÁSOK
A középkorban a barlangszentélyek minden termét, szintjét működtették a pálosok. Magyarország szerte léteznek más sziklakolostorok is, bár nincsenek feltárva. Hasonló barlangrendszerekre épültek a templomos lovagok várai, főleg Franciaországban. Barlangok, többszintű barlangrendszerek voltak helyszínei a beavatásoknak. Gyöngyösi Gergely leírásából kitűnik, hogy a magyar pálosok több szintű beavatás sorozaton mentek keresztül fokról-fokra. Különösen a rend működésének első századaiban. A noviciátus időszaka egy kerek esztendő, s csak ez után a próbaidő letelte után, próbatételek sikeres megélése révén válhattak alkalmassá a fény-ruha, a fehér szerzetesi öltözék méltó viselésére. A beavatás legfontosabb része a hármas-barlang legalsó szintjén megvalósuló halál-misztérium átélése, amely az egyiptomi beavatási rendszerrel – fokozatait tekintve – megegyező módon történt. A jelölt leszállt az alsó világba, a beavatott atyák imádkozva segítették a féldrágakő-koporsóban fekvő társuk testből kilépő lelkét az itt töltött harmadik nap utáni visszatérésében. Az égi lélekutazás során tapasztaltakra törekedtek a pálos atyák egész hátralévő, földi életük során. A barlang; a „Föld mélyét” a születés előtti anyaméh állapotot jeleníti meg. Itt az időnek nincs jelentősége, egyszerűen megszűnik. Nincsenek határok, érzékelhetően a fizikai tér is feleslegessé válik, a lélek felszabadul, és kitör a test börtönéből, s megkezdi csillagutazását átívelve több dimenzión. Az égi útról visszatérő nem fél már a testi haláltól, hiszen megtapasztalta a halhatatlan lélek továbbélését. Aki ezt nem éli meg minden idegszálával, nem tud túllépni az anyagon. Lelki fejlődése megtorpan, s az önzés irányítja minden földi cselekedetét. A beavatás, a hermetikus tudás – lelki vezetéssel történő - megismerése az újjászületés utáni második lépcsőfok, amely tartalmazza a szeretet hármasságának megismerését és gyakorlását, nevezetesen az érzéki szerelem (erosz), az ember iránti szeretet (phylosz) és az Isten iránti (agapé), érdek nélküli szeretet hármasságát. Ezek közül az utolsó a legnagyobb, hiszen felülemelkedik az egyén személyes érzelmein és alárendeli azt a kiáradó egyetemes szeretetnek a teremtés minden tárgyára, alanyára irányulva. A beavatás mestere a saját belső ÉN, általa formálódik a lélek és jut el az isteni öntudattal való egyesülésig és válik gyakorlatává a SZER-etet SZER (törvény) tartása. Ez az úgynevezett ötödik elem: a SZER ELEM. Ennek az általános tudása, ismérve belekódoltan él a magyar nemzetben, él az őstudásban, népmeséink, népdalaink teljességében. Ez fogamzik tömören az alábbi népdal rövid szakaszában: „Tisza partján mandulafa tövében/ Két szerelmes játszik egymás ölében/ Egyik nézi lenn a Tiszán a habot/ Másik nézi fenn a fényes csillagot.”- Ilyen szerelemben ölelkezik az ÉG és a Föld.



A királyi központ lapja 17
PÁL – PAL.US – PÁLOS – PILIS – PÁROS
A továbbiakban kísérletet teszünk a pálosok és a Pilis kapcsolatának bemutatására. Első lépésként a PAL.US illetve a Pál ős néveredetéről kívánjuk fellebbenteni a feledés fátyolát. Bizton állítva, hogy a Kárpát-medencében kialakult írásbeliség kiáramlásával formálódott, fejlődött ki a Vízözön utáni mezopotámiai írásmód, amelynek egyik ékjelében ismerhető fel Pálunk neve. Ez a jel megtalálható Anton Deimel atya szótárában, valamint René Labat francia orientológus professzor háromnyelvű szótárkönyvének 9. valamint 10. jeleként. Labat szótára azért irányadó, mert a sylabusoknak (ékjeleknek) akkád ill. régebbi olvasatát nyújtja a francia nyelvű értelmezéseivel egyetemben. A Jules Oppert által tévesen szumir nyelvnek nevezett jelrendszert Badiny Jós Ferenc MAH.GAR-nak tartja, és a XI. századi magyar nyelvvel való azonosságát a párizsi Sorbonne egyetemen tartott orientalista kongresszuson a Tihanyi alapító oklevél magyar szórványai segítségével 1974-ben fel-, valamint elismerteti. Ezért tartom helyénvalónak, ha a magyar nyelv gondolatrendszerének segítségével közelítünk Labat professzor megfejtései felé. Javaslom, induljunk el ez úton!
PÁL
Elsődlegesen a fent említett írásjelet René Labat akkád olvasatban Palu-nak, szumirban PUL-nak, PÁL-nak ill. BÁL-nak olvassa, és a következő értelmezéseit adja: „uralkodás” (règne), „uralkodói dinasztia” (dynastie), továbbá „uralkodói jelvény” (insigne royal). Anton Deimel szumir-német szótárában ennél a jelnél a következőket találjuk: nap, trón, más, turnus. Marton Veronika a sumir pecséthengerek feliratainak vizsgálata során, szövegkörnyezetben, bukkant a következő olvasatú írásjelre: PA.AL. Véleménye szerint, a Lagas-i papkirályok névsorában ez a – feltehetően - beavatottságot jelző méltóságnév előkelő helyet foglal el. Az ékjel jelentését semmiképpen sem uralkodónak, hanem legfőbb papnak, legmagasabb rangú templomi elöljárónak értelmezi. Ennek a névnek két változata él még ma is a magyar névadási hagyományban: a PÁL és a BÉLa férfi keresztnév. A név királyi vonatkozásaira utal az a tény is, hogy négy Turul-nem béli királyunk is viselte a Béla nevet.
A SYLABUS MÁS OLVASATAI
Ugyanezen jel olvasatai között szerepel számunkra igen értékes, jelentéssel bíró három szó, amelyek változatai értelemszerűen, helyrajzi elnevezésként fennmaradtak a királyi Pilisben. Ezek a következők: BER.DO, BUR.DA, ÜR.NÜ. Vegyük sorjában! A BUR.DA összetett szó, amelynek első tagjához Labat professzor úr három értelmezést nyújt. Mindhárom a vízzel kapcsolatos; „kút” (puit), „vízgyűjtőmedence” (citerne) és „forrás” (fontaine). A DA szó magyar nyelvünkben még ma is használatos –da, de toldalék alakjában (pl.: a cukrászDA, lovarDA, csárDA, óvoDA, sütöDE, étkezDE...stb.). Jelentése: helyben való, helyhez kötött, letelepült. A BER.DO illetve ÜR.NÜ – Labat tévesen mentának (menthe) értelmezi - olvasatról elmondható, hogy az előbbi a BUR.DA
hangváltozata, míg az utóbbi a régies ürmü (üröm) szavunkkal és változataival egyező. Egy a pilisi KÉT SZER kettősség törvénye alapján, amelynek ismérve az, hogy a Pilisben előforduló helyrajzi, földrajzi elnevezések leginkább kétszer, de háromszor is előfordulnak azonos alakban. Példának okáért gondoljunk csak a két Feketehegyre, az Ipolydamásd, és a tőle távol eső, Kesztölc fölötti hegyekre, amelyeket összekötve egy képzeletbeli egyenessel, a Pilis észak-déli tengelyét kapjuk meg. Az Észak-nyugati - Dél-keleti irányú tengely két pontját – mondhatni kapuját - egy-egy hegy jelöli ki, melyek nevei a következők: Burda és Berdó. A Burda-hegy a Duna völgyében a folyó bal partján, a régi Buda körzetében található. A Berdó mai elnevezése Ezüsthegy. Békásmegyer és Budakalász között határhegyként ismeretes. Érdekes megjegyezni, hogy közvetlen közelében létezik egy település, amelyet Ürömnek hívnak. És itt csatolható vissza e helyrajzi elnevezés a labat-i értelmezésekhez. - „Egykor az úttalan erdőt járva-kutatva az atyáink... Szétszórt barlangok mélyét is jól kikutatták.” – írja Varsányi István testvér versének első és harmadik sorában. Az ilyes küldetések következményei ma is jól láthatóak a kitaposott ösvények, turista utak vonalvezetésén. Aradi Lajos és segítői tárták fel azokat a rajzolatokat, amelyeket az utak nyomvonalai leírva alkotnak. Ezek a Pilis „Nasca” vonalai, amelyek a hegység fölé emelkedve az ember szeme elé tárulhatnak, ha hozzáértő tekintettel szemléljük. Dobogókőn a TUR.ULLU (Turul-ösvény), amely kitárt szárnyú Kerecset-sólymot formáz, vagy az elmúláson átsegítő fénymadár, a holló hátán fekvő, csizmás férfialak, akinek fejét a törzshöz egy nem egészen illeszkedő koponya alkotja pontosan a Pilisszántó fölé emelkedő Pilishegy tetején. Reátekintve bizonyossággá válik bennünk a tudat; PÁL itt nyugszik a Pilisben. Nimród, az első szkíta király, a föld első királya, aki földi élete után csillagképként tovább él. Ez, a téli égbolt legfényesebb csillagképe: a „Nagy Vadász”, s szintén a Pilis szívében található. Aradi Lajos piliskutató határozta meg újból azokat a beesési pontokat, amelyek által a kis évkör kozmológiailag kijelölt napjain, ünnepein erősebb, fizikai kapcsolat jön létre a Földanya és a Teremtő között. Nimród király övcsillagjainak földi megfelelői az úgynevezett belső terület egy-egy hegycsúcsára esnek. Ezek természetes, és ember által épített hegyek. Némelyik szabályos piramisformára utal, és ezek közül kettőn, építmény nyomokat lehet látni, s a harmadikon is, energetikai mérések útján, bizonyítottan volt szakrális épület. Ezek a hegyek a szakrális pilisi Budák körzetében léteznek. Dömös, Pilismarót és Dobogókő által bezárt háromszögben.
A PÁLOS REND MEGTELEPEDÉSE, ÉPÍTMÉNYEI
A Pálos Rend megalakulásának kezdetén a pálos rendházak, monostorok a királyi Pilis köré épültek. Ezek a helyek jól behatárolhatóak, ha be tudjuk illeszteni ismereteink sorába Oláh Miklós: Hungária (1533.Bruxelles) című munkájában az e területre utaló, gondosan lejegyzett ismérveket. Megjegyzendő, hogy az előzőekben említett Nimród (Kaszás) csillagkép váll-, és lábcsillagainak földi mása közelében mindig található egy Pálos kolostor; a régi Esztergom melletti Szent Keresztről elnevezett Özséb révén alapított főkolostor, a Marót közelében működő rendház, a Vetus Budához közelálló Alba Ecclésia (Fehéregyház), Budaszentlőrinc főkolostor, a szentléleki királyi vadászházból átépített kolostor Pilisz



Dobogókő
18
szentléleken, a Kesztölc melletti Klastrompusztán, a Szántói kolostor és a Pilup-szigeti kolostor, valamint a IV. László alapította kékesi kolostor a mai Pilisszentlászlón, és a régi pesti kolostor. Ezek határolják mintegy félkört leírva a királyi központot. Ebből a központi magból kiindulva a Balaton felvidéken: a Bakonyban és a Vértesben, és ezzel egy időben, a Börzsönyben, a Mátrában, és a Hegyalján valamint az Ipoly völgyében jelentek meg új pálos alapítású házak, kolostorok. Ennél a pontnál átadom Rekettyés Máriának a szót; - Pozsony mellett Máriavölgyben volt az egyik Pálos kolostor abban az időben, mikor az ország központi része a török hódoltság területét képezte. Máriavölgy volt a központja a Pálosoknak a barokk időkben és csak a török kiűzése után kerültek Máriavölgyet megtartva a Pálosok vissza Buda és Pest területére, ill. a hódoltság elhagyott vidékeire. Nyitra mellett lévő Elefánt helység is az első XIII: századi alapításról tesz tanúságot, ezek a területek is, úgy Máriavölgy, mint Elefánt különleges földvonzási pontok, amik összekötötték a Kárpát-medence legérzékenyebb helyeit. Említhető a Nyugat-Magyarországi törésvonal, ami a földtörténet szempontjából sokáig nem volt egészen biztonságos. Tehát a mai nyugati határaink, a régi gyepűvonalak, Szombathely és környéke egészen a mai Horvátországig összekapcsolta a hegyvidéknek az északi részét a Kárpátokat az Adriával. Természetesen Erdélyben és a Felvidéken is találunk olyan helyeken Pálos kolostorokat, ahol a Kárpát-medencének különleges vonzáskörzetei alakultak ki. Ebből arra lehet következtetni, hogy a Pálosok nagyon tudatosan építkeztek ilyen helyekre, általában figyelembe vették azt, hogy hegyvidéken, vagy ilyen dimbes-dombos területeken kívánnak letelepedni ott ahol a víz biztosított, tehát bőséges ivóvíz van, és barlangok is fellelhetők. Ez a rendi életnek egy nagyon komoly követelménye lehetett. Dr. Kisbán Emil 1938-ban kiadott pálos monogáfiája a lehető leghitelesebben próbálja bemutatni a rend magyarországi elterjedését. A pálos kolostorok és templomok külön érdekességei a magyar szakrális építőművészetnek. Különös módon a templomaik nem rendelkeztek tornyokkal, mint szerte a keresztény világban. A másik ismérve a pálos épületeknek, hogy igen komolyan kiépítették az épületegyüttesek alagsorát. Több kutató megemlíti, hogy „az embernek az az érzése, hogy fontosabb nekik a földalatti rész, mint a föld feletti építmények” A harmadik „furcsaság” abban rejlik, hogy a pálos kolostorok közül egyik sem karolja át a templomot. A kolostor déli oldalát a templom rekeszti be. A pálosoknál a kolostor, mint befejezett épületegység szerepel, melynek déli oldalán építették meg a templomot – torony nélkül. A keresztfolyosók sem a hagyományos módon épültek. A keresztfolyosó negyedik – befogó – ága hiányzik. Tehát a „szent tér”-re, az adott szellemiségre jellemzően, itt egy ősi tudást jelenítettek meg, ami nem hasonlított a többi szerzetesrend kolostoraira és templomaira. A pálosok sajátos halottkultusza mellett az ősök tisztelete is igen jellemző volt, s ez nem minden esetben kapcsolódott a római kereszténységhez. Sajnos ezek az emlékek eltűntek, „megrágta őket az idő vasfoga”. A pálosok bőkezű támogatóinak leginkább elhallgatott személye, Kun László Árpád-házi királyunk. Az ő adományából épült
föl a pilisszentléleki monostor. Ezen királyunk hangsúlyozottan pártfogolta a pálosokat. Nagy Lajos királyunk is jeles patrónusa volt a magyar szerzetesrendnek. Több kolostort alapított, de talán a legjelentősebb a márianosztrai ház. Az alapítás éve 1352. A nagy király igyekezett minden Húsvét előtti nagyhéti időszakot Nosztrán tölteni. Nagy szüksége volt a lelki segítségre, hiszen leprás volt. Halála évében 1382-ben alapította, mint lengyel király Czestochowaban (Lengyelország) a mai napig virágzó „Jasna Góra”-i pálos kolostort. Márianosztráról küldött pálos szerzeteseket az alapításhoz. A Pozsony közelében (8km) fekvő Máriavölgy kolostorának és templomának az alapítása is a nagy király nevéhez fűződik. A török hódoltság alatt ez a felvidéki kolostor volt a pálosok központja. Hunyadi János is kedvelte a pálosokat. Ő alapította Erdélyben, Tövisen a pálos rendházat és templomot, és ide is temetkezett. Hunyadi Mátyás királyunkat különösen szoros kapcsolat fűzte a pálosokhoz. Az adományoknak és kolostoralapításoknak se szeri se száma. A leghíresebb királyi adomány a pálosoknak a pilisi Fehéregyháza temploma. A korabeli főurak látva a királyi kegyet a rend irányában, lelkesen csatlakoztak alapításaikkal a királyi példához. A királyt dicsőítő pálos sírvers méltó emléket állít Mátyás királynak: „A legjobb fejedelmet siratja el a Pálos Rend, amely elismeri, Hogy egyrészt egyik hollóstól: Isteni Pál atyánktól eredetét nyerte, Másrészt a másik hollóstól, Mátyástól nem szerény anyagi javakat kapott, s ezért gyászolva őt emlékezetében örökké megtartja.”
A PÁLOS ÍRÁSBELISÉG
Már a hazai szakemberek is elismerik azt a lineáris B írásjelekkel lejegyzett írásemlékek létét, amelyek arra utalnak, hogy létezett az általánosan és „közönségesen használt” (közismerten alkalmazott) az úgynevezett szkíta-hun rovás - ami ma székely-magyar rovásként ismeretes - mellett egy rejtett, zárt kör által gyakorolt, titkos rovásjelekkel és összevonásokkal jegyzett írásmód, amelyet egyszerűen „pálos rovásként” emlegetnek. Lényegesen az előbbitől abban különbözik, hogy olvasási iránya, mint a latin írásé, balról jobbra tart. Több jel utal arra, hogy ezt a jelrendszert általánosan ismerték a pálos atyák függetlenül attól, hogy mely’ föld szülöttei voltak, hiszen a rendbe való beiktatásuk által „magyarokká” váltak, megtanulva, alkalmazva a rend nyelvét, írását, megőrizve titkait. Tudunk arról – Gyöngyösi Gergely rendfőnök atyától -, hogy Bibliájuk volt a pálosoknak, amit magyarul írt László testvér. Állítólag még a XIX. században is felbukkan Erdélyben ez a pálos rovással írott könyv, és éltet bennünket, magyarokat, a remény, hogy számunkra, talán, nem is olyan messzi időben, újra megismerhetővé válik. Az idegen földön lévő pálos kolostorok közötti érintkezés nagyrészt levelezés útján történt. Ezek a levelek magyar nyelven, rovással íródtak. Irányultak bár volt Frank föld, Lusitania, Lengyelország vagy a Német hercegségek felé. Izabella spanyol királyné 1486-ban személyesen fordult Hungária uralkodójához, Hollós Mátyáshoz s kérte fel a pálos rend akkori rendfőnökét, hogy missziót teljesítve kísérjék el



A királyi központ lapja 19
Christoforo Colombust a tengeren túlra. A királyné a magyarokat tekintette alkalmasnak arra, hogy Mátyás király 126 magyar szerzetest küldjön az Új világba, a kereszténység és a kultúra terjesztésére. A pálosokat magyar földön Szombathelyi Tamás perjel búcsúztatta. Az ő írásmódjuk, rovásuk tűnik fel Dél-Amerika térségében a XV. század végén a kontinens újra felfedezését követően. Történt, hogy a vérengzések útján végzett népirtás ellen szavukat felemelő pálos testvéreket az óceániai szigetvilág kisebb szigeteire száműzték megakadályozván őket küldetésük teljesítésében. Pálos rovásuk egy fajta titkos írás szerepét vette át a szakralitását vesztett, terjeszkedő, vérszomjas hatalom gátlástalan aranyvágya útjában álló magyar szerzetesrend levelezésében, valamint a titkos tudás átörökítésében. Ezt támasztják alá azok az adatok, amelyeket az Encyclopediea Hungarica oldalain olvashatunk. Bér János magyar jézus-társasági tanár 1745-ben a magyar pálosok nyomait fedezte volt fel Dél-Amerikában. Naplójában beszámolt arról, hogy a limai Szent Márk egyetem könyvtárában nagyszámú, magyar vonatkozású könyvet talált, köztük rovásírásos jegyzeteket is. A Dél-amerikai pálos jelenlétre utaló emlékek közé tartozó, - a barlang falakon megjelenített - térképszerű rajzolatokat, írásjeleket 1910-ben a Cerra Pólilla nevű röghegységben fedezték fel, amelyeket az ott élő pálos szerzetes atyák rajzoltak fel. A felvidéki Nagyszombat egyeteme másoltatta le az Újvilágba téríteni küldött pálos rendiek „Mappa Antiqua” című térképét. Ez ma Vinland Map néven ismeretes.- Megjegyzendő, hogy ezt az 1957-ben újra felfedezett térképet (vagy manipulált másolatát?) Garman Harbottle kémikus, egy 2002-ben végzett időmeghatározásra irányuló radiocarbon technológiai vizsgálat alapján, tévesen precolumbián viking térképnek tartja és plusz-mínusz 17 év hibamegjelöléssel 1434 -re datálja. Visszatérve a pálos rovásjelekre (amiket a fent említett térképről ügyes kezek eltávolítottak, vagy ott sem voltak, s mivel latin szöveg kikaparására utaló nyomok láthatók a pergamenhártyán a „Vinland Map” további alapos vizsgálatot igényelne) tudomásunk van arról is, hogy később a jezsuiták is használták e jelrendszert titkos levelezéseikben, feljegyzéseikben. Vitéz pálosok
„Fényes kard és fehér csuha, a magyaroknak áldott harcos csoda.” (közmondás)
A Pálos Rend nem volt lovagrend ennek ellenére tagjai között számos magasrendű - és magas rangú, képzett katona volt, akik megfáradva a hadakozásban, a rend soraiba lépve és Isten felé fordulva, Jézus törvényeit követve, spirituális életet éltek a közösség törvényei szerint. Több jel mutat arra, hogy a lelki gyakorlatok és imák mellett sem hanyagolták el a testedzést és a szkítamagyar harcművészet rendszeres gyakorlását. Ám ezt a tudást csak önvédelemre használhatták, illetve sorsfordító idők esetén az általuk oly’ nagyon szeretett Magyar haza védelmére, s fent tartására. A pálos rendtörténetben fent maradt néhány jeles testvér neve; Zalánkeméndi János, Óbudai Pál, akik ifjan öltötték magukra a rend fehér ruháját 1477-ben Szombathelyi Tamás rendfőnök idejében, Hadnagy Bálint költő és katona, szerzetes író, valamint Thar Albert ispán, budai várkaptány Budaszentlőrincen, aki Szent Pál kápolnáját építette. Boldog Özséb rendalapítóról Dr. Reketytyés Mária így szól: „...néhány kutatónk feltételezése szerint a királyi testőrség kapitánya is volt, valamint a Szent Istvánról elnevezett lovagrend nagymestere is egyben. Tehát jól képzett vitéz,
kardforgató ember hírében állt, s ha a haza érdeke megkívánta, ő és társai készek voltak fegyverrel a kézben harcolni és életüket áldozni Magyarországért. A rendi iratokból kitűnik, hogy védelmi célból, katonaságot tartottak néhány kolostorukban.” „...1526 ékes bizonyítéka annak, hogy milyen nagy szükség is volt a pálosok vitézségére. A pálos szerzetes mindenekelőtt Istent, Hazát és a Magyar Szent Koronát tisztelte és védte mindhalálig.” – Itt 1526 augusztusára és szeptemberére kell gondolnunk, amikor ármányos háttéralkuk, árultatások révén a magyar államiság vesztére, és annak trónjára, valamint gazdasági leigázására törekvő hatalmak titkos diplomáciával intézték el országunk sorsát hosszú évszázadokra. A Mohácsnál – megtévesztés útján – cserbenhagyott királyi had, II. Lajos fiatal királyunk „a század egyetlene” meggyilkoltatása. A pilisi Marót melletti hősies küzdelem, melynek közel 25000 magyar mártírja volt (1526. szept.13-15.) a pilisi Buda várának átjátszása a budai zsidóság részéről I. Szulejmán (1494-1566) török szultán kezére. A Buda közeli budaszentlőrinci pálos főmonostor esztelen dühvel történt elpusztítása, felégetése. – Ilyen csapások között Visegrádot, a Szentkorona őrizőjét, a várkatonaság segítségére siető márianosztrai pálosok védik meg. A Szentkoronát Füzérradvány-i várába menekíti Perényi Péter koronaőr Szapolyai János nemzeti király koronázása után, ahol egy esztendeig őrzik.
BUDASZENTLŐRINC ÉPÍTÉSE ÉS TÖRÖK ÁLTALI ELPUSZTÍTÁSA
Az első alapítású főkolostor, az Esztergom melletti hegyoromra épített Szent Kereszt kolostor helyébe lépő főmonostort Esztergomi Lőrinc szentkereszti perjel kezdi el építtetni Isten és védőszentje tiszteletére Kr.u. 1300-ban. Ekkor még él III. Endre az utolsó fiágon leszármazott Turul-nem béli királyunk. A monostor épületei 1306-ra váltak alkalmassá a szerzetesek befogadására, azonban teljesen csak az 1308. esztendőre készült el az épület együttes. Lőrinc atya rendfőnöksége kezdetén helyezteti át Budaszentlőrincre a szentkereszti rendfőnököt választó káptalannak a helyét. A kolostort adományokkal látja el Róbert Károly király, Óvári János gróf és Velencei Pál budai polgár. Boldog Lőrinc rendfőnököt nevezhetjük a pálos rend megerősítőjének, megtartójának. Ő volt az, aki a pálos közösségeket valóban renddé szervezte, kiváltságok szerzésével megerősítette és jövőjét emberi szempontból, biztosította, 1325-ben hunyt el. Az 1327. esztendőben pápai parancsra felmérték a rendet. „A vizitáció 60 kolostorról és 960 szerzetesről beszél - hozzáfűzve, hogy nem minden kolostorba, remeteségbe tudott eljutni. Az egyes kolostorok lakóinak száma 15/20 körül mozgott. Budaszentlőrincen pedig 300-nál többen voltak. A nagy létszám miatt „csoportokban” mondták a közös imádságot, a zsolozsmát, és ezért a dicséret szava éjjel-nappal zengett az anyaházban...A hatalmas, a Mátyás-templommal vetekedő templomot - tornyait is becsülhetjük ötven-hetven méter magasnak - pazarul épített oldalkápolnák sora övezte. Közülük a legdíszesebb a Remete Szent-Pál kápolna volt. Ebben a Nagy Lajos korából származó ereklyéket őrizték. Ez a kápolna a XV. századtól híres búcsújáró hely volt. A pálos kolostor - Hadnagy Domonkos leírása szerint (1507) - csodás gyógyulásoknak, rabokért való hatásos imáknak színhelye.” A budaszentlőrinci főkolostorban tartották meghatározott időközönként a nagykáptalanokat, s hoztak a



Dobogókő
20
rend működésére kiható törvényeket. Itt volt a rend főkönyvtára is. 1526. szeptember 15-vel kezdte meg pusztító munkáját a I. Szulejmán szultán vezette török had a Budavár melletti főmonostor területén. . A törökök a pálos titok megfejtését keresték. Fizikailag akarták megsemmisíteni a magyar szellemiséget és lelkiséget megtestesítő főmonostort. Gyöngyösi Gergely így ír erről; „Ebben a veszedelemben rendünk sok kolostora pusztult el. Magyarországon a remeterend központját, a legfőbb kolostort, a Szent Lőrinc tiszteletére épült, gyönyörű fekvésű Buda melletti kolostort és az egész ország gyönyörködtető vigaszát teljesen kifosztották.” „A templomban a ragyogó festmények, a csodálatos kórus, a költséges mestermunkák, a kiváló orgona és más a nagy tűzben elégett, és így a szentély mennyezete is beomlott. Az oltárokat lerombolták, a képeket csúfosan összeszabdalták, a sírokat fölforgatták, Szent Pál márványkoporsójának finoman faragott fedőlapját durván lelökték, és három darabra törték. A kolostor dicső szobáit, minden műhelyét fölgyújtották, és a földig lerombolták. Minden használati eszközt összetörtek, az összes élelmiszert elfogyasztották. Tíz napig voltak a kolostorban, és minden zugot, minden rejtekhelyet átkutattak, földúltak, szétromboltak, és sehol sem dühöngtek annyit, mint ebben a kolostorban.” „És úgy látszik, a világ végéig sem fogják ezt a kolostort ősi szépségében visszaállítani. Pedig Isten és Szent Pál segítségével a templom minden fölszerelése megmaradt, azon a titkos helyen, ahova a testvérek elrejtették. És Szent Pál kápolnájában sem volt tűz, csak a külső ajtó előtti részen, de mégis mindent leromboltak. A könyvtárban ezer forint értékű könyv égett el.” „Ebben az időben huszonöt testvért öltek meg a törökök. Némelyek csodálatos módon csak megsebesültek.”
VISSZATÉRÉS
A három részre szakított ország nagyobbik része hadszíntérré vált a Felvidékre visszahúzódott névleg Magyar Királyság és a Duna-Tisza közén, valamint a Balaton délvidékén berendezkedett török hódoltsági területek közötti végvári harcok következtében. Falvak tűntek el az ország térképéről. A lakosság háromnegyed része elpusztult a hadi események, az elhurcoltatás, az úgynevezett keresztény, királyi zsoldos hadak pusztítása, az ellen reformáció vallásüldözése, az éhínség, s a temetetlen halottak miatt fellépő dögvészek következtében. A magyar nemzet élet-halál harcot vívott „két pogány közt”. Lakossága országunknak 1526 és 1686 között - szemben a XV. századi népesség négymilliós nagyságával – egymillió főre csökkent. A magyar pálosok ezt az ország égést a felvidéki Nyitrán, majd a Pozsony közeli Mária-völgyben ideiglenesen letelepedvén vészelték át. Buda visszafoglalását követően visszatértek a Pilisbe, Marótra, az elpusztított budaszentlőrinci főmonostor közelébe, amelynek a helyét már nem tudták beazonosítani, hogy innen kezdjék meg újjáépíteni rendi életüket a régi központ feltámasztásával. Egyébiránt Pilismarót volt az egyetlen lakott település a Pilisben, amely fennmaradt a török korban is és a pálos atyák is nagy gondot fordítottak arra, hogy ez így is maradjon, például az 1600 évek elején letelepítettek a faluban egy kisebb magyar menekült csoportot. Adóteher csökkentésével is igyekeztek itt tartani a falu lakosságát. A pálosok visszaköltözé
sük után, rendjük régi birtok leveleivel és a közös emlékezet segítségével igazolva birtok igényük megalapozottságát, határbejárást tartottak. Ezek segítségével érvényesítették birtokjogaikat a Marót környéki erdőkre, az elpusztult Zamárd (Szamárd) és Ákospalotája faluhelyekre és földjeikre, a „Mons Palota teteje” területére, amelyet a pilisi Maróthoz csatolván a XVIII. században Bitóc néven, később Basaharc néven emlegettek. – Ezen a területen zajlott le 1529 augusztusának végén, áldozatai számát tekintve, az egyik legnagyobb pilisi népirtás. A Kerektó (Kereked) közelében fekszik az a terület, amelyet ma is Mexikónak neveznek a térképeken. Vajon, miért van két Mexikó elnevezésű földrajzi név is a Pilisen belül? – A kapcsolatra fény derülhet. A pálosok visszaszorították a maróti pálos rend erdőbirtokán belül a korábban megszokott szabad „erdőlést”. Az erdei fák kivágását engedélyhez és fizetséghez kötötték, valamint az esztergomi katonák orvvadászatát lassanként megszüntettették. Régi pilisi birtokaik: Szentlélek, Szentlászló (középkori nevén: Kékes), Szentkereszt betelepítése az 1750-es évekre valósult meg – királyi parancsra - idegen ajkú népcsoportok letelepítésével.
A PÁLOS KÖZOKTATÁS NÉHÁNY ÉVTIZEDE
A pesti monostor felépíttetése után 1746-ban a Mária-völgyi rendi központ áttevődik e városba és a magyarországi pálosok rendje, bár nem tanító rend, mint a jezsuitáké, piaristáké, vagy a bencéseké, mégis jelentős szerepet vállalt a világi ifjúság oktatásában is. Újhelyen és Pápán volt először 4 majd 5, illetve 6 osztályos gimnáziumuk. A pápai gimnázium tanmenetéről, működési rendjéről illetve tanítási célkitűzéseiről Bakonyvári Ildefonz: „A pápai katholikus gymnasium története a pálosok idejében” című művéből (1896) szerezhetünk ismereteket. A pálos tanítók nagy hangsúlyt fektettek a magyar nyelv kiemelt gyakorlatára, az íráskészség fejlesztésére. Minden évben négy, öt magyar nyelvű pálos színdarabot rendeztek és mutattak be a tanintézményben. Ezen színdarabok szerzői között említhetjük: Táncz Menyhértet, Gindl Józsefet, Virág Benedeket és Verseghy Ferencet. Az ógörög nyelv oktatását törölték a tanrendből azért, hogy szebben és tökéletesebben tanulhassák meg a diákok Cicero latin nyelvét. A tanítási célokról Bakonyvári Ildefonz így ír: „Iskoláikban az oktatást úgy intézték, hogy az itélő képességet az emlékező tehetséggel már a gyenge kortól kezdve egyenlő gonddal fejlesztették és folytonosan tökélyetesítették. E végből oly embereket akartak nevelni minél nagyobb számban, a kik ne csak sokat tudjanak és emlékezetükben tartsanak, hanem a mit tudnak, azt okosan és a józan észnek megfelelően a közös haszonra tudják fordítani... Nem elégedtek meg azonban azzal, hogy tudós és gondolkodni tudó embereket neveljenek, hanem minden tanítványukat az egyház és a haza hű fiává akarták tenni s azt a szent szeretetet, a mely az ő keblükben mind a kettő iránt lobogott, tanítványaiknak szívében is átönteni óhajtották. Az a rend, a melynek tagjai közől egyiknek sem volt szabad magát másnak, mint magyarnak nevezni, nem nevelhette növendékeit másnak, mint igazi magyaroknak.” Az 1773ban megszüntetett jezsuita rend magyarországi gimnáziumait úgymint az ungvárit, a székesfehérvárit, szakolcait, a szatmárit és a sárospatakit a pálos rend vette át. Az 1780-as évek kezdetétől már erősen érződött a jozefinizmus hétköznapi jelenléte az ország szellemi életében torzulást, hanyatlást idézve elő, amely a nemzeti



A királyi központ lapja 21
nyelv háttérbe szorításával a nemzet függetlensége ellen irányult. Ebben a válságos, nemzetünk számára vészterhes időszakban Ányos Pál pálos szerzetes atya imádságos versében fordul Nagyboldogasszonyhoz, Magyarország királynőjéhez ily’ módon:
„Magyarok Asszonya! Tekints elhagyatott birodalmadra: Nincs másban oltalmunk, Csak tebenned bízunk Mi árva magyaraid: Szemléljed ügyünket, gyászos ügyünket, Ne hadd, hogy elnyomják magyar nevünket!...”
(Ányos Pál: Boldogságos Szűz Máriához az édes hazáért 1782-84.)
Ekkor már megtörtént a pálos rend szakadása 1782-ben. Czestohowa központtal Nagy Katalin orosz cárnő felügyelete mellett letöretett az ősi törzsökről, és a magyar pálos központ irányításától függetleníttetve, megalakult a pálosok lengyel ága.
II. JÓZSEF FELOSZLATÓ RENDELETE
„Et tu Hungaria, mi dulcis patria, cum Paulinis crescis, et cum itidem decrescis.”
(Te is Magyarország, édes hazám, a pálosokkal fogsz növekedni, és ugyanazokkal fogsz hanyatlani.)
(Pázmány Péter esztergomi érsek, bíboros 1570-1637)
A magyar Pálos Rendet II. József 1786. február 7-én rendeletileg feloszlatta. A rend felszámolásával, a vármegyei főispánok támogatásával, megyei és kamarai tisztviselőket; királyi biztoso
kat bízott meg. A végrehajtás lépései a következők voltak: először átvették a rendház kulcsait, majd nyilatkozati esküt (Juramentum manifestationis) tétettek az atyákkal, átvették a készpénzt és be
szállították a kiküldő kamarához, ezt követően leltárt készítettek a kolostor összes ingó és ingatlan javairól, összeírták a kolostor épületét, a gazdasági épületeit, iskoláit a világi papok bútorairól sem feledkezve meg. Az eltörölt rend 25 kolostorának vagyonát 4 millió 593 ezer 460 forintra értékelték, ami ennél valójában nagyságrendileg több volt. A pálos testvéreknek ki kellett vetkőzniük a fehér rendi ruhából. Közülük némelyek plébánosként templomi szolgálatot vállaltak, nagyobbik részük a katonasághoz, néhányan főúri családokhoz kerültek nevelőnek. II. József halálát követően (1790) megindult a mozgalom a magyar pálos rend visszaállítására a konvent még élő tagjai között és az 1790-91-es pozsonyi országgyűléshez folyamodtak. - Sikertelenül. A magyar pálosok rendje nem állítatott helyre a mai napig sem. Lássuk, miképpen szól erről Árva Vince atya, aki a magyar pálos rend egyedüli élő örököse: „Az újraindításhoz legalább egy püspök engedélye szükséges, akinek az egyházmegyei területén újjá lehetne szervezni az ősi pálos rendet. Sajnos, Magyarországon ilyen püspök nincsen!” Azt, hogy a magyar nép máig sem felejtette el pálosait, bizonyítja a felvidéki Nyitra városának közelében lejegyzett védőima. A nép pálos imaként tartja számon, így annak kell elismernünk; „Atya Isten - Anya Isten! Azt kérem, hogy a Szent Lélek fehér fénye óvjon megezen a szent napon, és a jövőben is! Kérem, hogy a fény tisztítsa meg a lelkem, mert minden rosszat rábízhatok a tiszta fehér fényre, A fehér fény sok rossz ködöt elnyel, de fénye senkinek sem árt! Engedd, hogy más ne érjen a fényed hatósugarába, mint a tiszta szeretet!”
(Pálos védőima Magyarsókon (Nyitra vármegye) fennmaradt élő szájhagyomány útján, Dr. Rekettyés Mária gyűjtése)
A fent olvasható tanulmányban megkíséreltem felvillantani néhány mozzanatot a magyar Pálos Rend öt évszázadot átívelő történetéből. Érzékeltetni hazaszeretetüket, hagyománytisztelő, értékmentő, s az isteni törvény szabta cselekedeteikben megnyilvánuló, nemzet szeretetüket. Továbbá példamutatásukat a jézusi szeretetben, amely Kapisztrán Szent János itáliai szerzetes e szenvedélyes felkiáltásában öltött formát a XV. század derekán: „hogyha élő szenteket akartok látni, menjetek Nosztrára!”
A magyar pálosok közöttünk élnek, amíg emlékezik reájuk nemzetünk.
Irodalomjegyzék
1. Artner Edgar: Ókeresztény Egyház és dogmatikatörténet a vallástörténet megvilágításában SZIT Bp. 1946.
2. Kránitz Mihály: Alapvető hittan SZIT Bp. 1999.
3. Dolhai Lajos: Ókeresztény Egyház liturgiája
4. Kereszty Rókus: Jézus Krisztus SZIT Bp. 1995
5. Hieronymus, St.: Remete Szent Pál élete Stephaneum ny. Bp.
6. Képes Krónika: Nemzeti Kincseinkért Egy. 2003.
7. Dr. Kisbán Emil: A magyar pálos rend története I-II. kötet Pálos kolostor kiadása 1938-1940



Dobogókő
22
8. Kürz Antal: A magyarországi pálos rend története I. kötet Hunyadi Mátyás Intézet Bp. 1889
9. Libisch Győző: Pálos rovásírás? – Turán Új II. évf. 1999/5 szám Egyház és rovásírás – Napjaink. 1993/2 szám
10. Gönczi Tamás: Ennek a világnak Bp. 2003., Napúton Bp. 2002.
11. Mihalowski, Kazimierz: Faras Die Wandbilder in denSammlungen des Nationalmuseum zu Warschau. Warsawa-VEB Verlag der Kunst. Dresden 1972
12. Noszlopy Németh Péter: Az Árpád-kori Buda nyomai a Pilisben Püski Kiadó Bp. 1998
13. Pap Gábor: Pilis szindróma. Őshagyomány. 1994/16.17. sz.
14. Pap Gábor: Hazatalálás Püski Kiadó Bp. 1999
15. Pásztor Lajos: A magyarság vallásos élete a Jagellók korában. Királyi Magyar Egyetemi Nyomda Bp. 1940
16. Sarbak Gábor: „Miracula Sancti Pauli Primi Heremite” Hadnagy Bálint pálos rendi kézikönyve, 1511. Debreceni Egyetem, Klasszika-Filológia tsz. 2003 17. Szántai Lajos: A két hollós Sárosi és Fiai Bt. Fót 2001
18. Szilárdfy Zoltán: Ikonográfia-kultusztörténet. Balassi Kiadó. Bp. 2003
19. Török József: Szerzetes és lovagrendek Magyarországon Panoráma Bp. 1990
20. Török József: A magyar pálos rend liturgiájának forrásai, kialakulása és főbb sajátosságai (1225- 1600) Római Katolikus Hittudományi Akadémia. Bp.1977
21. Török József- Legeza László- Szacsvay Péter: Pálosok Mikes Kiadó. Bp. 1996
22. Török József: A XIII. századi egyháztörténet in: Keresztény Századok. Mikes Kiadó 2OO3.
23. Vanyó László: Az ókeresztény művészet szimbólumai. Jel Kiadó Bp.1997
24. Vörös Győző: Templom Théba kornáján. A Thot-hegyi magyar ásatások Montuhetop Szanhkaré fáraó templománál. Százszorszép Kiadó Bp. 1998
25. Zolnay László: Az elátkozott Buda- Buda aranykora Magvető Kiadó Bp. 1982
26. Zolnay László: Fény és árnyék a középkori Magyarországon. Kozmosz Könyvek Athenaeum, Bp. 1983
27. Hoppál Mihály-Jankovics Marcell-Nagy András-Szemadám György (szerk.) Jelképtár. Helikon Bp. 1988
28. Pál József- Újvári Edit: Szimbólimtár – Jelképek, motívumok, témák az egyetemes és a magyar kultúrából. Balassi, Bp. 2001
30. Guzsik Tamás-Fehérváry Rudolf: A pálos rend építészete a középkori Magyarországon. Budapesti Műszaki Egyetem Bp. 1980
31. Guzsik Tamás: A Pálosok és a „koldulórendek”. in Varia Paulina I. Sarbak Gábor (szerk.) Stylus Kiadó Csorna 1996 32.Gyöngyösi Gergely: Arcok a magyar középkorból „Vitae fratrum heremitarum”. Szépirodalmi Kiadó Bp. 1983
33.Gyöngyösi Gergely: I. Remete Szent Pál remete testvéreinek élete. Varia Paulin III. Fráter György Alapítvány Pilisszántó 1998 (Ford.: Árva V.,Csanád B.,Csonka F.)
34. Schmidt Irén: A pálosok története (kézirat) Miskolci Bölcsész Egyesület 2007
35. Gömbös Tamás: A szerzetes és lovagrendek címerei és viseletei Bp.1993.
36. Fernand Niel: Albigeois et Cathares collection que sais-je? Paris,1955.
37. Dr. Rekettyés Mária: Az ősi pálos rend Magyarországon (kiadatlan tanulmány)
38. Dr. Hosszú Gábor: Pálos rovásírás (tanulmány 2000.)
39. Sarbak G.-Árva Vince: Pálos rendtörténeti tanulmányok I. kötet (Varia Paulina 1994.)
40. Szántai Lajos: Pálosok (előadás vázlat)
41. Udvarhelyi Olivér: A pálosok és a magyar iskolaügy (tanulmány)
42. Bakonyvári Ildefonz: A pápai kath. gymnasium története a pálosok idejében (Pápa, 1896.)
43. Dümmert Dezső: Az Árpádok nyomában (Budapest, Franklin Nyomda 1987.)
44. Fehér M. Jenő: Középkori magyar inkvizíció. (Editorial Transsylvania. 1956./ reprint )
45. Télfy János: Görög források a szkíták történetéhez.1863. (ANAHITANINTI Bt. Kiadó reprint kiadás 2001.)
46. Magyar Eszter: A Pálos-rend pilismaróti uradalmának újjászervezése a török hódoltság után /tanulmány/ Pálos rendtörténeti tanulmányok I. kötet (Varia Paulina 1994.)
47. René Labat Florance Malbran -Labat: Manuel D’épigraphie Akkadienne
(Paul Geuthner, Paris 1999. 3e tirage)
48. Kolozsvári Grandpierre Endre: Királygyilkosságok (Széchenyi Nyomda, Győr 1991.)
49.A Pálos-rend tanulmány http://gyurkovics.freeweb.hu/palosrend_h.htm letöltés: 2007-10-12



A királyi központ lapja 23
Miért is kellene nyomozni utána? Talán elveszett? Nem tudjuk ki is volt ő igazán? Igen, valahogy így van. Halványan átsejlik titokzatos alakja, személyisége a távoli múlt ködös homályából. Hivatalos történetírók is említik, de erdővidéki népmondáink is róla szólnak, többek közt, haláláról, temetéséről. És ennyi az egész. Nem tudjuk honnan származott, hun volt vagy dinasztikus házassággal került ide keletről, nyugatról, esetleg délről? Mert Atilla hun király, Isten Ostora (Flagellum Dei) fél Európát uraló birodalmának mégsem akárki lehetett a királynéje! És mégsem tudjuk ezt pontosan, sem a magyar sem a római vagy bizánci krónikák nem tisztázzák igazán származását. Valami titok lappang körülötte..
Folytatódik a nyomozás (előzmények a korábbi Dobogókőben) Honoria neve pedig eltűnt a római krónikások-történetírók tolláról, tabutémává vált, semmi konkrétat nem írnak róla, csak találgatásokba bocsátkoznak. Hogy esetleg férjhez adták egy római patríciushoz, és még hogy nem jegyezték fel halálát sem, ami egy ilyen fontos, Augusta titulussal rendelkező nőszemélynél, birodalmi hercegnőnél, egyenesen elképzelhetetlen! Erre íme itt van a családi mauzóleumuk:
Galla Placidia mauzóleuma (olaszul Mausoleo di Galla Placidia) az olaszországi Ravenna kora keresztény műemlékeinek sorát gazdagítja.
A sírokban III. Valentianus, III. Constantius és Galla Placidia nyugszanak Tehát Honoria fiútestvére, apja és szülőanyja. A családi mauzóleumból egyedül ő hiányzik! Gondolom, az Olvasó nem sejti hogy miért, és hogy hol is lehet valójában az ő patakparti „mauzóleuma”!?
Na de – szerencsére - itt jönnek a mi székelyföldi, pontosabban erdővidéki krónikáink, népmondáink. Ezekben megjelenik egy bizánci származású, Atilla által kimondottan szeretett és tisztelt feleség, Rika királyné - Dengezik, Ellák és Csaba királyfi édesanyja, és itt kapjuk meg a történet hiányzó folytatását. De segítségül hívhatunk más forrásokat is. Íme:
TARIHI ÜNGÜRÜSZ
A nyugati szemléletü, kizárólagosan a finnugor-elméletet támogató történészeinket meghazudtolva szerencsére előkerült egy újabb krónika is! Mégpedig a sors iróniájaként, az egykori nagy ellenfél keblében, a Török Birodalomban őrizték ezt meg. Ami többek közt a következőket írja: Szekizmunduz (ez Honorius, K.F.) királynak volt egy szépséges lánya, holdsarló-szemöldökű, pézsmaillatú, ciprus termetű, tökéletes arányú, cukorajkú, ezüstszínű tokájú, gyönyörűséges szépség.
Vers:
Az Igazság adta neki ezt a gyönyörű szépséget, az arca [olyan] volt, mint a telihold, szemöldöke újhold, termete ciprussal versenyez, nárcisz színű szeme mattot adott, tokája úgy tűnt fel, mint a délibáb, ajkai mint az olvasztott rubin, ha Szidre termetét látod, teljesen tökéletes, mintha a paradicsomkertben állna és imádkozna.
Ennél szebben talán nem is lehetne leírni egy, a rómaiak által „Isteni Honoriának” nevezett akkori szépséget... Próza: Ezt a lányát Atilusz királynak adta feleségül. Közben megkötötték a teljes békét. Atilusz királynak Szekizmunduz lányától egy Kaba nevű fia született. Szóval barátságot kötöttek, s azután [Atilusz] Szekizmunduztól elbúcsúzott és visszatért. Ez a „Tarihi Üngürüsz”, a Magyarok Története, amelyre törökországi irattárakban akadtak rá. Amiben – mit ad isten – ugyancsak szó esik a bizánci rokonságunkról, sőt egyenesen Csaba (Kaba) királyfit a bizánci császár unokájaként említi! Tehát megerősíti, és milyen költői formában, mindazt amit a Képes Krónika leírt.... És még egy apróság: „Közben megkötötték a teljes békét, barátságot kötöttek.” Szó szerint így írja a krónika! Tehát magyarán mondva a Bizánci Birodalom barátságot kötött ezáltal a Hun Birodalommal. Azt hinné az ember, hogy ez volt a kegyelemdöfés a megkövesedett történelemszemlélet számára. De nem, szó sincs róla! Ennek ellenére, hivatalos körökben az még manapság is, ex cathedra módon, szinte kigyomlálhatatlanul, keményen tartja magát és valótlannak tartják ezután is, a Bizánci Császárral való rokonságunkat! De az igazságot nem lehet sokáig véka alá rejteni!
Nyomozás Réka királyné után
Ki is lehetett valójában Atilla királyunk első felesége? (2. rész)
KÓSA FERENC
Galla Placidia mauzóleuma



Dobogókő
24
Augusta
Na, de térjünk vissza szűkebb hazánkba és nézzük csak meg, kapunk-e valamit, ami Honoria hercegnőnek nem csak a neveire, hanem a fent említett, az egész eseménysort elindító Augusta címére, titulusára is utalna? Ha ilyen is előkerülne, akkor már szinte biztosak lehetnénk az egész kiokoskodott történet valódiságában! És, ... csodák csodájára - nem is gondolná az ember – hát ... ennek is megvan a lenyomata! Azt láthatjuk, hogy van itt még a közelben egy település, ami utalhat Honorius császárra, de ugyanúgy Honoriára is, egy falu, amelyet 1679-ben egészen konkrétan villa Augustini néven említenek, és ez nem más, mint a mai Felsőrákos mellett, Ágostonfalva. A Római Birodalomban az Augustus, a Cézár fölött álló legfelsőbb uralkodót jelentette, aki történetesen a mi Csaba királyfink anyai nagyapja vagy nagybátyja volt. De lévén, hogy Honoria is birtokolta az Augusta címet, és főleg a fentebb elmondottak értelmében, inkább valószínűleg rá utal ez az elnevezés is. A falu feletti dombtetöről pedig kora-középkorból származó nyilhegyek kerültek a sepsiszentgyörgyi múzeum gyüjteményébe. De innen nem messze, Köpecen is találtak lovassírokat ebből az időszakból. Dr. Obrusánszky Borbála, mongol-szakos történész, keletkutató pedig leírja a Hunok, Hungárok, Magyarok című – a Kárpátia Műhely kiadónál 2013-ban megjelent – könyvében, hogy az 2012-es kovásznai Kőrösi Csoma Sándor tudományos konferencián résztvevő Makoldi Miklós magyar régész szerint : A hazai kutatók régen nem tartottak számon hun sírokat, de ma már sokan úgy vélik, hogy a késő szarmata anyag egy része hun lehetett. Később megkérdeztem (O.B.) Kiszely Istvánt, hogy mi erről a véleménye, hiszen antropológusként ő vizsgálta meg a népvándorlás-kor emlékeit. Ő szinte azonnal azt válaszolta, hogy azok mind hunok voltak. A kései hun régészeti leletanyag valószínűleg a gepidák között található. Tehát mondanám én: a székelyföldön talált avar, gepida, stb. lelet ebből a korból mind hun lehetett, vagy legalábbis azokhoz csatlakozott népektől származhat – amint azt a Dr. Székely Zsolttal nemrég folytatott beszélgetésemből is kitűnik. Na de térjünk vissza a Bizánci császárhoz és lányához, vagy unokahúgához: Augusta Justa Grata Honoriához. Ha ez mind igaz, akkor elég díszes, előkelő rokonságunk volt abban az időben! Nem csoda, hogy a finnugristák által hamisítványnak kikiáltott Csíki Székely Krónika csak úgy hemzseg – más nevek közt a „Honfoglalás” előtti, Székelyföldön tisztségekben levő görög főméltóságok nevétől! Olvassunk bele: „Irnák (Csabának egy násik neve) volt az első Rabonbánjok a Székelyeknek. Utána következtek Bánk, Apa, Upur Yas, Ustulu Admersada, Dudoreküni, Nypapharis, Norokylikos, Igio Adektos, Khio, Bandara, Banda, Trochinos, Nüroi asmidos, Nüros, Zeke, Csolha, Honát, Cham Ursulczon,Boud Hám, Zándir hám. A Zándir hám idejében jő a Székelyekhez Árpád , Almus fia.” Igaz ebből még az is következne , ugye, hogy mi már itt voltunk Árpád előtt - csak úgy mellékesen, és halkan megjegyezve!
Kustály
És, hogy itt ne álljon meg a felsorolás, esetleg még bejöhet a képbe a közeli dombon őrködő vár , amit történetesen Kustály-várának hívnak, ami csak várrom manapság, de neve kísértetesen hasonlít Konstantinápolyéhoz, a Bizánci Birodalom fővárosának nevéhez, és annak lehet a rövidített, székely-népi változata, ahonnan a királyné őfelsége származott, vagy ahol legalábbis eltölthette gyerekkora és fiatalsága egy részét! Az idő nagy úr, pár száz év alatt sokat változhatnak az elnevezések még hatalomváltás nélkül is, mint például Sepsiszentgyörgyön rövid egy évszázad alatt lett Szent Mária faluból Szemerja városrész lett, és a városlakók nagy része nem is tud erről, hát akkor ezer-ezerötszáz év alatt ez a rövidülés még inkább lehetséges.
Rika – rijeka- folyóvíz
Ja, és még egy apróság, amit egy józan székely paraszti ész is világosan lát. Az erdővidéki Rika földrajzi nevek nem a szláv rijeka – folyóvíz jelentésből jönnek, ahogy ezt mindenttudó lexikonaink írják!! Ugyanis a Rika-pataka akkor azt jelentené hogy Patak-pataka és ez értelmetlen lenne, mert minden folyóvíznek van egy becsületes neve, amivel megkülönböztették már az ősidőkben a másiktól - kivétel talán a nagyobb folyóvízeknél lehetett mint például a Volga (vagy a Don, mindkettőre ezt a magyarázatot kaptam) másképp Etil, ami eleve folyó jelentéssel bírt, lévén azon vidék egyetlen nagyméretű meghatározó folyóvíze! És még valami: a nyugati - és politikai megfontolásból a monarchia óta hivatalosnak, akadémiainak elfogadott - történetírás szerint, Honorius császár nem Bizáncban, hanem a Nyugat-Római birodalomban uralkodott és ezzel támadják a magyar krónikák hitelességét, azonban azokból a kora-középkori időkből – az úgynevezett „sötét középkorból” – eléggé zavaros és homályos kép maradt meg az utókor számára. Úgy hogy itt most már hit és nemzeti, politikai elkötelezettség kérdése, hacsak nincs valami más summásabb, konkrétabb bizonyíték a kezünkben (!!!), hogy melyik krónikás közléseit tartjuk igaznak. És a korabali történetírás szerint azidőben, Honoriussal versengve a Nyugat-Római Birodalomban uralkodott egy még „nyugatibb” római császár, Konstantinus is, amint Tóth Gyula is írja. Tehát teljes a káosz! Vagy inkább pontosan ez utal arra, hogy a magyar krónikáknak van igazuk!? Most így az egészet utólag áttekintve egy újabb gondolat született Réka Királynő nevének magyarázatára. Igazából talán ez tűnik az egész közül a legvalószínűbbnek, a legelfogadhatóbbnak: A Honoria becézve, bizonyára Honorika volt, és ennek a rövid, vagy éppen „népi” változata pedig a RIKA lehetett! Tehát: Honoria – Honorika –RIKA! Most nézük meg az eddigi lehetséges változatokat: Arikan, Greka, Rik+a, Grata, Rika.
Talán mind helyes lehet, mert jelenthette a tiszta úrnőt, a görög nőt, a királynét, Gratát mint keresztnevet, de a Honoria becézését is. És egyidejűleg használhatták mindeniket kisebb kiejtésbeli eltéréssel, és véletlen összecsengésük még - szójátékként is erősíthette az egésznek az értelmét, összetartozását... Talán pontosan ezért ad Priszkosz rétor két változatot is rá: Kreka és Rekan!



A királyi központ lapja 25
A Kreka jönne a Grekából vagy a (Hono)Rikából, a Rekan pedig az Arikánból... Tehát a Rika – Arikan – Greka: Grata Honoria Vagy méginkább: Rika – Arikan – Greka: Grata (Hono)Rika jelenthetné azt, hogy a Tiszta Görög Királyné: Grata Honoria. A kora-középkor sötét homályából átsejlő, ezerötszáz évvel ezelőtti kirakósjáték - krónikások által - összekavart darabjai kezdenek lassan a helyükre kerülni és végre szépen összeáll az a kép, amely a számunkra és az össz-magyarság számára annyira fontos székely-magyar-hun eredetet – talán, végre – tisztázhatná... Azonban álljunk csak meg egy percre! Mindezeket ismerve és nyugtázva, a helyesnek tűnő következtetés, és a jól végzett munka tudatában, mégis –váratlanul - egy újabb felismerés hatására, balsejtelem fogott el. Észrevettem, és tudomásul kellett vennem, ha igazán őszinte akartam lenni önmagamhoz, hogy – úgy néz ki – sajnos valami sántít a következtetésekben. Bizony Homoródok még vannak sok fele Erdélyben – elég gyakori név! Tehát nem köthetjük kimondottan Budvárhoz, Székelyudvarhelyhez, Rika- erdejéhez, patakához, sírjához – és akkor talán, valószínűleg nem is a Honoriából ered az elnevezésük! Tehát a szépen felállított elmélet elbukott? Mégsem tudunk semmi biztosat ebben a témában, újra visszatért a homály, a ködös bizonytalanság? De várjunk csak egy picit, ne hamarkodjuk el a következtetéseket. Nézzük meg előbb, hogy igazából hol is vannak még Homoród elnevezések! Hát először is itt Székelyudvarhely közelében, amint az előbb már felvázoltuk. De lássuk a többit is. Vannak Biharban, Szatmár környékén, Temesvár és Hunyad közelében is. Azonban most kezd igazán érdekessé válni a dolog. Mert hiszen ezeken a vidékeken mind-mind királyi udvar volt az Árpád-ház idején, amint az ott többnyire megjelenő Udvard, Odvard, stb. hasonló helynevek is elárulják! Hunyad kivételével, ahol esetleg csak a hun-korban lehetett. A királyság udvari szervezetének kiépítése után az Udvar, Udvarhely, Udvard nevű vagy utótagú helyneveink utalnak ilyen udvarházak valamikori ottlétére (Wikipédia) Azonban Temesvár mellett bejön még a Réka-királyné neve is egy Homorágya helynév mellett Temes-Rékás közelében...! Vistai András János Erdélyi helynévkönyvében találjuk a következőt: Homorágya * Te(?) 1493: Homoragya. Temesmegyei királyi ember (Gala György) el nevéb ismerjük. Tán valahol Lugos vidékén feküdt (Cs 2: 41). – Su 2: 340. {Talán Bázos mellett} Tehát ott is van Réka, volt Homorágya és volt Udvarhely, akárcsak nálunk Székelyföldön! Ez egy újabb letagadhatatlan egyezés, ami nem lehet a véletlen műve. Ahol megjelenik a Homoród, ott általában van Udvarhely, tehát fejedelmi udvar volt a környéken, és ami külön érdekessége, hogy többnyire kellemes fürdőhelyek környékén találtatik mindez. Ez jelentheti azt is, hogy a Homoród szó (hévízes) fürdőhelyet jelentett volna, például mondjuk szláv nyelvekben - amit kétlek már csak azért is, mert azt toplicának, tapolcának hívják – és mert ezzel már rég megtöltötték volna a fejünket, mint a Réka: patak-folyóvíz értelmezésével. Vagy inkább azt jelenti, hogy Honoria, Rika királynénk nagyon szeretett fürdeni hévízekben, (Mintha valaki említette volna, hogy esetleg melegebb éghajlatú mediter
rán vidékről származhatott, vagy esetleg éppen onnan szöktették meg... nem?!) meg hogy szerette a kellemes klímájú helyeket, és évszakonként mindig oda húzúdott, ahol akkor éppen a legjobban érezhette magát. Itt még halkan megjegyezném azt is, hogy, úgye Budán is van és gondolom akkoriban is volt hévíz - ahol a királyi udvar székelt Atilla és Buda hun társkirályok idején. Végül is, tehát a Homoródok megjelenése többfele, ahelyett hogy megcáfolná a felvázolt elképzelést, úgy néz ki hogy ellenkezőleg, pontosan hogy megerősíti, szinte mondhatnám bizonyítja azt! Ha ezekre tisztázottként tekintünk is, akkor még – úgymond „kegyelemdöfésként” a szkeptikusok számára – bemutatok egy sok százéves székely szólásmondást, amelyet 1360 körül jegyeztek le, de bizonyára ősidők óta élt a nép ajkán, benne volt a közös tudatában: „Ezek a székelyek azt tartották, hogy Csaba odaveszett Görögországban; ezért mondja máig a nép általában: „Akkor térj vissza, amikor Csaba Görögországból!” (Képes Krónika) Ez egy - nem is gondolnánk mennyire - fontos közlése a Képes Krónikának. Tehát egyszerűen azt mondja - minden kertelés nélkül - hogy már akkor, a krónika szerkesztésének idejében (1358. Nagy Lajos uralkodása), létezett ez a hun-eredet tudat a székely nép körében! Tehát mesemondóink nem könyvekből ihletődtek a 19. században – ahogy sokan ma ezt állítják – az erdővidéki székely-hun mondák megalkotásában! Tehát ismétlem, és külön kihangsúlyozom: Székely őseink már a 14. században is azt mondták, hogy Csabától származnak, aki innen ment el, de soha nem jött vissza. És hova is ment? Görögországba, ahol nagyapja vagy nagybátyja, Honorius volt a császár. Nem volt szükségük ehhez könyvekből vett „divatos” elméletekre, mert hiszen ez a tudat mindig is ott élt, Atilla ideje óta, nagyapáink, nagyanyáink meséiben, mondáiban. Vagyis ez krónikai közlés a nép száján, Erdővidéken még ma is(!) élő, ősi Atilla, Csaba és Rika-mondáink eredetiségét támasztja alá, sőt most már szinte mondanám: igazolja is!
Ezen írás egy elméleti kutatás eredménye, amelynek közlését a felvetés érdekessége indokolja, hiszen olyan módon közelíti meg a kérdést – Réka személyét – amelyet az eddigi, főleg az oknyomozó, hivatalos, történelem képviselői elhanyagoltak. Az elkövetkező évek, esetleg évtizedek komoly, mélyreható kutatásai lesznek hivatottak az itt megjelenő gondolatok bizonyítására. Az Olvasó úgy olvassa és gondolkodjon el rajta, hogy részesévé vált egy szellemi nyomozásnak, amely Atilla nagy királyunk korszakába enged bepillantani.
Aradi Lajos főszerk.



Dobogókő
26
BEVEZETÉS A REJTETT ERŐK VILÁGÁBA ARADI LAJOS TANFOLYAMSOROZAT BUDAPESTEN A KÉT HOLLÓS KÖNYVESBOLTBAN
2017. január 21-22. (10-18 óráig)
A LÁTHATATLAN ENERGIÁK FOGALMA ÉS MÉRÉSE
A radiesztézia (sugárzás érzékelés) lényege és haszna a mindennapokban. Földsugárzások érzékelése, ezek káros és jótékony hatása az élő~
szervezetre, miért alakulnak ki a krónikus betegségek, mi közük van ebben a földsugárzásoknak? Megtanuljuk mérni, érzékelni
segédeszközökkel, sok gyakorlattal mindkét napon. A második nap végén megtanuljuk a legegyszerűbb betegség diagnosztikai módszert.
2017. február 25-26. (10-18 óráig)
AZ AURA
Az emberi test energetikai felépítése, a csakrák és az aura érzékelése, mérése. Az ebben lévő hibák, sérülések felismerése, kijavítása. Akár
úgyis, hogy a páciens messze, több ezer km távolságra van tőlünk. Fantom vagy távdiagnosztika
2017. március 25-26. (10-18 óráig)
A BETEGSÉGEK LELKI OKAI
Milyen lelki háttere van egy-egy betegség kialakulásának a fizikai és energetikai mellett? Miért lesz valaki allergiás? Mi áll az emésztő-, szív
és érrendszer megbetegedéseinek hátterében? Nagy felismerések és meglepetések várnak ezen a hétvégén! Erre a tanfolyami részre jöhetnek
olyanok is, akik a korábbiakon nem vettek részt!
2017. április 22-23. (10-18 óráig)
SPIRITUÁLIS ÖNVÉDELEM
Hatékony segítség megtartani erőinket, energiáinkat. Valóban léteznek energiavámpírok?
A védekezés módozatai ellenük. Hogyan tudjuk környezetünket, lakásunkat, munkahelyünket energetikailag tisztán tartani, megtisztítani?
2017. május 20-21. (10-18 óráig)
A SZELLEMVILÁG TITKAI
Mit jelent az, ha valaki szellemeket lát? Hogyan maradnak itt, milyen hatásuk van az emberekre?
Hogyan tudjuk őket távozásra bírni? Az emberi szellem fejlődése, a Szellemtan alapjai.
2017. június 17-18. (10-18 óráig)
A LEGKÍMÉLETESEBB GYÓGYMÓD, A SZELLEMGYÓGYÁSZAT ALAPJAI
Hogyan tudjuk a betegségeket a leghatékonyabban megelőzni, gyógyítani?
Megtanuljuk az alap meditációs gyakorlatokat, megutaztatjuk szellemünket a magasabb dimenziókban... A belső látás fokozása
gyakorlatokkal... További tanulmányaink, azok számára, akik még mélyebben szeretnének belepillantani a "láthatatlanba":
JELENTKEZÉS ÉS TOVÁBBI INFORMÁCIÓ: KÉT HOLLÓS KÖNYVESBOLT 1081. BUDAPEST, KENYÉRMEZŐ U. 3/A.
TELEFON: 299-0032



A királyi központ lapja 27
A fenti cím magyarázata régi időkbe vezet minket, és több szálon kapcsolódik össze Pomáz nevének eredetével és Sicambria alapításával. A trójai háború Homérosz eposzából, az Iliászból mindenki számára ismert. A történészek egy része úgy tartja, hogy meg sem történt, mivel Homérosz a Kr.e. VIII. században élt, maga a trójai háború pedig a Kr.e. XIII. században, azaz öt évszázaddal előbb zajlott le. Ez a tény kérdésessé teszi, hogy ilyen mennyiségű, minőségű és mélységű adat egyáltalán fenn maradhatott a köztudatban csupán csak szájhagyomány útján. A történészek másik része valós, megtörtént történelmi eseményként kezeli az eposzt. A német Heinrich Schliemann (Trója feltárója) is ezt tette, és meg is találta Tróját (1870). Trója, Kis-Ázsia nyugati csücskén stratégiailag és kereskedelmileg fontos helyen épült, hogy ellenőrizze a Fekete-tengeri vízi- és szárazföldi kereskedelmi útvonalakat. Jelentősége folyamatosan nőtt, amit nemcsak jó adottságú és szélvédett kikötőjének köszönhetett, hanem annak is, hogy a görög városok rá voltak szo
rulva a Fekete-tenger partján termelt gabonára és gyümölcsökre, vágómarhára, lovakra, fémekre, nyersanyagokra és egyéb keleti árucikkekre. Trója ezt ki is használta, oda-vissza megvámolta a görög kereskedőket, ezáltal hatalmas bevételre tett szert, mely lehetővé tette, hogy méretéhez képest nagy flottával és komoly szárazföldi haderővel rendelkezhessen. Trója szkíta város volt, ez több oldalról is alátámasztható, egyrészt a nap- és ló kultusz miatt, ezen felül kiváló íjászok és lovasok voltak, valamint az a tény, hogy nem tartoztak sem a görögség, sem a hettita birodalom alá. Ez csak úgy érhető el, hogy mögöttük egy erős szkíta birodalom van, mely ezt lehetővé teszi számukra. Így érthető, hogy miért kell tíz évig (de legalábbis évekig) a teljes görög haderőnek harcolnia egy városért, hiszen először a trójai hajóhadat kellett semlegesíteniük, majd a várost bekeríteni és módszeres ostrom alá venni és a keletről folyamatosan érkező felmentő seregekkel harcolni. (Érdekes, hogy az amazonok is Trója oldalán jelennek meg váratlan erősítésként, és Pentheszileia-t, az amazonok királynőjét Akhilleusz tudja csak legyőzni, aki szintén szkíta volt.)
Itt kell megjegyezni azt a történelmi tényt is, hogy a görög seregben számos szkíta harcolt a görögök oldalán. Tettük oka arra vezethető vissza, hogy a földjeik görögök által irányított területen voltak. A görögök nem ütköztek meg a szkítákkal, hanem meghagyták önálló királyságaikat és cserébe nem adót, hanem katonai szolgálatot kértek tőlük. A legfontosabb görög szigeteken lévő szkíta királyságok és királyaik: Akhilleus, Phthia királya, a görög hajóhad parancsnoka, a görög sereg legkiválóbb vezére és harcosa. Akhilleusz ötven hajóval vesz részt a trójai háborúban ez a negyedik - ötödik legnagyobb flotta (Agamemnón száz, Menelaosz hatvan, Diomédész nyolcvan, az athéniak ötven hajóval). Akhilleus öli meg: Hektórt a trójaiak vezérét és trónörökösét, az etiópiai Memnónt, a kolonai Kyknoszt és Pentheszileia-t, az amazonok királynőjét. Akhilleust végül Párisz trójai királyfi nyila ölte meg, ami a sarkába fúródott, ahol egyedül sebezhető volt a hős. Diomédész, Argosz királya, Agamemnón Mükéné királyának és a görög sereg fővezérének a helyettese Odüsszeusz Ithaka királyával együtt. Diomédész, nyolcvan hajóval vesz részt a trójai háborúban, ez a harmadik legnagyobb flotta. Diomédész csak Akhilleuszhoz hasonlítható a görögök közül. Megoszlanak a vélemények, hogy a legnagyobb „görög” harcos Akhilleusz vagy Diomédész volt-e. Mindig a nagy hősök oldalán küzd, legtöbbször Idomeneusz és Odüsszeusz oldalán, akik szintén szkíták. Fegyverzetének egy részét éppúgy Héphaisztosz készítette, mint Akhilleuszét. Vadkandíszítésű kerek pajzsot, szintén vadkanos arany mellvértet és apja kardját viselte. A vadkan a szkíták kedvelt állata a hadisten egyik megtestesítője. Gerelyét épp olyan jól hajította, mint Akhilleusz. Odüsszeusszal együtt belopózott a trójai várba, s ellopta a várost védő szent ereklyét, a Palladiónt. Nagy szerepe volt abban, hogy a trák lovasság és harci szekerek nem avatkozhattak be a küzdelembe szövetségesük Trója oldalán. Odüsszeusz társaságában, éjszakai rajta ütésben, vadkanagyarakból készült könnyű páncélzatban, megölték Rhészosz trák királyt. Itt használt „kölcsön” íjat Odüsszeusz. Diomédész megsebesült, amikor Hektór felgyújtotta a görög hajókat. Idomeneusz, Kréta királya, Agamemnón Mükéné királyának és a görög sereg fővezérének a fővezértársa, a nem görög csapatok fővezére, azaz a szkítáké. Idomeneusz, negyven hajóval vesz részt a trójai háborúban. Aiaszok (nagy és kis) vagy Odüsszeusz társaságában harcol. Idomeneusz. Phaisztoszt győzi le, és ő ölte meg az amazon Bremuszát is. Akhilleusz helyettese és segítője: szalamiszi Nagy Aiasz, Szalamisz királya. A nagy jelző nemcsak hatalmas termetére utalt (legalább egy fejjel magasabb volt mindenkinél), hanem kiváló vezéri képességeire is. Nagy Aiasz tizenkét hajóval vesz részt a trójai háborúban. Héraklész a gyermek Aiaszt, betakarva a némeai oroszlán bőrével, erőt és sebezhetetlenséget kért számára Zeusztól. Aiasz így lett a görög sereg második legerősebb vitéze (Akhilleusz után), és csak a vállán, csípőjén és hónalján volt sebezhető.
Pomáz, Pons-mas, a főember szállása
A trójai háború és a szkíták, avagy Sicambria alapítása, trójai (etruszk) hajók a Dunán
KISS MAO-TUN ISTVÁN
Akhilleusz meghurcolja Hektór holttestét Csepelen talált római síremlék részlete



Dobogókő
28
Hektór párviadalra hívta ki a legbátrabb görögöt, kilencen is jelentkeztek, de Nagy Aiaszra esett a választás, aki a görög sereg legnagyobb és legerősebb harcosa volt. Estig küzdöttek egymással, de egyikük sem tudott véglegesen győzni csak sebeket szereztek kölcsönösen. Amíg Akhilleusz sértődötten elvonult, Aiasz volt a görögök legfőbb támasza az erődítések és a hajók körüli harcokban. Odüsszeusz és Phoinix mellett tagja volt annak a követségnek, amely a sértett Akhilleuszt rábeszélte a harc folytatására. Akhilleusz fiát Neoptolemoszt, bajtársa halála után sajátjaként nevelte. Odüsszeusszal együtt visszaszerezte a trójaiaktól Akhilleusz holttestét, így ketten vetélkedtek az elesett hős fegyvereiért. A görögök tanácsa az érvelésben jártasabb Odüsszeusznak ítélte a fegyvereket. A döntés őrületbe kergette Aiaszt, aki végül öngyilkos lett. Végül a „leleményes” Odüsszeusz, Ithaka királya, aki Agamemnon Mükéné királyának és a görög sereg fővezérének a helyettese. Odüsszeusz nem akart részt venni a Trója elleni (testvér) háborúban, ezért örültnek tetteti magát. Miután felfedik, hogy nem örült, vállalja a harcot és ő az, aki leleplezi Akhilleuszt, (aki nőnek öltözik, hogy kibújjon a hadba vonulásból) és ráveszi Akhilleuszt is a Trója elleni harcban való részvételre. Odüsszeusz nem viszi magával a legfőbb fegyverét az összetett visszacsapó íját, nem akarja a trójai testvérei ellen használni. Odüsszeusz tizenkét hajóval vesz részt a trójai háborúban. Az ő leleményessége által készül el a trójai faló, mely által végre (tíz év után) beveszik Tróját a görögök. A görögöknek a fennmaradt leírások szerint a trójai háborúban ezertizenhárom hajója volt, negyvenhárom vezér irányítása, alatt harminc csapattest, mely kb. negyvenezer harcost jelentet. A görögországi szkíták öt király alatt, 194 hajóval és kb. 7700-9700 fő harcossal vettek részt a trójai háborúban. A görög hajóhad kb. ötöde és a sereg negyede, tehát szkíta. Agamemnón Mükéné királya után öt szkíta király alkotja a legfelsőbb „görög” vezérkart: Idomeneusz, Kréta királya, Odüsszeusz, Ithaka királya és Diomédész, Argosz királya, Akhilleus, Phthia királya és Nagy Aiasz, Szalamisz királya. Trója eleste után Aeneas (Aineiasz, Hektor után a legjobb trójai vezér, Ankhiszész és Aphrodité fia) a Kis-Ázsiai partok mentén népével nyugat felé hajózik Karthágóig, majd a Didó karthágói királynővel folytatott szerelmi viszony után tovább, Szicíliába. Szicíliában temeti el apját, Ankhiszészt. A sziget őslakosai a siculok. (Érdekes egybeesés, hogy a székelyeket is siculoknak hívják.) Végül a Tiberis partján kiköt népével és letelepszik, az őslakosok (rutulusok) királyát, Turnust párviadalban legyőzi és feleségül veszi annak jegyesét, Laviniát. Szkíta szokás szerint a két nép egyesül és eTRuszk (eTuR) néven él tovább. Ascanius, Aeneas fia megalapítja Alba Longát, (alba = fehér, a nyugat színe is a fehér, (szkíta-hun-avar-magyar, de az egyiptomi, török, mongol, sőt a kínai felfogás szerint is) longus= terjedelmes, tágas) vagyis a nagy nyugati fehérvárost, késői leszármazottai, Romulus és Remus pedig megalapítják Rómát. (A fentiekkel foglalkozik Vergilius: Aeneis c. eposza és Mario Alinei: Ősi kapocs: a magyar-etruszk nyelvrokonság c. könyve). Viterbói Gottfried (1113-1198), III. Konrád, I. Frigyes és IV. Henrik királyok udvari papja, történetírója és mint ilyen, több hadjáratban és diplomáciai küldetésben vett részt, világlátott, nagy tudású ember volt. Viterbói Gottfried Világkrónikájában (1185) az alábbiak olvashatók a „De regibus Gothorum” ( A gótok
uralkodóiról) c. fejezetben : „Olvassuk, hogy két magyar királyság van: egy régi, Meótisz mocsarainak vidékén, Ázsia és Európa határán, és egy másik, majdnem új, uralma kezdetén, Pannóniában terül el, s ezt a Pannóniát némelyek Új –Magyarországnak mondják. A magyarokat hunoknak is nevezik. Ezek uralma idején Attila és Totilla, egykori fejedelmeik, sok királyságot dúltak fel Itáliában és Galliában.” Alább találjuk a következőket : „Ugyanis abban az időben, amikor Aeneas – Trója lerombolása után – Itáliába érkezett, két másik trójai fejedelem, az ifjabb Priamusz, a nagy Priamusznak Anténór nővérétől való unokája, ugyanannak atyai ágról való rokona 13.000 emberrel a Mare Illiricumon át a régi Magyarországba érkezett. Ez Ázsia és Európa határának környékén terül el, itt pedig nagyvárost építettek, Sicambriát. Ugyanőket erről a helyről sicambriusoknak is nevezik.” Az idézet első részében értesülünk arról, hogy két Magyarországot tart számon a krónikás: egy Ungaria Maior-t, Nagy Magyarországot, melyet az arab, perzsa, kínai, mongol, orosz források Cummageria (kumai Magyarországnak) vagy kaukázusi Magyarországnak hívnak. Központja a Kum (= Hun) folyó melletti Magyar város, mely 25 négyzetkilométeren terült el. A magyar krónikások is tudnak erről. Anonymus Skythiai földnek, Dentumogernek, azaz Doni Magyarországnak nevezi, mert a meótiszvidéki őshaza emlékét a Don folyóval kapcsolatban tartotta fenn a köztudat, mivel az e hazát tengelyében szelte át. A legújabb orosz kutatások is ezt támasztják alá. Kézai krónikája már sokkal pontosabb. Nála Skythiai egy ország, ami három tartományra oszlik, úgymint Barsatiára, Denciára és Mogoriára. Barsatia (=Bascardia =Baskíria) azonos a Juliánus barát által Magna Ungariának nevezett ural-aljai (baskír) magyar országgal, erről Kézainak közvetlen információi voltak. A mongolok BaskírMagyarországot 14 évi harc után, 1236-ban pusztítják el véglegesen. Dencia (=doni föld, donmenti ország) tulajdonképpen Mogoria legtávolabbi, északi része, tartománya. Mogoria (=Mogeria =Magyaria), vagyis a kumamenti magyarok földje. A kumai (kaukázusi) magyarságról a pápai levéltárban 8 pápa 22 bullája található meg 1233-tól (IX. Gergely pápától) 1431-ig (V. Márton pápáig) bezárólag, melyek a terület újratérítésével foglalkoznak. Ehhez kérnek a kaukázusi magyar és keresztény királyok segítséget a pápáktól, püspökök és papok személyében. A ferences rend is minimum négy konventet tart fenn 1250-től, kettőt a fővárosban, Magyarban, és kettőt az Elbrusz hóhatár feletti részén ezek neve ismert Ügyek és Unneh (Emese) (Álmos szüleinek neve). A Kaukázust az orosz krónikák a magyarok hegyének nevezték, Hodinka négy különböző orosz krónikában talált erre vonatkozó szövegeket 1100-tól 1282-ig. Az Elbruszt a perzsák szerint Al-Barsnak, azaz Párduc Fiainak hívták, ezek pedig a szkíták, vagyis a magyarok (lásd párduckacagány). 1395. április 17-20 között Magyar várost elpusztították Timurlenk csapatai. (Bendefy-Benda László: A magyarok kaukázusi őshazája. Gyeretyán országa (Cserépfalvi Kiadó, Budapest, 1942) Összefoglalva, nemcsak Hérodotosz hívta a Fekete-tengert „szkíta beltengernek”, vagyis, hogy körülötte mindenütt szkíták éltek, hanem Konstantinos Porphyrogennetos (Bíborbanszületett Konstantin) is tud arról, hogy a „keleti türkök” (=kumamenti magyarság) követek küldésével érintkezést tartottak fenn a „nyugati türkök”-kel (=pannóniai magyarság). Anonymus szavai nyomán



A királyi központ lapja 29
is bizonyos, hogy a dunamenti és a kumamenti magyarság tudott egymásról. Kézai „Mogoriá”–ja csak megerősíti ezt a tényt. Anonymus és Kézai Skytián a pannóniai magyarság ősének tartott, korukbeli magyarság (szkíták) országait, illetve az ezeket egységesen körülölelő földterületet értik. S ez a megnevezés részükről egészen jogos, mert még a pannóniai magyarságot is nemegyszer nevezik az Árpád-kori írók szkítának, nem is beszélve a nyugati kútfőkről. „Ugyanis abban az időben, amikor Aeneas – Trója lerombolása után – Itáliába érkezett, két másik trójai fejedelem, az ifjabb Priamusz, a nagy Priamusznak Anténór nővérétől való unokája, ugyanannak atyai ágról való rokona 13.000 emberrel a Mare Illiricumon át a régi Magyarországba érkezett. Ez Ázsia és Európa határának környékén terül el, itt pedig nagyvárost építettek, Sicambriát. Ugyanőket erről a helyről sicambriusoknak is nevezik.” (Viterbói Gottfried Világkrónikája, 1185.) Ez az idézet alátámasztja azt a feltételezést, hogy Trója mögött a Szkíta Birodalom állt, mivel a két királyfi oda vonult vissza megmaradt népével, és felépítette a kaukázusi Magyarország területén Sicambriát, melyről sic-ambriusoknak (sic-ul) nevezték őket. Egyelőre nem tudjuk Sicambria hol állt, valószínű, hogy Magyar város helyén, de az is lehet, hogy a Taman-félszigeten, Matrika városa helyén. A szkíta királyi aranypajzs-díszekből eddig öt darab került elő, négy szarvas-, egy pedig párducábrázolással. A négy szarvasosból kettőt a Kárpát-medencében (Zöldhalompuszta, Tápiószentmárton), egyet a Kaukázusban és egyet a Krím-félszigeten találták, az egyetlen párducost a Kaukázusban. Ebből arra következtethetünk, hogy a királyszkíták két központja a Kárpát-medence és a Kaukázus volt. Mindezeket figyelembe véve érdekes tény, hogy mindkettő területén van egy-egy Sicambria nevű város, amely egyik esetben sem azonosítható teljes pontossággal. Amadé Thierry francia történész, aki Attila és a magyarok történetét megírta, a franciák Trójából származásáról tud, akik akkor még nem franciák, hanem gallok (gálok), latinosan gallusok voltak, akiket a korabeli krónikák sicamber-eknek neveztek. A gabona görög neve szikália, mely nemcsak kétszikű növény, hanem szik-álló, azaz szárazságtűrő is. A fehérje tartalma pedig a sikér, ami valaha fehéret jelentett. (Hiszen a szikkadt föld=a szik, izzóan fehér és sós felületű. Ámde „véletlenül” a vászonneműt súroló és fehérítő kefe neve ma is sikár-kefe, mellyel kisikárolják - kifehérítik még a barnás kendervásznat is.) Ejtsünk néhány szót a franciák „latinosnak vélt” gall- gálok ősnevéről. Az ősi GÁL /G-L/ szavunk nagyot és istent jelentett, mert e két betű ősjelentése = éGi-Ló /G-L/, aki isten, tehát nagy. A magyar nyelvbe előbb „nagy” értelemben, jelzőként, később nagy=Gál keresztnévként ment át. Pályafutása a következő: Valaha a sumérek királyát is Lugál-nak, vagyis Gál-Lú= Nagy Istennek hívták. Az ősmagyar LÚ szó legelőször a napot, vagy „csillagot” jelentette. A LÚK /nap-ok/ szó latinos írással LUC valamint: lucs, lus és lux= FÉNY lett, ami fényest, csillogót jelent ma is. (A lucfenyő az ezüstösen fénylő fenyő.)
Nézzük tovább az itáliai (etruszk) és francia (gall/gál) történetet, ami a Kárpát-medencében még egységes, majd később ágazik ketté. A trójai királyfiak közül az ifjabb Priamusz a kaukázusi Sicambriában maradt. A másik királyfi, Francus, népével a Fekete-tengeren hajózva elérte a Duna torkolatát, és ezen felhajózva, a Duna kiszélesedő öblében, mely a Kőhegy aljáig ért akkor, kikötött. A dombokon megalapította városát, Pons-mas-t (pons=/híd/ fő, mas=férfi), azaz a főember szállását), a mai Pomázt, a Kő-hegyen pedig fellegvárát, melyet Sicambriának neveztek el. Práczki István Sicambriát Visegrádnak véli a Gálok, frankok eredete című munkájában. Véleményem szerint sokkal inkább tehető Pomáz környékére, hiszen itt a Duna kilép a felsőfolyam-szakaszi jellegéből, szétterül, gázolhatóvá válik, a karavánok részére ezért itt alakultak ki a révek. Árpád fejedelem is a Kő-hegyről nézte hadainak átkelését a réveken, innentől hívják ezeket megyeri réveknek. Azonkívül a hajók kikötésére itt alkalmasabb a védett öböl, mely a Klissza-dombtól a Kő-hegyig elnyúlik. Nem véletlen, hogy a pannóniai dunai római hajóhad és kereskedelmi flotta egy része is itt állomásozott (a másik része Dunaszekcsőn, a várhegy alatt). A rómaiak mindig figyelembe vették, hogy a meghódított népek mit, hova építettek, hiszen nem volt olyan helyismeretük, mint az itt lakó népeknek (pl. Szentendrén, Ulcisia Castra eraviszkusz erőd helyére építették táborukat). Ez a terület a Kárpát-medence egyik legfontosabb bronzkori területe, a villanova-kultúra része, lásd települések, budakalászi agyag kocsi, bányák a Pilisben, fémfeldol



Dobogókő
30
gozás Kis-és Nagykovácsiban, késő bronzkori fellegvár a Kő-hegyen. Sashegyi Sándor pomázi amatőr régész, majd 1943-tól1951-ig járási régészeti megbízott kutatásai is ezt igazolták. A trójaiak idővel tovább hajóztak a Dunán, egy részük Észak-Itáliában telepedett le Anténór, az idősebb Priamusz király bizalmasának vezetésével. Őt Patavium, a mai Padova létrehozójaként, a Berenta- és a (A)Pó-folyó közötti területen lévő északitáliai etruszk települések megalapítójaként tartják számon. A trójaiak másik része folytatta útját a Dunán, majd a Majnán és a Rajnán, végül a Marnán, mely a Szajna folyóba torkol, és ott megalapították városukat, melyet a trójai királyfi után Páris-nak neveztek el. Ahol nem volt vízi út, ott szétszedték és szekérre rakták hajóikat, majd, amikor újból folyót értek, összerakták azokat, és tovább hajóztak. A Szajna felső folyásánál, szülővárosukra emlékezve megalapították Troyes-t.
Említésre érdemes még, hogy gróf Széchenyi István kisebbik fia, Ödön, 1867. április 6-án indult az Óbudai Hajógyárból, vízi úton Párizsba. Május 18-án meg is érkezett, és a Párizsi Világkiállítás nagydíját nyerte el a Hableány nevű, első, magyar építésű yachtjával. Ezzel bebizonyította a vízi utak fontosságát, melyek egész Európát összekötik. Mivel akkoriban még nem volt kész a Duna-Majna-Rajna-MarneSzajna-csatornák minden egyes szakasza, (csak a XX. sz-ban készültek el), szekereken kellett a hajót vinni, hasonlóan a trójaiakhoz. Sajnos, a franciák 1868-ban kémhajónak nézték a Hableányt és ágyúlövéssel süllyesztették a Marne folyó fenekére. 1997-ben, a 130 éves évfordulóra a Wiking Marina Yacht Club, id. Varga István vezetésével az óbudai Hajógyári-szigetről indulva, a történelemben először, csak vízen tette meg az utat és kötött ki Párizsban, az Eiffel-torony alatt, a Jéna-híd lábánál lévő
rakparton. E helyen francia és magyar nyelvű márvány-bronz emléktáblát, Gulácsy Horváth Zsolt alkotását helyezték el, mely gróf Széchenyi Ödön nem mindennapi tettét örökíti meg. A magyar vonatkozású emlékhelyet minden Párizsba utazó honfitársunk szíves figyelmébe ajánlom.
SZŐKE ISTVÁN ATILLA:
Pálos beavatás a Pilisben
bémentenek nagy barlangba, barlang-mélyi főterembe, külvilágtól elzárottan, ősöknek ösvényén menve,
barlang mélyén kőkoporsó, közepébe befektették, körülötte csak néhányan, csöndességgel körbevették,
fohászkodtak közös körben, a Pilisnek közepében, bízó erők gyűltek össze, Föld szívének közelében,
kőkoporsón, aki feküdt, a Mindenség körbevette, szállni mélyből, fel, magasra, Végtelennel ölelkezve,
megnyílott az ég fölötte, lelke indult fénnyé válni, kőboltozatot áttörve, az Istennel találkozni,
fejénénél Nap ragyogása, ezerfelé süt az ága, lábainál átellenben, ezüstös-szép Hold sugára,
beavatás megtörténe, testét nem kezdi enyészet, égi-erős lélek-kapocs, vértezi már az Egészet,
cselekedék e szent rítust, népük és hitük javára, gyökerétől gyümölcséig, örök lett az élet fája!



A királyi központ lapja 31
A női lélek rejtelmeinek egyik fontos titka a várakozás képessége. Nagyon fontos dolog az életben, hogy ennek a képességnek a birtokában legyünk, jól mérjük fel helyzeteinket, mert sok vágyott dolgot tudunk elrontani azzal, ha nem várjuk ki hozzá a megfelelő pillanatot. A várakozás és a türelem szorosan összefüggnek egymással és nem csak elsiethetjük az eseményeket, hanem azzal sem teszünk jót magunknak, ha tovább várunk, mint amennyit szükséges lenne. Ha túlságosan türelmesen várunk, elmehetnek mellettünk a történések, és úgy érezhetjük, mintha lemaradnánk arról, amit szerettünk volna megélni. A várakozás nem jelent megállást, mert ha a szívben él a vágy egy dolog vagy állapot elérésére, a kitartó várni tudás végül meghozza gyümölcsét. Ha hajszoljuk azt, amit szeretnénk megkapni, ezzel csak tovább távolodunk a vágyott dologtól. Tehát a jó várakozás az idő megfelelő pillanatának eltalálásán múlik, hogy megtapasztalhassuk, amit szeretnénk. Valószínű ebben is fontos szerep jut a tudatosságunknak, hogy szívünk érzéseit össze tudjuk hangolni a tudatunkkal és csak addig maradjunk egy dologgal kapcsolatos várakozásban, amíg az valóban szükséges. A várakozás másik része a személyiségünk, vérmérsékletünk függvénye. Egy temperamentumos nő általában próbálja minél előbb megszerezni magának a vágyott dolgot, szeretné felgyorsítani az eseményeket, és hajlamosabb lesz elsietni a dolgait, így nem lesz képes a legfőbb női tulajdonságra, a befogadás megélésére, mert abban a pillanatban, amikor feladja várakozását és ő veszi át az irányítást, elveszíti nőisége fő eszenciáját. Míg egy nyugodtabb típusú, hűvösebb nő általában túl-várja a dolgokat addig-addig, míg lemarad róluk. Tovább marad a várakozás állapotában, míg szükséges és ő úgy veszíti el a befogadásra megfelelő idő szakaszt, hogy túlmegy rajta. Tehát a jó várakozás szinte művészet és megoldást az hozhat, ha meghalljuk, amit a szívünk súg. Ha a szívünkre hagyatkozunk, mint belső vezérlőnkre, segíteni fog eltalálni a várakozás lezárásához a megfelelő idő pillanatot, mert várakoznunk csak addig szükséges, amíg be tudjuk fogadni a vágyott dolgot életünkbe, sem előbb, sem később. Egy nő pedig addig tud nőiességének fényében ragyogni, míg megtartja képességét a befogadásra. Ehhez elengedhetetlen feladatunk megtanulni, hogyan és meddig kell jól várakozni. Főhősnőnket a temperamentumosabb kategóriába sorolnám, aki inkább siettette a befogadandó dolgokat az életében, de nézzük sorban, milyen körülmények közé érkezett és milyen eseményeken ment keresztül. A 17. század második felét politikai bizonytalanság, békétlen és harcokkal teli események árnyékolták be Magyarországon, és Erzsébet életében. A Thököly-felkelés, a Bécs és Buda felszabadítása utáni harcok, majd a Rákóczi-szabadságharc eseményei szinte állandó hadi eseményeket jelentettek, ahogyan az állandó
katonai fenyegetettség is jelentős befolyással volt a török hódoltság utáni megmaradt nemzet életére is. Emiatt a gazdasági élet jelentős veszteségeket szenvedett, a birtokok nem jövedelmeztek, mert nem tudtak termelni vagy ami megtermett, elvitték a katonák élelmezésére.
Család
Mint az ország legjelentősebb politikai és gazdasági befolyással bíró családjának szülötte, Rákóczi Erzsébet is, akárcsak édesapja Rákóczi László, Zborón látta meg a napvilágot 1654. november 16-án. A hely már ismerős lehet a Rákóczi családba feleségként érkezett, Lórántffy Zsuzsannáról és Zrínyi Ilonáról szóló részekből is. A terület már Szlovákiához tartozik, más néven Makovica váraként is hallhattunk róla. 1601-ben vásárolta meg családja számára Rákóczi Zsigmond, aki egy kényelmesebb, modernebb várkastélyt építtetett a település észak-nyugati részében, ami a Rákócziak egyik kedvelt tartózkodási helyévé vált. Itt tartották meg Zrínyi Ilona esküvőjét is 1666-ban, de ekkor a kis Erzsébet vagy, ahogy édesapja naplójában nevezi, Betkó, már árva és Báthory Zsófia gyámsága alatt a pozsonyi apácáknál nevelkedik. Erzsébet nagyapja Rákóczi Pál országbíró, Rákóczi Zsigmond fejedelem legkisebb fia, I. Rákóczi György fejedelem testvéröccse, aki katolikussá lett a Rákócziak között. Édesapja, a rejtélyes és rövid életpályát élt Rákóczi László 1633. április 29-én született Zborón. Naplója kalandos úton, sokévi rejtőzés után 1990-ben kerülhetett az olvasók kezébe. Mindennapjai rögzítését húsz éves korában, 1653 szeptemberében indította, és öt esztendejét követhetjük benne nyomon. Mint az ország legbefolyásosabb, leggazdagabb fiatal főnemese, életének leírása sok érdekes információt nyújtott a kutatóknak a kor életének, politikájának és hadi eseményeinek jobb megismerésére. A napokra bontott történéseket általában diktálta, képírójával pedig lerajzoltatta utazásainak fontosabb állomásait. Életét azért tekinthetjük kicsit rejtélyesnek, mert lehetősége lett volna magasabb ívű pályát befutni, amiben talán nagynénje, Lórántffy Zsuzsánna is reménykedett és hozzá megfelelő támogatást nyújtott az árva fiatalember számára, de ő mégsem ezt az utat választotta vagy talán rövid élete vette el tőle a lehetőséget kibontakoztatni a benne rejlő tehetségét. Így ír róla R. Várkonyi Ágnes, Rákóczi László naplója és kora utószavában: „Katona volt vagy politikus? S a hagyományos szemlélet szerint a Habsburg-ellenes erdélyi és a Habsburg-hű királyságbeli táborra osztott magyar politikában hova tartozott Rákóczi László? Ő az első és talán az egyetlen magyar főúr, aki kiskorától kezdve az uralkodó környezetében élt, bécsi udvari nevelést kapott. Rákóczi fiút nem jótékonyságból tartanak játszó- és tanulótársnak a trónörökös mellett, még akkor sem, ha apátlan-anyátlan árva és Ferdinánd főherceggel éppen egyidős. A nagyszombati egyetemen (1645), majd Bécsben tanult, az utolsó évet végezte Grazban, s va
Hercegnők, szentleányok és nagyasszonyok a magyar múltban 7. rész
Főúri költőnőnk,
gróf Rákóczi Erzsébet
RÁBEL ANIKÓ



Dobogókő
32
lószínűleg elkísérte a trónörököst Spanyolországba. A Habsburgkormányzat politikai terveiben nyilván számoltak vele, politikai pályára készíthették fel. Mire felserdült, már több nyelven beszélt, művelt és világlátott, s aki egész Európában ismert fejedelmi család nevét viseli, jól boldogulhatna a diplomáciai pályán. Hasznát vehetnék a Habsburg-kormányzat főhivatalaiban, az udvari arisztokraták között.”
Rákóczi László naplója elejéről következik egy rövid bejegyzés, mely érthetővé teszi számunkra a fiatal főúr felelős gondolkodásmódját: „Az 1653. esztendőt elmulatván, adja az Úristen ez jövő esztendőt is több jóval, kevesebb bűnnel végezhessük el. Istenünknek, hazánknak, felebarátainknak jobban szolgálhassunk.” Így indítja az újesztendőt a húsz esztendős Rákóczi László. Végigkövethetjük őt útjain, hiszen szinte állandóan úton van birtokai és udvarházai között, de külföldi útjait is megismerhetjük. A művelt és több nyelvet beszélő fiatalember járt Bécsben, Lengyelországban, Itáliában és Spanyolországban is. Hatalmas energiával élte napjait, rendet tartott birtokain, pontosan nyomon követte a gazdálkodást, elszámoltatta jószágkormányzóit. 1651-ben Itáliában járt tanulmányait végezve, majd Csáktornyán felkereste Zrínyi Miklóst, akinek segítséget nyújtva Kostajnicánál megverték a törököket. Ezután hazatért szülőhelyére, Zboróra és elfoglalta születésekor kapott hivatalát, Sáros vármegye főispánja lett. Nagynénje, Lórántffy Zsuzsanna nagy befolyással volt rá, az ő hatására szakította meg első jegyességét Csáky Borbálával, Csáky országbíró lányával és jegyezte el Lónyay Zsigmond politikus özvegyét, a református Nagymihályi Bánffy Erzsébetet. Esküvőjüket az 1654-es esztendő első hónapjaiban tartották, a menyasszony a házasságba özvegyi hozományként a híres (Bereg)szentmiklósi birtokot hozta, mely Munkács közelében fekszik. Ugyanis a birtok a Lónyay családé volt korábban és így, Erzsébet közvetítésével került a Rákócziak kezébe. A család elsőszülött gyermekével, a kis Erzsébettel, Zborón és Kistapolcsányban élt. 1656-ban megszületett második lányuk, Borbála, akit hét hónapos korában elvesztett a család.
Árvaságból házasságba
Gyermekkorában Erzsébet sokat betegeskedett. Ugyanúgy, mint édesapja, ő is szerette a természetet és az állatokat, felnőttkorában is naponta kilovagolt. 1663 augusztusában Erzsébet és édesanyja súlyosan megbetegedtek. László felgyógyulásukért árvaházat alapított Kistapolcsányban, Zborón pedig ispotályt építtetett. Erzsébet meggyógyult, de édesanyja meghalt. 1664-ben László Erdélybe utazott és titkos tárgyalásokba kezdett, hogy feleségül kérje Lónyay Annát, de május 27-én, a Várad alatti török elleni harcban elesett. Erzsébet még nem volt tíz esztendős és árván maradt a hatalmas örökséggel. Báthory Zsófia gyámsága alá került, aki néhány évre Pozsonyba küldte, ahol apácáknál neveltette, majd korán férjhez adta a kislányt, épp csak betöltötte tizenharmadik évét, amikor 1668. február 4-én Nagysároson, gróf Erdődy Ádám felesége lett. Az Erdődyek a Bakócz család leszármazottai, legnevezetesebb ősük Bakócz Tamás (1442-1521) esztergomi érsek, aki a Szatmár vármegyei Erdődön született és Mátyás király a sziléziai hadjáratban figyelt fel tehetségére. A történelemben a magyar egyházi méltóságok közül ő került legközelebb ahhoz, hogy az
1513-as pápaválasztás alkalmával római pápa lehessen. Sajnos az egyre nagyobb befolyással bíró, erősödő pénzvilág inkább egy Medicit támogatott Bakócz ellenében, így már sosem tudjuk meg, Bakócz Tamás mint pápa, merre lett volna képes fordítani Európa sorsát, ha kezébe adják a hatalmat. Itthon elérte, hogy testvérének fiai örökölhessék birtokait. Így indult az Erdődy család a felemelkedés útján. Bakócz Tamás unokaöccse, Péter használta először az Erdődy családnevet, a II. Ulászlótól kapott grófi ranggal. Birtokaik később magyar és horvát vidékeken terültek el, a politikai életben pedig inkább családi kapcsolataik és házasságaik révén érvényesültek, mint vagyonukkal. Erdődy Ádám Horvátországban katonáskodott, ahol édesapja három birtokának irányítását is rábízta 1664-ben. Ádám szüleinek egyetlen gyermeke lévén jelentős vagyon várományosa volt. Édesanyja, Forgách Éva szerette volna, ha létrejön Rákóczi Erzsébettel a házasság és több alkalommal küldte megbízottait tárgyalni Báthory Zsófiához Munkács várába. Mivel a menyasszony még nem volt nagykorú, ami ekkor tizenhat éves kort jelentett, és jelentős észak-magyarországi birtokokkal rendelkezett, nagykorúságáig gyámja, a házasságkötés után pedig férje rendelkezhetett birtokaival. Erzsébet a házasságba apai örökségként vitte a Bars vármegyében álló kistapolcsányi uradalmat Hrussó várával, a Zemplén vármegyében levő nagymihályi, mádi, zombori, szerencsi birtokokat, a Sáros vármegyében álló makovicai, sárosi, zborói jószágot és a Borsod vármegyében található ónodi birtokot. Nagymihályt anyai nagyanyjától Bánffy Erzsébettől örökölte, mivel fiú örökös nem született, és édesanyja révén kapta a szentmiklósi kastélyt. Erzsébet ugyanúgy, ahogy édesapjától látta, szeretett rendet tartani birtokain, pontosan nyomon követni a gazdálkodást és rendszeres időnként elszámoltatni jószágkormányzóit. Fényes esküvőt rendeztek Sároson, amire anyósának feljegyzései szerint, két hétig érkeztek a vendégek. A költségeket és az élelmet Erzsébet birtokairól fedezték. Állítólag apósa ígéretet tett rá, hogy rendezi a költségek ráeső részét, de később mégsem állta szavát, túl magasnak tartotta. Ugyanúgy, ahogy nem rendezte fia temetési költségeit sem, amikor az esküvőt követően Ádám néhány hét múlva egy török elleni kisebb harcban elesett. Ráadásul még Báthory Zsófia is a maga javára próbálta fordítani gyámleánya, mint fiatal özvegy tapasztalatlanságát és ideiglenesen megszerezte fia számára az Erzsébetre édesapja által hagyott birtokokat azzal az indokkal, hogy a családban Ferenc maradt az egyetlen férfi örökös. Hogy Erzsébetre személy szerint ez milyen hatással volt, olvassuk ki viselkedéséből: amikor megtudta, hogy Zrínyi Ilona gyermeket vár, lelkes örömmel köszöntötte őt, a megszületett gyerekekkel, unokahúgával Juliannával és unokaöccsével, II. Rákóczi Ferenccel is jó viszonyt ápolt, később felnőtt korukban is. Amikor pedig Báthory Zsófia meghalt, az ő temetésén Erzsébet nem jelent meg. Egyedül anyósa, Forgách Éva támogatását élvezte, aki segített neki visszaperelni javait. A per királyi határozathozatalig jutott, melynek eredményeképp Zsófia és I. Rákóczi Ferenc visszaszolgáltatták Erzsébetnek jogos tulajdonát. Még egy birtokkal kapcsolatos ügye volt, a férj családja által házassági szerződésben Erzsébet tulajdonjogára lekötött birtok, a Varasd vármegyei Jászka, amit apósa foglalt el. Erdődy Ádám halála után ez a birtok az özvegyet illette volna, de apósa mégsem akarta átadni. Erzsébet anyósa és apósa külön éltek, megromlott közöttük a házastársi viszony, de Erzsébet számíthatott Forgách Éva támoga



A királyi központ lapja 33
tására, aki próbált megegyezésre jutni férjével, segítségül kérve fel Szelepcsényi György esztergomi érseket a közvetítésre.
Maga erejéből a második házasságban
Kétesztendei özvegység után, a tizenöt éves Erzsébet 1670. január 28-án, Nagysároson ment hozzá első férje unokatestvéréhez, gróf Erdődy Györgyhöz, aki legalább 8-14 évvel volt idősebb nála (a források több születési időpontot közölnek). Valószínű az Erdődy család befolyására jött létre a házasság, így a délvidéki birtokok továbbra is az Erdődyek kezén maradhattak, Erzsébet és György tulajdonában. György gróf az esküvő idején Sáros, Varasd, Árva és Bars vármegyék főispánja volt, később még magasabbra emelkedett, kitartott a Habsburgok támogatásában, királyi főkamarás, főlovász- majd tárnokmester lett. Legmagasabb pozícióját később, 1704-ben kapta, amikor országbíró lett. Kezdetben jól alakult a házasságuk, Erzsébet, levelei alapján szerette, tisztelte férjét és alkalmazkodott hozzá. Ekkor kelt levelei úgy kezdődtek: Édes szívem és úgy zárultak: holtig igaz hív társa, és amikor távol voltak, Erzsébet nagyon várta, hogy újra láthassa őt. Aztán 1685ben történt közöttük valami, amitől megváltozott viszonyuk, melyről a levelek hangvétele is tanúskodik. A Thököly-harcok idején, 1683-ban Erzsébet észak-magyarországi birtokait, többek között Makovicát is, elfoglalták a kuruc csapatok. Erzsébet Lengyelországba, Krakkóba utazott és levélben kért tanácsot férjétől és az Erdődy családtól, mit tehetne, hogy birtokai jövedelmét ne veszítse el. Júliusban visszatért Magyarországra, de még augusztusban sem kapta vissza birtokait, pedig addigra már változott a hadi szerencse és osztrák fennhatóság alá kerültek, Erdődy pedig, aki korábban Thököly Imrét támogatta, már felesküdött a Habsburg császárnak. Erzsébetnek magának kellett intézkednie, férjétől nem sok támogatást kapott. Mivel temperamentumos, erős nő hírében állt, talán a kiszolgáltatott helyzet még inkább erősítette őt. Korán jutott árvaságra, hozzáállását védekezésképp fejleszthette ki magában. Gyermek volt, amikor elvesztette először édesanyját, pár évvel később édesapját, és Báthory Zsófiára sem számíthatott. Hiába volt kinevezett gyámja, ő is saját fia számára szerette volna rátenni kezét Erzsébet örökségére. Azt már a sors intézte, hogy mivel Erzsébet gyermek nélkül maradt, unokaöccsére, II. Rákóczi Ferencre hagyta gazdag örökségét. Amikor Erzsébet Ádám halálát követően özvegy lett, továbbra is kiszolgáltatott helyzetben maradt apósa számára is. Anyósa ugyan segítette őt, de Erdődy Imre fontosabbnak tartotta birtokai megtartását és nem adta át, pedig a házassági szerződés kötelezte őt erre. Végső megegyezésként Erzsébet így jutott hozzá Szávaújvárhoz, mely birtok még nem is fedezte Erdődy Imre tartozásait, ezért később még 5 ezer forintot fizetett meg Erzsébetnek.
Versek, levelek, barátság
Az 1670-es évektől kezdve Erzsébetet egyre szorosabb barátság fűzte össze Esterházy Pállal. Erzsébet ekkor kapott ihletet a versíráshoz, ugyanis Pál híres művészet-pártoló, aki maga is költemények szerzője volt, több versében allegorikus képekben jeleníti meg barátságukat. Kapcsolatuk valószínű azt a lelki támaszt nyújtotta Erzsébet
számára, amit nem kapott meg férjétől. Háborúságuk 1685-ban kezdődött. Erzsébet keményen helytállt és férje délvidéki birtokait ugyanolyan lelkiismeretesen rendezte, mint sajátjait. Leveleiben szót emelt róla, úgy érzi György teljesen magára hagyta gondjaival, melyről itt következő verse tanúskodik:
Jaj, én szerencsétlen...
Jaj, én szerencsétlen, jaj, én boldogtalan, Mint megcsalám magam Erdődi Urammal, Sok jó szerencsémet érte odahagyván, Ifjúságomat miatta elrontván.
Átkozott az óra, mikor erre jöttem, Sokat cselekedvén mégsincs böcsületem! Sok jóakarókat magamnak szerzettem, Miatta azokat itt kell felejtenem.
Átkozott szerencse, mit mívelél velem? Némely szépségivel mint elrontál engem, Szomolyán várábul mert el kell már mennem. Már csak halálomat bújdosván reménlnem.
Eztet nem tekéntem, többet is szenvedném Istenért s őérte, ha megöl is engem, Eddig ártatlanul érte szenvedhettem, Tovább is őérte akarok szenvednem.
De te, oh, ártatlan, mint én magam vagyok, Ne felejts el engem, régi szolgálódot, Ha valami leszen, te fogd én pártomot, S ne hagyj szintén vesznem, te ártatlanodot.
Végbúcsúmat veszem szenvedő társomtul, Talán el kell mennem immáron ezentúl, Istennek ajánlom, s ezen követemtül Még sokat izenek, ha látom valahol.
Ad jobbat az idő, megsárgul az kalász, Üdővel megvidul az megbúsult vadász, Istenre rábízván ez rút, fekete gyász, Megfordul még egykor búsult Rákóczi-gyász.
Csak Isten még egyszer aztot adná érnem, Ezeknek előtte ővele beszélnem, Ő okosságátul tanácsot is vennem, Én mitévő legyek, vagy hogy el kell mennem.
Amikor Esterházy Pált 1681-ben nádorrá nevezték ki, Erzsébet így írta hozzá versét:
„Ne felejts el engem, régi szolgálódot, Ha valami leszen, te fogd én pártomot.”
Esterházy Pál (1635-1713), mint az egyik leggazdagabb magyar főúr, művészet pártoló és műgyűjtő hírnevet szerzett, több könyv megjelenéséhez járult hozzá mecénásként. Költő és zeneszerző, egyházi jellegű műveket, imádságokat és teológiai műve



Dobogókő
34
ket is írt. A zene tudományával mélyebben foglalkozott, 1711-ben kiadott kantáta gyűjteménye a magyar zenetörténet fontos fejezete. Verseit életében nem adatta ki, leginkább csak vendégei szórakoztatására énekelte őket, saját kezű virginál kísérettel, mely csembalószerű billentyűs hangszer, a zongora őse. Az 1800-as évek végén, amikor az Irodalomtörténeti Közlemények című kiadványban elkezdték megjelentetni műveit, az a vád érte, hogy Esterházy versei silány Zrínyi-utánzatok. Zrínyi Miklós valóban nagy hatással volt Pálra, ahogyan Rákóczi Erzsébetre is. Gyerekkori személyes találkozásuk történetét így mesélte el hét éves korában írt naplójában: „Zrinyi Miklós uram csakhamar odajött avégre, hogy Julianka nénémasszont elvegye. Az kertben sétálván, azért Zrinyi uram engem meglátván magához hivott s kezemet fogván, fölemelt az földről s megcsókolt, mondván Tar Mihálynak, azki is akkor ott állott, nem sok ember tudja, micsoda gyermek légyen ez. Kire mondá Tar Mihály, talám szerencsés leszen, mert hetedik gyermeke az úrnak, igen is szereti, majd jobban az többinél. Kire felelt Zrinyi Miklós: „Bár sok ilyen gyermek volna Magyarországban.” Kit én ugyan igen szivemben vettem ekkor, s tekéntvén Zrinyi uramat, eszemben vettem, hogy egyféle természetűek vagyunk, kit nékem atyámuram már esztendővel azelőtt megjelentett vala.”
Esterházy Egy ifjú vadásznak panasza Cupidóra és Egy kis karvolymadárról való táncének című verseiben Erzsébet iránti érzéseit rejti el.
194. Rémitő Cupido, jaj mint rontál engem! Éltemben nem lehet kiért már jó kedvem, Átkozott mért bánol ilyen módon velem, Súlyos nyilaiddal sebet tévén bennem.
195. Keservessen nézék egy vidám Rárócskát, Zengő táncban adtál kinek szép lábocskát, Okossan rákötvén hímes pántlikácskát, Tündér sebességgel röpülő szárnyacskát.
196. Csudálatos voltod, mert ezzel megfogtál, Ékes szavaiddal hálódban szorítál, Zavaros szívemmel mint tűz, úgy játszottál, Rendes kézíjaddal éppen földre nyomtál.
197. Irgalmatlan nyilat lövél én szívemben, Haraggal fejemet vonyád kelepcédben, Örvendetes dolgot vévél kezeidben, Ám már árva módra járok tömlöcödben.
198. Ritka az ki tölled magát megmentheti, Sebes nyilaidnak elejét veheti, Szikrás tüzeidnek langját szendvedheti, Ifiú vitéz szívét veled fölteheti.
199. Én azért ím megyek, mint Echó szó után, Praedádat ám vigyed kedves ráróm után,
Bátor Zephyrusnak lengedező szárnyán, Álnok nyilaidnak hathatós sugárán.
200. Ez kis énekecskét szerzém itt egy helyben, Lakván földeimnek csaknem közepiben, Titkos értelem is vagyon verseimben, De egy Vadász s egy kő általállott ebben.
A vers titka, hogy minden versszak első és harmadik sorának kezdőbetűit összeolvasva: RÁKOCZI ÖRSÉBET nevét kapjuk, minden második és negyedik sor pedig ESZTERHÁSI PÁL nevét rejti.
Egy kis karvolymadárról való táncének
201. Isten hozzád, karvolykám, Gyönyörű kis madárkám,
Noha talám többé nem lát orcám, Nem felejt el mégis, higgyed, pennám.
202. Légyen tehát irgalma, Véghetetlen hatalma,
Rajtad az nagy Istennek oltalma, Fényeskedjél, mint szép aranyalma.
203. Áldassál váraidban, Magas kőfalaidban,



A királyi központ lapja 35
Semmit ne szenvedj szép házaidban, Nyugodjál kedves nyoszoláidban.
204. Bővelkedjél arannyal, Pázsit színő smaragddal, Piros vérhez hasonló rubinttal, Tűzzel vetekedő szép gyémánttal.
205. Előtted szép virágok, Tarka kis tulipánok, Térdet hajtsanak zöld rozmaringok, Udvaroljanak amarintusok.
206. Légyen szolgálód rózsa, Bortöltőd szép viola, Étekfogód jó illatú ménta, Legkedvesb inasod majoranna.
207. Szekfű légyen szakácsod, Izsóp kedves barátod, Magas spanyor bodza asztalnakod, Ékes nárcisszus is pohárnokod.
208. Spikinárd zsályával, Hiacintus rutával, Jó balzsamum kedves illatjával, Pézsma tartson téged szép szagával.
209. Gyöngyvirág muzsikásod, Szarkaláb virginásod, Verőfényvirág légyen dobosod, Harangvirág hangas trombitásod.
210. Kerted teljék ciprussal, Zöldelljék szép laurussal, Gyümölcsözzék illatos cédrussal, Vetekedjék híres Parnasszussal.
211. Mulatságod Zefirus Légyen, vagy Favonius, Semmi kárt ne tégyen nagy Aeolus, Fergeteget hozó gonosz Eurus.
212. Pázsiton mulatozzál, Árnyékban játszodozzál, Fényes palotákban ugrándozzál, Énekesedről is álmodozzál.
213. Légy kedves egészségben, Ki vagy minden szépségben, Termeted penig van deliségben, Barátodhoz való kegyességben.
214. Így végzém énekemet, Enyhítvén én szívemet, Ha már tőlem elvontad kedvemet, Ottan vedd jó néven kis versemet.
Erdődy György és Erzsébet között a konfliktus egyre jobban elmérgesedett, Erzsébet nem volt hajlandó a békülésre, férje pedig azt rótta fel neki, hogy elzárkózik tőle. Erzsébet annyira sértve érezte magát, hogy nem akart sem békülni, sem találkozni férjével, kész volt inkább kolostorba vonulni. A napi lovaglások és vadászatok alkalmával talált megnyugvást. Lovai iránti szeretetét így verselte meg:
Gróf Rákóczi Erzsébet asszony őnagysága lovaitul való elbúcsúzása
Szememet hízlaló, szívem vigasztaló, Éltem hosszabbító, jó kedvem újító, Kedves, szép lovaim, gyönyörű magzatim! Búm elfelejtőim, én időtöltőim, Istennek ajánllak, s ahhoz hív szolgámnak: Gondja legyen rátok, s légyen jó tartástok! Abrak ti anyátok, szolgám lesz atyátok. Engedje Istenem viszontag szemlélnem Ti ékességteket s víg termeteteket, Számosban találjak én nagy örömömre, Frissen láthassalak én dicsőségemre. Isten hozzátok, édes gyermekeim!
A grófnő levelei
A korszak egyik legfontosabb művelődéstörténeti dokumentumai közé tartozik Erzsébet férjével folytatott levelezése az 1672 és 1707 közötti évekből. Első levele 1672. január 5-én kelt Szomolányban, ekkor még a szerelmes asszony hangján írt hozzá: „Szerencsés hosszú élettel áldja Isten kegyelmedet édes szívem, kívánom! Édes szívem tennapi napon vettem az kegyelmed nekem írott levelét, melyben parancsolja, hogy kegyelmednek küldjek Kistapolcsányban óbort, ím ezen alkalmatossággal, miként vettem kegyelmed levelét mindjárt, mai nap elküldtem. Kívánom szerencsésen költhesse kegyelmetek. Én Istennek hála jó egészségben vagyok, csak kegyelmedet édes szívem, láthassam hamarább. Kérem is kegyelmedet engem idején tudósítson, mikor gyűn el kegyelmetek, hogy tudjam kegyelmeteket, mikorra s miképpen várni.... Édes szívem, ne felejtkezzék el kegyelmed rólam, alig várom, kegyelmedet láthassam. A páter, öregasszonyom őkegyelmek és az egész kompánia ajánlják kegyelmednek szolgálatjokat. Kegyelmednek édes szívem, holtig igaz híve: G Rákóczi Erzsébeth” 19. „Szomolány, 1685. augusztus 4.



Dobogókő
36
Minden üdvösséges jókkal áldja meg Isten kegyelmedet, kívánom. Nem kevéssel csudálom, kegyelmednek semmi levelét nem vehettem! Azt sem tudom, hol légyen? Ma estve felé érkezék ide Hofman uram, ki ki is valami hadak eliben megyen, akiknek Fehér hegyen által talán holnapután lesz általjövetelek. Valóban embertelenül látták az másrészrül való tisztek, kért sietséggel lovakat, kocsit, kísérőt, zabot, ajánlotta hasznos jóakaratját, amikor a hadak erre fognak jönni. De semmi haszna nem lőtt, sőt zúgolódtak, rútul feleltek az szerént ízenetimre. Adja Isten, kárát ne lássuk, amikor a hadak erre fognak jönni!...Isten tudja a hadak, az dézsma és takarítás miatt hogy lehet meg, most semmi olyan hírünk nincs. Berényben elküldtem a kevés élést. Kegyelmedet kérem tudósítson. Ma vettem ezen leveleket, kiket kegyelmednek megküldtem. Kevés szarvasgombát is hoztak, olajban bécsinálom mint az előbbenit, ki most is megvan. Ezzel maradok kegyelmednek hív társa. G. R. E.”
Erzsébet házasságukban egyedül érezte magát, férje nem állt mellette, mikor szüksége lett volna a segítségére. Három indokot nevez meg a konfliktus okaként, melyeket az 1685 márciusában békülésként megszövegezett megállapodás rögzített: férje veszélyeztette Erzsébet személyét és testi épségét, tékozolta birtokait és javait és féltékenyen viselkedett. Az első pontról nem tudtak a kutatók több információt felderíteni, nincs más forrás arról, hogy esetleg valamiféle testi erőszakot tett volna vele György. Örök titok marad, mi történhetett köztük. A második dolog hátterében az állhatott, hogy Erdődy nem kérte Erzsébet jóváhagyását egyik birtokrészének eladásakor. A harmadik ok, a féltékenykedés, ami Erzsébet és Esterházy Pál barátsága miatt történhetett. Erdődy György szolgái is tovább gerjesztették uruk felháborodását azzal, hogy kibeszélték és nem tisztelték úrnőjüket. Erzsébet több alkalommal emelt szót férje szolgáinak tiszteletlen viselkedése miatt. Megegyezésük szövegében is kitértek rá, hogy a méltatlanul viselkedő szolgákat elbocsájtják. Tény, hogy leveleiben ettől az időtől kezdve nem nevezi férjét édes szívemnek, de marad egy barátságos hangvétel élete végéig, „Minden üdvösséges jókkal áldja meg Isten kegyelmedet, kívánom” formula, zárásként pedig a „maradok kegyelmednek hív társa”.
Házasságuk egy időre ugyan rendeződött, de már nem tudták visszaállítani a kezdeti évek felhőtlen viszonyát. Igaz, Erzsébet időközben felnőtt és a tizenhat éves kislányból saját akaratú, érett nővé vált, talán Erdődy ezt nem akarta volna tudomásul venni? Bele kellett fogalmazni megállapodásukba, hogy biztosítja Erzsébet szabadságát, hogy birtokaik között szabadon utazhasson és az ott folyó gazdálkodást felügyelhesse, vezethesse. Aztán 1690-ben újabb vádak érték Erzsébetet, szerinte egyszerűen irigykedtek rá, pedig sokat dolgozott azon, hogy birtokai gazdasági ügyei rendben legyenek. Igaz szerette a mulatságokat és a vadászat is szenvedélyévé vált. Talán ezt a férfias szórakozást nem nézték jó szemmel irigyei. Erzsébet ismét elhagyta férjét. György újra békéltető közvetítőket kért fel, először Jáklin Balázs kancellárt, aki nem járt sikerrel, majd Kollonich Lipót érsekhez fordult segítségért a közvetítésben. Erzsébet Kollonich-hoz küldött válaszából következik egy részlet, melyből érezhetjük a kibékíthetetlen sértettség állapotát: „...életem veszedelmével, Lelkemnek kárhozattyával eő kegyelmével továb laknom nem lehet, tudom, oly kegyelmes Urunk s Asszonyunk eő Fölségek, hogy Lel
kemnek kárhozattyára való dolgot sem kivánhattyák tőlem. Üdőmnek nagyobb részit sok -féle szenvedésekben s nyomorusságokban töltvén ell az Groff mellett, akkor még az Iffiusaghis tőb Szenvedésekre segitet, már most életemnek utolso napiaiban jutván, ezen kevés űdőt Istenessen és nyugodalmassan az eő Feőlségek szárnyai alatt saiát kevés jószágocskámban közel a Fölséges Udvarhoz leghfőképen hogy tőlthessem lelki nyugodalommal.”
Tehát 1695-től végleg eltávolodtak egymástól, György többnyire Bécsben élt, Erzsébet kezdetben próbált kitartani észak-keleti birtokain, aztán veszteségei miatt úgy gondolta, 1703 novemberében, amikor a kuruc csapatok elfoglalták Egert és Zólyom közelében megverték az osztrákokat, hogy horvátországi birtokaira kénytelen költözni. 1704 januárjában érkezett Szávaújvárra. Levelezésük férjével ezenkben az években is baráti maradt, Erzsébet minderől tájékoztatta őt, de György ritkán utazott Horvátországba, inkább a bécsi udvarban maradt. Erzsébet leveleiben beszámolt a napi gazdasági tevékenységekről. Ebben az időben több magyar nemes család is horvát területre, a Dráván túlra menekül. Erzsébet itt sosem érezte otthon magát, folyton hazavágyódott, szeretett észak-magyarországi birtokaira. 1707-ben szeretett volna Pozsonyba utazni, s ott letelepedni, de férje a bizonytalan helyzetre hivatkozva nem támogatta ebben. Nyár elejétől kezdve egyre gyengébb és betegebb lett, augusztustól már nem tudott lábra állni, bár levelei szerint ekkor még reménykedett a gyógyulásában. Utolsó levelét augusztus 13-án írta férjének. November 8-án hunyt el Szávaújváron, 1708 év elején temették el az Erdődy családi sírboltba. Erdődy Györgyhöz írt 205 levelét a pozsonyi Erdődy levéltár őrzi.
Források:
Régi magyar prózai emlékek 7. kötet: Rákóczi László naplója, Magyar Hírmondó sorozat, Magvető kiadó 1990. Berta Borbála: Rákóczi Erzsébet rövid özvegysége Benda B.-Várkonyi G. (szerk.) Rákóczi Erzsébet levelei férjéhez 1672-1707 Osiris Kiadó, 2001
Magyar nőköltők a XVI. századtól a XIX. századig, kiad. S. Sárdi Margit, Bp., Unikornis Kiadó, 1997, 14, 15. Esteházy Pál versei, Országos levéltár RMKT XVII, 12. kötet alapján, modernizált helyesírással, kiad. Cs. Havas Ágnes
Rákóczy Lászlóné Bánffy Erzsébet ravatalképe, Kistapolcsány, 1663.



A királyi központ lapja 37
TÉNYEK ÉS TALÁNYOK A BOSZNIAI PIRAMISOK VÖLGYÉBEN
Kevés olyan területe van jelen korunk őstörténeti régészetének és szakrális geográfiájának, mely ennyire felkapott, népszerű és egyben megosztó lenne, mint a Visokoban feltárt jelenségek. Semir Osmanagic több mint tíz évvel ezelőtt kezdett el foglalkozni azokkal a hegyekkel, melyeknek különös piramis alakjuk van, és a téma az óta komoly és sokrétű őstörténeti kutatássá nőtte ki magát, mely mai napig számos vita és értekezés tárgya. Piramis vagy nem? Korunk legnagyobb régészeti felfedezése, vagy dilettáns képzelgés? Egy archaikus kor maradványa vagy belemagyarázó fantáziálgatás? Tény, hogy Osmanagiĉ megosztotta a tudományos világot rendesen, és egy olyan folyamatot indított el akaratlanul, melynek több iránya, mellékága a mai kor divatos, ezoterikus (pontosabban pszeudo-esoterikus) mozgalma alá adott lovat, melyek heves és arrogáns zászlólengetése valójában túlzó, téves vagy teljesen ostoba következtetések és állítások elterjedését idézték elő. Ezek a felületes, elnagyolt, tárgyi tévedésektől hemzsegő,
túlzó, sőt sokszor alapot nélkülöző információ-blokkok szélsebesen terjednek, s ezzel számos hiszékeny honfitársunk kerül – téves következtetései okán – csapdába. Volt alkalmam egy baráti társasággal a nyáron négy napot a helyszínen tölteni, majd amikor az ott látottak alapján több dolog gyanússá vált, főleg a közkézen forgó, elterjedt adatolásokkal és konzekvenciákkal kapcsolatban, három hónapot szenteltem annak, hogy számos könyvben, több száz internetes oldal anyagának tanulmányozásával, pontosan utána nézzek a dolgoknak. Átnéztem régészeti anyagokat, jegyzőkönyveket, angol nyelvű cikkeket, kutatási jelentéseket, filmeket, előadásokat, keresve azokat a pontokat, melyek helytállóak, és azokat, melyek alkalmatlanok a téma megerősítésére.
Az őstörténet-kutatás hasonlítható ahhoz, amikor valaki talál hat darab ősrégi homokszemet, és azok vizsgálatából próbálja leírni, hogy milyen lehetett az a tengerpart, ahol azokat a hullámok sodorták annak idején. Az archeológus helyzete soha nem volt irigylésre méltó, főleg a datálás, a leletek korszakokban való elhelyezése kemény feladat, és egy-egy adott tárgy vagy épület korának meghatározásában a hivatalos tudomány számtalan ellent
mondásba keveredik mind a mai napig. (Pl. Stonehenge korát hivatalosan i.e. 6500 és 2950 közé teszik, ami években kifejezve, lássuk be, igen nagy szórás...) Semir Osmanagiĉ feltárásában is az egyik bizonytalansági tényező a kor meghatározása - azonban ne szaladjunk előre, a témát az elején kell kezdenünk. Tény, hogy nem sok olyan képzett tudós van a világon, aki annyira értene a piramisokhoz, mint Osmanagiĉ. Már fiatal korában vonzódott az archeológiához és a piramisokhoz, évtizedeket töltött azzal, hogy bejárja a világ összes ismert piramisának területét, számos könyvet írt a témában, főleg a közép-amerikai indián kultúrák érdekelték. A boszniai származású tudós először hazájában, majd a délszláv háború kitörését követően az USA-ban, Houstonban hozott létre fémipari vállalkozást, ezek jövedelméből édesapja (Prof. Dr. Muris Osmanagiĉ) segítségével – végzi és finanszírozza kutatásait. Mivel a visokoi feltárásait a kezdetben számosan támadták, előre lépett: a Szentpétervári egyetemen régészetből ledoktorált, sőt, PhD fokozatot szerzett, majd az Orosz Tudományos Akadémia tiszteletbeli tagjává választották. Szakértelméhez nem fér kétség, sőt, egyedül álló módon teljesen nyílt kutatást folytat, semmit nem titkosít, és minden eredménye és dokumentációja hozzáférhető. (Így kaptam meg én is az egyik előadásának teljes kép- és hanganyagát.) Osmanagic alapvetően öt kérdést tesz fel, ezekről előadásaiban bőven értekezik; egy régészeti tárgy vagy tereptárgy vonatkozásában: 1. Mi ez? 2. Mikor készült? 3. Kik készítették? 4. Hogyan készítették? 5. Miért készítették? Ezek alapvető kérdések, és egyenként mindegyik lehet igen problematikus. (Ezen cikk címének vonatkozásában már öt kérdésünk meg van.) A visokoi pira
A hetedik kérdés (1. rész)
„Nem tudunk. Nem merünk tudni.” – D. Sz. Mereskovszkij
VÁRY ISTVÁN
A PIRAMIS-HEGY LÁTVÁNYA VISOKOBÓL
SEMIR OSMANAGIC BESZÉL AZ EGYIK FELTÁRÁSI HELYSZÍNEN



Dobogókő
38
mis-hegyek tekintetében is ezek az alapvető kutatási területek, és bizony sok fontos területen még fehér foltként tátong űr az ismereteinkben. Mit is talált a visokoi völgyben Osmanagic? Öt piramis-hegyet, két alagútrendszert, több tumulust (ősi mesterséges sírhalom, kúp alakú veremsír), számos értékelhető régészeti leletet. Itt kell az első fontos gondolatot hozzáfűznünk, melyet Szakács Gábor, a rovásírás szakértője és a boszniai piramisvölgy ismerője jó ideje hangoztat, sajnos kevés eredménnyel, hogy t.i nem lehet addig piramisnak nevezni egy tereptárgyat, amíg tudományosan, minden kétséget kizáróan be nem bizonyosodik róla, hogy teljes egészében emberi ténykedés – építés - eredménye. Addig csak piramis-hegyeknek nevezhetjük ezeket, és ez a visokoi tereptárgyakra még mindig vonatkozik. Osmanagic meggyőződése az, hogy ezeket a hegyeket mesterségesen építették betonból, azonban az állítás igazolása sajnos több sebből vérzik.
Semir elnevezte – önkényesen és igaz, hangzatosan – ezeket a hegyeket (az elnevezés indoklásához nem volt hozzáférésem), ráadásul 2006 óta változott is az egyik neve: az akkor még Földpiramis ma már Szeretet-piramis, az elnevezés átkerült „FöldAnya” - piramisként, templomként egy másik hegyre. Ezek tehát a következők: 1. Nap-piramis. T.sz.f.m. (tengerszint feletti magasság): 767 m, relatív magasság 220 m (az egyiptomi Kheopsz „csak” 146,6 m), alaphosszúsága 365 m (bizonytalan adat, van forrás, amelyik 400 m-ről beszél), oldalszöge 43,822 fok, tájolása a jelenlegi északi iránytól csak + 12 szögmásodperccel tér el. (Ez utóbbi, a tájolás szempontjából semmilyen jelentőséggel nem bír, hiszen egy feltételezett építési korban, melyre még visszatérünk, mind három meghatározó elem: a sarkcsillag helyzete, a mágneses északi pólus és a tényleges északi sark is más pozícióban volt!) 2. Hold-piramis. T.sz.f.m.: 660 m, relatív magasság: 190-198 m. 3. Szeretet-piramis. T.sz.f.m.: 665 m. Más adatunk nincs. 4. Sárkány-piramis. T.sz.f.m.: 512 m. Más adatunk nincs. 5. Földanya-templom. T.sz.f.m.: 653 m. Más adatunk nincs.
Azt is meg kell jegyeznünk, hogy egyik piramis-hegynek sincs mind a négy oldalról meghatározható, egyenlő háromszögekkel határolt felülete, mint ahogy az ismert, épített piramisoknál ez megjelenik. A leg markánsabb Nap-piramisnak is az egyik ol
dala lefutó nyeregként megy alá. A Földanya-templomnak pedig csak egyik oldala hasonlít piramis-felülethez. Osmanagiĉ két alagutat tárt fel, az egyik, a kisebb, a Bosna folyó partjának közelében van, nemes egyszerűséggel KTK alagútnak hívják az alagutat raktárként használó cégről. Építési kora ismeretlen. (Ez a járat átlag 3 m magas, 2 m széles, 150 m hosszú, és sokszor elönti a víz.) A másik alagút az ismertebb, a nagyobb és az izgalmasabb, melynek feltárásán a mai napig gőzerővel dolgoznak: ez a kis településről elnevezett Ravne-alagút. (Erről később bővebben szólunk.) Visokotól pár kilométerre, Donja Vratnica határában tárták fel az egyik tumulust, mely egy 32 m magas mesterséges domb, és az egyik leg komolyabban feltárt tereptárgy a völgyben. A Holdpiramistól több kilométerre, délre két másik tumulus található, a Ginje tumulus a feltárt. A kutatások középpontjában A Nap-piramis és a Hold-piramis állt, valamint a Ravne-alagút. A szakrális geográfia és geometria szempontjából jelentős az a tény, hogy a szóban forgó tereptárgyak egymástól számított távolsága – méterben kifejezve – minden esetben a 220-nak valamilyen többszöröse. (Pl. a Nap-piramis – Sárkány-piramis távolság 2200 m /Semir egyik előadásában tévesen 2,1 km-t mond.../, vagy a Nappiramistól a vratnicai tumulus 3960 m-re van.) Ezen kívül a Nap Hold – Sárkány piramis-hegyek csúcsai egy egyenlő oldalú háromszöget alkotnak (2200 m hosszal), a tereptárgyak elhelyezkedése pedig olyan bonyolult formákat képeznek le, mint egy hexagram vagy egy pentagram, és a meghatározó vonal-élek és középpontok segítségével az élet virágának összetett szimbóluma is a tájra szerkeszthető. Ebben a rendszerben az összes feltárt tereptárgy benne van, ami erősen sejteti a táj tudatos építésének tényét. [1] Azokra a részletekre, melyek könnyen hozzáférhetők és egyértelműek, nem szeretnénk kitérni, a problémás tényezőket venném górcső alá. Első, és a leg többet emlegetett tény a piramis-hegy anyaga, vagyis lehet-e a Nap-piramis korabeli mesterséges betonból? Ehhez figyelembe kell vennünk a Visokon átfolyó Fojnica [2] völgyének geológiai sajátosságait: a várostól délre és nyugatra miocén kori édesvízi üledék, konglomerátum és breccsa a jellemző, míg a keleti oldalon, a folyó túloldalán (ahol a vratnicai tumulus is van) homokkő az uralkodó, szintén ebből a földtörténeti korból. Ezt azért fontos tudni, mert a piramis-hegyek anyaga – a leg alapvetőbb geológiai vizsgálatok szerint – ezekből áll össze. Ennek ellenére a mesterséges beton teóriája felmerült, sőt, sokan azt bizonyítottnak vélik. Ezzel kapcsolatban érdemes megnézni Dr. Orbán József anyagát [3], aki a pécsi egyetem professzora, betontechnológus szakmérnök, és okleveles szerkezetépítő mérnök. Járt a boszniai völgyben, Osmanagiĉ-csal is találkozott, és a piramisvölgy összes területéről hozott haza kőzetmintát kivizsgálásra. Előadásában kimérten, szakszerűen és tárgyilagosan (látványos animáció segítségével) fejti ki álláspontját és kutatásainak eredményeit, a vizsgált kőzetanyagok konkrét összetételének bemutatásával. Ezek alapján megállapítja, hogy a Nap-piramis feltárt, egyébként igen bizarr képet mutató, töredezett felszíni borítólapjainak összetétele geológiai folyamatokkal magyarázható, és nem tartalmaz mesterséges betonra jellemző elemeket. [4] Ez viszont nem jelenti azt, hogy nem lehet hasonló kőzetanyagot mesterségesen is előállítani! Osmanagiĉ hosszasan kifejti előadásaiban a Nap-piramis feltételezett betonanyagának teóriáját, azonban több
MARSIGLI TÁBORNOK METSZETE VISOKORÓL, 1697



A királyi központ lapja 39
tévedéssel. Az egyik, hogy a szilárdságra vonatkozóan 73,6 Mpa (= megapascal – sajnos Semir következetesen megapondot mond, tévesen) keménységi fokot állapít meg, amit nagyon keménynek tart még a mai betonok között is, ami sajnos nem igaz, mert a mai technológiával 100 Mpa, vagy magasabb keménységű beton is előállítható. Egyébként Semir csapata nem csak a felszínen kibontott felületet vizsgálta, hanem 17 méteres fúrással a Nap-piramist „meglékelte”, ezek a minták kerültek a Szarajevói Egyetem Építőanyag és Építésügyi Intézetébe. A vizsgált kőzet legnagyobb arányban jelen lévő eleme a CaO (39,20 %), erről az egyetem „A minták a beton tulajdonságait mutatják.” – szakvéleménnyel tudósított. Dr. Orbán József elemzésében az összetevők aránya: kalcit /CaCo3/ és dolomit /CaMg(Co3)2/ 85-90 %, kvarc /SiO2/ 5-10 % és agyagásványok 5-7 %. Nem térünk ki az összes elemzési adatra, egyet megállapíthatunk így is: nem lehet egyértelműen és határozottan kijelenteni, hogy a piramis-hegyet valamikor mesterségesen hozták létre. Ez senkit ne keserítsen el, hiszen ettől még piramisként használhatták őseink a hegyet. (E „használat” mikéntjére és jelentőségére még visszatérünk.)
Volt a piramis-hegy „építőanyagának” tekintetében egy mellékvágány is, melyet maga Osmanagiĉ karolt fel, majd vetett el később. Ezt az elméletet Dr. Joseph Davidovits dolgozta ki, mi szerint a hajdani, feltételezett építők geopolimert hoztak létre, melynek alkotóeleme a mészkőpor és a kaolinit, melyek felhasználásával kálcium-aluminium-szilikát jön létre kötőanyagként. Davidovits hipotézise szerint jó néhány egyiptomi piramist, pl. a szakkarai Dzsószer piramist is ebből építették. A tudós korabeli eszközökkel és technikával elő is tudta állítani ezt a kemény anyagot, azonban ott bukott meg az elmélete, hogy a visokói kőzetmintákban nem találták nyomát a kaolinitnak.
Itt mindjárt a Nap-piramis üregességét kell megemlítenünk, azonnal hozzá téve azt a fontos tényt, hogy mindez idáig a Nappiramisba semmilyen alagút nem vezet, senki nem tárt fel bejáratot, és senki nem ment be soha ezen okból a piramis-hegybe! (Sőt, az egyik piramis-hegybe sem!) Az a feltárt alagútrendszer, mely ismeretté lett, a Nap-piramistól 3 km-re van! Tehát azok a kijelentések, melyek előadásokban, írásos anyagokban megjelentek, miszerint „több 10 km-es alagútrendszer köti össze a piramisokat”, vagy: „alagutak vannak a Nap-piramisban”, vagy „...bementünk a piramisokba...” egyszerűen tévedések, nem igazak, az alagút
rendszer csupán feltételezés! (Egyébként érdemes a vonatkozó anyagok tekintetében a 2014 előttieket nem figyelembe venni, csak a legújabbakat megnézni! Sajnos maga Szakács Gábor is téved, amikor az egyik korai helyszíni bejárás alkalmával 3900 méternyi alagútjáratról beszél: 2016 júliusában sem volt több 500 méternél a feltárt hossz! De az alagútról majd később.) [5] A hegy üregességét műszerekkel (föld-radar szonda) és műholdas „átvilágítással” (Klaus Dona amerikai katonai műhold, állítólag 350 m (!?) mélységig pásztáz) állapították meg. Mivel még a kutatások kezdeti időszakában, akadályozandó a „dilettáns tevékenységet” – a visokói önkormányzat természetvédelmi területté nyilvánította az egész hegyet, nem lehet azt „megfúrni”, a feltételezett üregek megtalálására kevés az esély. De a hegy üregessége egy teljesen más – sajnálatos - úton vált bizonyossá: a lakosság számtalan, egybehangzó beszámolót juttatott el Semirhez arról, hogy a délszláv háború idején, ágyúzáskor vagy aknatalálat esetén hosszú másodpercekig visszhangzott a hegy. A Nap-piramis hegyét egyébként számtalan vizsgálatnak vetették alá: milli-voltos feszültségméréstől kezdve a különböző jelenlévő frekvenciák vizsgálatán át Dr. Harry Oldfield elektromágneses mezőfeltárásáig, melyek során több geopatológiai pontot fedeztek fel, és a hegy lüktetését, „hangját”, „önálló életjeleit” rögzítették. Ezekről könyvnyi dokumentum született, melyek a geofizikai és geokémiai, valamint a műholdas, termikus – hő-átvilágításos vizsgálatok eredményeivel együtt igen komoly súllyal bírnak az mellett, hogy bizony itt valami különös és szokatlan jelenséggel állunk szemben. A leg jelentősebb eredmény ezen a téren a Nap-piramis „hangjának” rögzítése volt. A mérések során kiderült ugyanis, hogy a hegy csúcsán, annak pontosan a közepén, egy bokros területen, egy kb. 4 méter átmérőjű körben igen magas, 28 KHz-es (pontosan 28 540 Hz) folyamatos kisugárzást mértek. (Érdekesség, hogy ugyan ez a magas frekvencia a vratnicai tumulus középpontjában is jelen van.) [6] Mivel az emberi fül – illetve a fiziológiai hallás – határa a 18 000 – 20 000 Hz, ezért ez a magas rezgés számunkra hallhatatlan, csak műszerrel érzékelhető. Műszerekkel rögzítették is ezt a rezgést, és stúdióban visszakonvertálták a hallható tartományba. Az így létrejött hang nagyon érdekes: nem statikus, nem folyamatosan szóló hangzás hallható, hanem modulálódó, váltakozó dinamikájú hang, mintha „beszélne a piramis”...
BARÁTAINK A NAP-PIRAMIS TETEJÉN
A NAP-PIRAMIS TÖREDEZETT FELSZÍNÉNEK EGY RÉSZLETE



Dobogókő
40
(Stúdiótechnikával és hangfelvételekkel foglalkozóként több kérdés számomra ezen a téren még nem tisztázott, például az, hogy milyen eszközökkel rögzítették és konvertálták vissza ezt a rezgést, hiszen az ilyen magas frekvencia érzékelése, rögzítése és hallhatóvá tétele csak igen drága, precíziós „high-end” műszerek
kel valósítható meg. A visszakonvertálás pedig oktávnyi léptékkel történt-e, milyen konkrét frekvencia lett a végeredmény, milyen koncepció alapján határozták meg a „kimeneti” frekvenciát és ezeket az adatokat miért nem tüntették fel a hanganyagot tartalmazó CD-n? Ugyan is a feliratozás a 28 KHz-ről, és a szintén alig hallható, nagyon alacsony, 7,83 Hz-es Schuman rezonancia „hangjáról” szól, és az átlagembernek fel sem tűnik az, hogy ilyen alapformában, normál esetben egyik sem hallható...) A Nap-piramis teteje egyébként nyugati irányból, azon a bizonyos nyergen, gerincen át könnyen megközelíthető, a csúcson pazar kilátásban gyönyörködhetünk. Itt már a történelem hajnalán élet volt: Illyr törzsi település nyomait tárták fel, majd római erődítés állt a csúcson, 700 - 800 éve pedig Bosznia uralkodójának székhelye, vára állott itt, ennek részben helyreállított falai mai napig láthatóak. A folytatásban a hatodik kérdésről, a Hold-piramisról, a tumulus titkairól, a Ravne alagútról, a kormeghatározás bizonytalanságáról és arról a bizonyos, rovásjelekkel ellátott rejtélyes kőről fogunk értekezni.
Jegyzetek:
[1] A Kárpát-medence, Egyiptom és a boszniai piramis-völgy szakrális geometriájának összefüggéseiről már Rumi Tamás Két kör c. (2007) méltatlanul elfeledett könyvében írt, a 66. oldaltól kezdődően. [2] Több helyen tévesen, a Bosna folyó partjára lokalizálják a piramis-hegyeket, pl. a Hold-piramist! Egyébként az interneten több kép téves feliratozással jelent meg, pl. ugyan az a fénykép más-más helyszín vonatkozásában. [3] www.orbanjozsef.hu – „A boszniai piramisokról mérnöki tárgyilagossággal” [4] Dr. Orbán József ismerteti azokat a mesterséges betonokat, melyek a történelem folyamán, i.e. 2570-től már megjelentek, először Egyiptomban. Itt gipszmárga kötőanyag volt jelen, majd a föníciaiak is használtak betont i.e. 1000 körül, ennek összetételében mész és vulkáni kőzetőrlemények voltak jelen, ez már víz alatt is kötött (!), a punok és a görögök mész és téglapor felhasználásával fejlesztették az eljárást, Rómában pedig, i.e. 27-től már komoly keménységű betonnal dolgoztak, melyben mész és vulkáni tufaőrlemény volt a kötőanyag, az u.n. puzolán reakció megvalósításával. Az ebből készült Panteon kupolája a mai napig áll. [5] Úgy tűnik sajnos, hogy többen, még neves előadók is hajlamosak a tárgyi valóságtól elrugaszkodni a hamis ferdítések világába csak azért, mert szeretnék, hogy valami úgy lenne, ahogy... Csak így tudnak bizonyos koncepciót igazoltnak tekinteni, amely koncepciót azonban semmilyen levonható konzekvencia nem támaszt alá. Ezekről majd a folytatásban ejtünk néhány szót. [6] A geofizikai és frekvenciás méréseket Goran Samoukovic szerb villamosmérnök, Slobodan Mizdrak zágrábi fizikus, majd Goran Marjanoviĉ, végezték. A kiadott CD-n lévő „piramis-hangot” Paolo Debertolis, a Trieste-i egyetem profeszszora rögzítette. A szellemi metódusokkal foglalkozók szerint ez a 28 KHz-es frekvencia a levitáció rezgése. [7] Forrás: www.bosnianpyramid.com
A HOLD-PIRAMIS LÁTVÁNYA A NAP-PIRAMIS OLDALÁBÓL
A NAP-PIRAMIS RÉTEGVONALAS KÉPE [7]
Honlapjaink
www.facebook.com/Dobogoko1?fref=ts
http://apilis.iwk.hu/
www.kethollos.hu
www.truehungarianhistory.com
www.facebook.com/kethollos
Minden, amit a magyar műveltségről tudni
szeretnél és tudnod kell!



A királyi központ lapja 41
A TÖVISKERESZT KÖZEPE ÉS A ZARÁNDOKLAT VÉGE: A ZIRIBÁR
A pilisszántói töviskereszt, Pilisben lévő ábrájának közepéhez értünk. Ez a Ziribári nyereg, illetve maga a Ziribár hegy, mely egyben ennek a hosszú zarándokútnak végpontja vagy kezdőpontja lehet. Erről a területről a Dobogókő 4. évf. 4. számában, jelen sorozatunk 4. részében részletesen írtunk, de nem árt egy rövid, ismételt összegzés. E heggyel kapcsolatban az egyik legizgalmasabb tényező maga a név. Honnan ered és mit jelent ez a nyilvánvalóan nem a magyar nyelvből származó szó? Évekkel ezelőtt minderre fény derült, ennek történetét az akkori polgármester, Szőnyi József mesélte, írta le számos esetben. [1] Kiderült, hogy a Ziribár sumér szó, melynek több jelentése van: „hegyszoros”, „napvárta hely”, „most születő fény”, „a felkelő fény magaslata”. Mindezt Tomka Mária, Marton Veronika és Badiny Jós Ferenc tárta fel és igazolta. Hogyan kerülhetett a Pilisbe ez a mezopotámiai elnevezés? Ennek vizsgálatára már bizonyosan nem sok lehetőségünk van, azonban maga a tény elárulja, hogy nyilván a hely minőségét és fontosságát, szakrális jelentőségét kiemelő, ősi időkből származó elnevezésről van szó. A részletesebben feliratozott, legrégebbi térképeken is már ezen a néven van feltűntetve a hegy, a II. Katonai Felmérés (1806-1869) vonatkozó szelvényén külön, „Weliki Ziribar” és „Mali Ziribar” szerepel, ez utóbbi a mai Garancs-hegyet fedi. Érdekesség, hogy az 1930 körül Stoits György által rajzolt és kiadott „Turista Útmutató – I. Pilis” térképen a „Zizibár” feliratot találjuk, mely valószínűleg elírás. Egy 1956-os turistatérképen a „Nagy Ziribár” név még megmaradt. (Egy régi kiadványban „Ciribár” névvel is találkoztam.) A töviskereszt-zarándoklat útján Pilisszántó felől, a Hosszúhegyen át közelíthető meg a Ziribár. A zöld jelzésről az erdőn át kell levágnunk a meredek oldalon. Leérve a Ziribár-nyeregbe
érünk, ahol érdemes körülnézni, hosszabban időzni. A korabeli mesterséges árkokkal szabdalt terület különös kőtengert rejt. Az éles határokkal bíró köves aljzatnak hajó formája van, nagyjából É-D irányban fekszik, hossza kb. 25-30 m. Élhetünk a gyanúperrel, hogy valamikori épület maradványai lehetnek ezek a kövek, s ha ennek az emberi tevékenységnek a korát nem is tudjuk meghatározni, a nyereg „ölének” erői bizonyságot tesznek a terület kiemelt jelentőségéről. Déli irányban egy földútra érünk, mely Csobánkát köti össze Pilisszántóval. Itt jobbra indul egy másik, keskenyebb földút, melyről ismét jobbra, egy alig észrevehető ösvény visz fel a hegy tetejére. A Ziribár térképi ábrázolásában találkozhatunk eltérésekkel, mind a magasság (407, 409, 410, 469 m), mind pedig a tetőn lévő barlang (pontosabban zsomboly) elhelyezkedésének vonatkozásá
ban. A tető, mely egy kifli alakú gerinc, különös helye a Pilisnek, a Töviskereszt ábra középpontjának megjelenítésében, ezen a ponton számos szimbolikus összefüggés tárható fel. Ezekről a korábbi cikkben tettünk említést, kiemelve a Kabbala életfájával meghatározható azonosságokat. A zsomboly elhelyezkedése, a gerinc vonala a két csúccsal, az alatta lévő Macska-barlang, a fák és a délkeleti oldal különös kőtengere, az északnyugati lejtő minden bizonnyal emberi tájalakító tevékenységét bizonyító mélyedései sok titkot őriznek és tárhatnak fel a kereső zarándok lelkében. Sokszor ott járva mindig próbáltam elképzelni azt, hogy milyen lenne a látvány a hegy tetejéről, ha nem takarnák a kilátást fák. (Elképzelhető, hogy korábban kopasz volt a Ziribár, ma is fiatal erdő borítja.) Rá kellett jönnöm egy különös dologra, amit később rajzban meg is szerkesztettem, hogy a hegy tetejéről a Töviskereszt ábra 14 pilisi pontja közül innen tízet látni lehetne szabad szemmel! Sokszor játszottam azzal a gondolattal is, hogy a körpanoráma nagysága, és a Pilis déli területének viszonyában meglévő kiemelt stratégiai helyzete okán lehet, hogy valamikor épület is állhatott a Ziribár tetején. Zarándokutunk ezen a helyen ért véget. Több alkalommal töltöttünk a gerincen éjszakát, végig nézve a naplementét, majd hajnalban annak felkeltét, és ilyenkor mindig alkalom nyílt arra,
A töviskereszt titka 9. rész
VÁRY ISTVÁN
A ZIRIBÁR GERINCE VAKTÉRKÉPEN
ZIZIBÁR A STOITS FÉLE TÉRKÉPEN



Dobogókő
42
hogy a Pilisben lévő Töviskereszt-zarándoklat tapasztalatait öszszegezzük. A belső megélések, a megjelenő szellemi fények, a szimbólumok összefüggésinek meglátása számos felismeréshez vezetett, melyek nem a tudományos vizsgálat és a racionalitás világához tartoznak. Különösen két belső bizonyosság bírt nagy jelentőséggel: a „fent – lent” viszonyának erőteljes jelenléte és az ábra „forgása”. Utunk során a Börzsöny déli nyúlványának közepéből, a Hegyes-tetőről indultunk el, déli irányba, a Dunán átkelve jutottunk először a Király-kúthoz. Ezen a szakaszon a lefelé haladás jelent meg bennünk, mintha egy hétköznapi szintről egy mélyebb valóság felé haladnánk. A Dömörkapu – Király-kút – Vaskapu háromszögét elhagyva pedig – mintegy kapun átjutva – folyamatosan a lent-lét élménye vált tudatossá. Ez az élmény, mely a déli csúcsig, a Remete-szurdok barlangjainak eléréséig – ahol a leg erősebben jelent meg - intenzíven elkísért bennünket, valóban egy mélységi „utazást” jelenített meg bennünk; egy rejtett benső világ megnyílása, önmagunk és a lét mélyebb titkai megismerésének és feltárásának ösvénye tárulkozott fel a zarándoklatban. A „felső világ” és az „alsó világ”, valamint a kettő között lévő kapu számos kor, vallás, kultúra szakrális szimbolikájában megjelenik. A tantrikus mandalák középpontjában, a katár kertépítészet formatervezésében, asszír domborműveken vagy a kalotaszegi kályhacsempék mintázatában fellelhetjük ezt a motívumot, melynek gyökerei nyilvánvalóan egy szellemi közös eredet hajdani meglétére utalnak, ahol az alsó világokba való „utazás” spirituális jelentőségét még kellően hangsúlyosnak tekintették. Napokkal a zarándoklat megtétele után különös benső élményre figyeltünk fel: tudatossá vált bennünk az, hogy a Töviskereszt ábra a Pilisben nem statikusan van jelen, hanem forog. Méghozzá a tengelyének megfelelően, kelet-nyugat és nyugat-kelet irányban. A különböző pontok egymásba futnak, összeolvadnak, majd ismét külön vállnak. Ez megfelel a Kabbala életfájának jellemzőivel, hiszen ott mindegyik szefira megtalálható mindegyik szefirában, egyikből következik a másik, a minőségek és a jellemzők összekötve függenek egymástól, a benső átalakulás folyamataiban a pontok közötti ilyen átmenetek – folyamatok - nagy jelentőséggel bírnak. Mindez a pilisi tájban, annak erejében is megjelenik, s ez az, mely a figyelő zarándok lelkében benső mozgásként és átalakulásként tudatosul. Annyira izgatott ez a megtapasztalás, hogy a Töviskereszt ábráját lerajzoltam egy forgó, térbeli alakzatként. Nagyon különös forma jött így létre, ami sokak fantáziáját megmozgatta, találgattuk, milyen szakrális szimbólum jelenik így
meg? Erre a kérdésre évek múlva kaptunk választ, amikor zarándoktársam, Cserjés Panka egy indiai utazáson vett részt. Ott felfigyelt arra, hogy a Síva templomok kupolájának a tetején pontosan ilyen csúcselem található. A helyi papok elmondták, hogy az égi erő és fény itt lép be a szent helyre, és a templom belsejében, pontosan a csúcs alatt található a szentély, az oltár, ahova ez az égi fény behatol. Ezen a vonalon elmélkedve kitűnik, hogy a Pilisben lévő Töviskereszt ábra nem egy elszigetelt, újabb kori szimbólum megjelenítése, hanem egy egyetemes, ősi, közös gyökből fakadó rendszer kifejeződése, mely az isteni fény belépését jeleníti meg számunkra itt, a Kárpát-medencében.
A ZIRIBÁR HEGY DÉL FELŐL
NÉGY TÖVISCSÚCS JELÖLI KI A TUDÁS KAPUJÁNAK KÖZÉPSŐ TERÜLETÉT
KŐTENGER A ZIRIBÁR-NYEREGBEN



A királyi központ lapja 43
A Töviskereszt pilisi ábrájának pontjait ösvények kötik öszsze, a Kabbala életfája szerint ezek a Natívok, ezeknek minden esetben meghatározott iránya van, és minden ösvény konkrét minőségekkel, jellemzőkkel bír a szellemi út megvalósításának fényében. E 22 ösvény tanulmányozása és figyelembe vétele hasznos lehet a bejáráskor a megjelenő tapasztalatok tudatossá válásának okán. (Mivel a Natívok leírása könyvtárnyi elemet részletez, ezért csak rövid kivonatban ejtünk szót róluk.) Az alsó hat ösvény a személyiség /individualizáció, karakter/ lakhelye, a középső nyolc a magasabb énhez, a testben inkarnálódni akaró lélekhez kötődik. A felső nyolc ösvényhez az isteni természet különböző formákban való tiszta kiáradását társítják, mely utak vezetik vissza a lelket az isteni egységhez.
1. Hegyes-tető - Király-kút
A személyiségünk önérzékelésének helye, a képzelet és a valóság határterülete, az alvilág kapuja, az ösztönök megmunkálásának helye, a művészet és a törvény születésének helye. Tudatos végigjárásakor a valóság napsütötte tájairól alászállunk az illúzió sűrű, sötét erdejébe. Az irányítás útja, az életenergiák útja.
2. Hegyes-tető – Dömörkapu
A logikus gondolkozás útja, egy adott helyzetet tudatosan felbecsülő személyiség otthona, a tapasztalat elemzésre kerül, az ésszerű megfontolás lekerülnek, hogy megvalósuljon. Tűz ez,
melyben az ego és az ösztön felbomlik, hogy végbemehessen a tiszta elemzés. Védekező hely, az én biztonsága. Örök út, a teremtés szabályozása.
3. Király-kút – Dömörkapu
A magától értetődő tudás és megértés útja. A megtanult, feldolgozott és befogadott tudás pályája. Itt kap emlékeket, látomásokat és jelenéseket, melyeket megvizsgál a lélek helytállóság, hasznosság és érthetőség szempontjából. Végigjárni ezt az ösvényt azt jelenti, hogy álmainkat, elképzeléseinket, félelmeinket és szeszélyeinket a déli nap kíméletlenül éles fényénél szemügyre vesszük, hogy lássuk, mennyire hasznosak és igazak.
4. Hegyes-tető – Vaskapu
Kifejezett az érzelem útja. A személyiség helye olyankor, amikor érzelmeink irányítanak bennünket. „Gyönyörködtető és szórakoztató végigsétálni ezen a teljes érzelmi spektrumot felölelő, csodálatos tisztásokkal teli úton, de ha végig akarjuk járni, túl kell jutnunk rajtuk, s egyedül csak az isteni szeretet alapenergiáját vihetjük magunkkal.” A testi valóság útja, a test kialakulásának ösvénye.
5. Király-kút – Vaskapu
Az intuíció útja. A mélylélek labirintusa. Itt nem segít racionalitás és a konok elszántság. Ide utat találni annyi, mint lépteinket a világegyetem céljához igazítani. A test, elme és lélek harmóniája függ az érzelmi erő és a kút mély fúrású forrása között vezető csatornától. Pszichikus erők nyilvánulnak meg itt, ahol a tudattalanba utat talál az univerzális energia tudatossága. Az ember ezen az úton találkozik a legendabeli istenekkel és istennőkkel, a pszichikus információ forrásával, ahol személyes kapcsolatot teremt a világakarattal.
6. Dömörkapu - Vaskapu
A szándék útja. Az a spektrum, amelyben egymáshoz illeszkednek az értelem és irányítás és az érzelem ellentétes pólusai. Itt van a beszéd és a jelentés, az elvontat a kiejtett szóban testet öltésre és megszilárdulásra késztető erő otthona. A varázslás helye. A racionális elmének meg kell szabadulnia bizonyosságától és merevségétől; hagyni kell a régi eszmék semmivé válását és az újak születését. A meggyőződés rabsága buktatókat és ballépéseket teremt ezen az ösvényen.
7. Dömörkapu – Ziribár
A magasabb rendű tudatosság pályája. Beragyogja az isteni szépség fénye, amely a mindenben megtalálható isteni tudatosság világosságát deríti a durva anyagra. A sámánok útja, kik a helyek szellemeivel együttműködve kutatják a rejtett tudást. Elengedni mindazt, ami a fejlődést gátolja: a bűntudat, a régi fájdalmak, korábbi szabályok. A megújulás és a működő életerő útja.
8. Király-kút – Ziribár
A mértéktartás útja. Jelképezi személyes inspirációnkat és bátorságunk, nagylelkűségünk, akaraterőnk mélyről feltörő forrását.. Itt utazni annyi, mint szembenézni a hamis felosztások és fölösleges osztályozások /ítélet, megítélés, előítéletek, viszonyítások/ keltette zűrzavarral. A próbák útja, az alkímiai folyamat ösvénye.
A ZIRIBÁRRÓL SZABAD SZEMMEL – A FÁK TAKARÁSA NÉLKÜL – LÁTHATÓ PONTOK



Dobogókő
44
9. Vaskapu – Ziribár
A transzformáció útja. A lélek tiszta energiája szivárványfénnyé osztódik, mely az érzések teljességét tartalmazza. Ez az ösvény egy csatorna, melyen át Tiferet szépsége és isteni szeretete erőt kap. Itt haladni azt jelenti, hogy a különféle érzelmi szálakat és erőket önmagunkban újra egyesítjük, és felismerjük, hogy minden érzés az isteni szeretet másfajta kisugárzása. Ezen az úton „lekopnak” az individuális „igények”, indíttatások, az okkal, okozattal és céllal felmerülő szándékok, és előtűnik maga az Én.
10. Dömörkapu – Klissza-domb, Pomáz
Az önfeláldozás útja. A megtisztítás szándékával célra irányított igazság ösvénye. Minden érzelgősségtől és szánakozástól mentes céltudatosság. A magasabb rendű igazságok követése, és egyben az alsóbbrendű vágyak feláldozása. Az állandóság útja, az anyagi állag növekedésének ösvénye.
11. Ziribár – Klissza-domb
A nevelés útja. Az isteni erő feltárja a feladatokat, hogy megtanulhassuk, amikre szükségünk van. Ez a szétválasztás nehéz útja, a megkülönböztetés ösvénye, ahol meglátható, mi a hamis cél és mi az igazi cél és feladat.”Az Isten iránti kötelesség útja.” A feladathoz való visszatérés lehetősége. A régi sémák félretevése, az eltökélt haladás. „Mezítláb átkelni egy felperzselt síkságon.”
12. Vaskapu – Nagy-kopasz, Piliscsaba
A haladás útja. Az alsó és a felső szféra egyesülése az isteni természet gazdagsága iránti vágyban. A természetes fejlődés helye. A felsőbb- és alsóbbrendű céljaink összhangja és türelem szükséges, és annak a tudása, hogy mikor van itt a továbbhaladás, és mikor a veszteg maradás ideje. A magasabb rendű én vágyainak hatására az akadályok elsimulnak. A békéltetés útja, az isteni befolyás átadása.
13. Ziribár – Nagy-kopasz
Az elfogadás útja. Amikor segítségre szorulunk, tudjuk ezt, és nyitottak legyünk irányába. Ez az út az isteni bölcsesség tárházába vezet. „Itt haladni egyet jelent azzal, hogy elfordulsz társaid boldog seregétől, és elindulsz egy magányos úton a dombok magaslatai felé. Csak akkor tudod teljesíteni, ha nem törődsz többé büszkeségeddel, a teljesítmény gőgjével, és nyitott szívvel fogadsz el segítséget és tanácsot.” Az értelem útja, a lét ismeretének ösvénye.
14. Klissza-domb – Nagy-kopasz
Az önuralom útja. Ez a lélek erejét adó sárkányerő lakóhelye, az életszikra energiája. Az Isten akaratát és szeretetét megvalósító angyali lények otthonának is tartják. „Ennek az ösvényének homokját járni azt is jelenti, hogy szembenézünk legtitkosabb félelmeinkkel, s közben megtanulunk uralkodni ösztöneinken, karakterünk automatizmusain. A cselekvő erő útja, az áldások élményének ösvénye.
15. Klissza-domb – Kevélyek
A hét harci szekér ösvénye. Ez a valóság tudat előtti és feletti szerkezete, az Isten által teremtett „formák” /princípiumok!/, melyek a világ teremtéséhez vezettek. Ezen az úton van jelen a szándék, Isten szavakkal ki nem fejezhető terve. „Ahhoz, hogy végigjárjuk, át kell mennünk a megértés 50 kapuján. Mind a hét lejjebb lévő szférában az utazónak hét bűnpróbát kell kiállnia a helyes gondolatok és magatartás birtokában. Ha mind a 49 próbát teljesíti, kinyílik az 50. kapu és szabaddá válik az út” A hatások útja, okságok megértése.
16. Ziribár – Vendel kálvária, Pilisborosjenő
Az egység útja. Ez az út a kreativitás forrása. Az előre elkészített, de meg nem határozott erők rázáporoznak a lélekre, amely az alkalmas célra fel tudja azokat használni. Itt előrehaladni annyi, mint felismerni, hogy minden dolog látszólagos kettőssége hamis, és hogy valójában minden egységben van: a különbözőségének feloldása. Itt minden egyensúlyhiány helyrebillen. A rendelkezés útja, a hit alapja.
17. Nagy-kopasz – Pilisszentiváni kálvária
A kinyilatkoztatás útja. „Az isteni természet beárad, ez végtelen változatosságban kifejezést nyer. Isten hangja és annak meg
A KATÁR KERTÉPÍTÉSZETBEN MEGJELENŐ KETTŐSSÉG
MANDALA KÖZÉPPONTJÁBAN AZ ALSÓ ÉS A FELSŐ VILÁG SZIMBÓLUMA



A királyi központ lapja 45
hallása erről az útról jön. Beavatások, titkok, kijelentések, a valódi bölcsesség útja. Az irracionalitás helye, a lélek felemelkedésének lehetősége a megvilágosodás felé. Ezen az ösvényen csak a megvalósult belső csend birtokában lehet haladni.” Örökkévaló út, a paradicsom öröme.
18. Ziribár – Pilisszentiváni kálvária A bölcsesség isteni erejét összeköti a lélek szépségével és békéjével, s ez maga Isten életadó lehelete, mely a fa egészén keresztül beárad a világba. Életerő. „Végigmenni ezen az úton az isteniben és a „végzet” értelmetlenségében való hit cselekedete. Ez nélkül nincs békesség a nevető káosszal szemben.” Alkotói út, a teremtés szubsztanciája.
19. Vendel kálvária – Pilisszentiváni kálvária
Az eksztázis útja. Az anya és az apa egyesülése az isteni tökéletesség egyetlen kirobbanásában. Minden, ami van, e hely tüzétől született meg. Ez minden ellentét egysége, a gondolat és az intuíció szülte új megtapasztalás, „az orgazmus időtlen pillanata”. Járni ezen az úton anynyi, mint elmerülni a tiszta isteni örömben, annyira, hogy már a „minden egy” tudása sem fontos. Megvilágosító út, a szentség alapjának ösvénye.
20. Ziribár- Kálvária-domb, Solymár-Budaliget
A próbatétel útja. Ez az életfa leghosszabb, és mindvégig felfelé tartó útja. Ez a kapcsolat a fej és a szív, a halhatatlan lélek és magának Istennek a szava között. A csatorna, melyen át az isteni életszikra utat talál lefelé az énbe. Egyben legvégső kapcsolódási pont a forráshoz. Aki fel akar jutni az ösvényen, arra egy hosszú és magányos küzdelem vár. Egyetlen málha vagy tökéletlenség is olyan súllyal fog ránehezedni, hogy lehetetlenné válik a továbbhaladás. Egyesítő út, a szellemi igazság felismerése.
21. Vendel kálvária – Kálváriadomb, Solymár-Budaliget A tudatosság útja. Szentély, melyben az isteni lakozást vehet. A próféciák és a látomások helye. Innen minden látható és megtudható. A minden formájában megmutatkozó isteni természet, és minden cselekvés végcéljának útja. Áttetsző út, látomások útja.
22. Pilisszentiváni kálvária – Kálváriadomb, SolymárBudaliget
A hit útja. Az első ok. Az út, melyen az isteni tudatosság „először tanult meg érzékelni” – mikor megtapasztalással önmaga
megtapasztalhatatlanságára „ismert”. A teremtés és a világmindenség születésének pillanata. Ezen az úton járni annyit tesz, mint kifejezni az istenibe vetett abszolút hitet, elfogadva, hogy megismerhetetlen. A Töviskereszt végigjárása után a pilisi ábra déli csúcsának területével, annak összefüggéseivel folytatjuk sorozatunkat a következő számban.
[1] A Szőnyi Józseffel készült riport anyagában megtaláljuk a Ziribár név jelentésének feltárását: http://epa.oszk.hu/00900/00939/00154/EPA00939_kereszteny_szo_2013_09_11.html
A FORGÓ TÖVISKERESZT TÉRBELI MEGJELENÉSE
INDIAI SÍVA TEMPLOM KUPOLÁJA A CSÚCSDÍSSZEL
A PONTOKAT ÖSSZEKÖTŐ ÖSVÉNYEK IRÁNYAI ÉS JELLEMZŐI



Dobogókő
46
A Két Hollós könyvesbolt ajánlata:
KÖNYV:
DEZSŐ TIBOR ATTILA: A magyar nép egész-sége (Hazatalálás füzetek 5.)..................600 Ft
PAP GÁBOR: Munkácsy és a Napút – világdráma az életkép színpadán........................4900 Ft
SZEKERES LAJOS: A világ aranyos szegelete.............................................................3500 Ft
MOLNÁR V. JÓZSEF: Hétboldogasszony (Hazatalálás füzetek 4.).................................600 Ft
PAPP ÁRPÁD: Egyiptomi ősi tikai új megvilágításban......................................................3900 Ft
Ifj. TOMPÓ LÁSZLÓ: Kitagadottak – Mélyszántás 3........................................................2500 Ft
HORVÁTH ISTVÁN: Rajzolatok a’ magyar nemzet legrégiebb történeteiből................ 2490 Ft
PÓSA PÁL ANDRÁS: Szakrális terek radiesztéziai felmérése..................................... 8990 Ft
PAKSI ZOLTÁN: Égi utak csillagüzenetei...................................................................... 5500 Ft
MIKLÓSVÖLGYI JÁNOS: Ábel útján – az isenheimi oltár üzenete..............................................1789 Ft
VALÓ ZÉNÓ: Az én valóságom.....................................................................................2500 Ft
PAP GÁBOR: Az igazat mondd! (művelődéstörténeti írások)........................................ 4500 Ft
VASTAG ANDREA: Csinszka - „...a halálra szánt kivételes virág”:...................................2900 Ft
DVD:
PAP GÁBOR: Egyiptom titkai (6 db DVD)........................................................................ 5000 Ft
SZÁNTAI LAJOS: „...a pálosokkal növekedel...” (6 DVD).................................................5000 Ft
KÁRPÁTI TAMÁS: Hihetetlen, de igaz! (6 DVD).............................................................. 5000 Ft
BORN GERGELY: Pávatitkok – a Kárpát-medence szakrális földrajza (6 db DVD).....5000 Ft
ARADI LAJOS: Mágia 1-2. csomag (10 db DVD)....................................................... 10 000 Ft
BOGÁR LÁSZLÓ: Háború a nemzet ellen (6 db DVD)................................................... 5000 Ft
ARADI LAJOS: Krónikák titkos üzenete (5 db DVD)........................................................5000 Ft
KISS MAO-TUN ISTVÁN: Máguspapok 1-2. csomag (10 db DVD)...........................10 000 Ft
ARADI LAJOS: Legendák asszonyai, legendás asszonyok (5 db DVD)..........................5000 Ft
PAP GÁBOR: Olvassunk együtt képírást! (15 db DVD).................................................15 000 Ft
KASZÁS GÉZA – KASSAI LAJOS: A Lovasíjász..............................................................3600 Ft
KERCSELICS IMRE: Az ember négy teste......................................................................3500 Ft



A királyi központ lapja 47
Pozsony fölött a nyitrai, ahol Nyitra élén a komolyságra és okosságra törekvő Antal püspök állt. Ezt a barsi követi, ahol Revistye van, Orbán egri püspök városkája. A Morva folyóról nevezett Morvaországgal a trencséni határos, ennek egy város adott nevet; nincs túl messze innen Nagyszombat városka. Morva- és Lengyelország határán van a Liptó városról nevezett liptói, melyet a kegyes atya, az isteni Mátyás, fiának, a legboldogabb, gyermekkorától az uralkodás legbiztosabb reményében nevelkedett Jánosnak adományozott, mert ez már kora gyermekségében megmutatta, milyen fejedelem válik majd belőle. Az árváit Morva- és Lengyelország határa érinti. Ugyanezen vidékhez tartozik a turóci. Szinte ezen tájon fekszik az abaújvári, ebben van a híres-nevezetes Kassa városa és Eperjes, a zempléni, benne egy városka, ahol a szkíták és a magyarok a Bodrog folyónál először szálltak meg. Végezetül van a máramarosi megye, ahol sóbányák vannak, meg öt városka és falu, valamint az erdélyi, ahol a szászok hét városa áll, és ha nem csalódom, ezeket hívják Hétvárnak. Közülük fontosabb Szászváros, Szeben, Brassó, Beszterce és Kolozsvár, ami szkíta nyelven iskolavárost jelent; szomszédságában van a boldog Skolasztikának szentelt kolostor. Aztán Gyulafejérvár metropolis, melyről fentebb esett szó; sóbányák is, a székelyek népe, akik a nemeslelkű szkítáktól származnak, és ezért mindmáig sem ismerik a szolgaságot, mostanában sem fizetnek adót a királynak, csak olykor-olykor egy házi ökröt, és parancsainak nem mint utasításnak engedelmeskednek, hanem mint az ország szükségletéből következő kérelemnek. Nevezzük meg azonban mindezt újabb kori nevekkel. Sarmatiának azt az oldalát, mely a Dnyeszter és a Tiligul között a Fekete-tengerig nyúlik, most Podóliának mondják. Innen húzódik Oroszország a Dnyeperig, elfoglalja ennek mindkét partját egészen a forrásáig, majd kelet és észak között megfordulva a Don forrásai fölött a Riphaeus-hegyekig nyúlik. Aztán a Riphaeus gerincétől fut tovább az egyik része a Szarmata-óceánhoz a Krímen túl a Turuntus folyóig, a másik pedig Ázsia, a hyperboreusok és a hippofágok felé egészen a szarmatákig, ahol a szinte örök havon erdei emberek szekereznek, kocsijaikat a szarvasok oly gyorsan húzzák, hogy egyetlen nap alatt könnyűszerrel megtesznek száz mérföldet. Ami Oroszország mögött a Don és a Maeotis között van, azt a tatárok bírják. Litifania, amelyet sokan Litvániának neveznek, Sarmatia belsejét foglalja el, a Venedicus- és a Budinus-hegyek között fekszik, keleten Oroszországot, északon Livóniát, Poroszországot és Pomerániát érinti, mely területek a Budinus- és az Alaunus-hegyektől Sarmatia többi részét foglalják el egészen az óceán partvidékéig. Litvániához Mazóvia csatlakozik. Nyugaton a Visztula folyó partjainak környékén Lengyelország foglalja el Sarmatiának azt a részét, mely a Szarmata-hegyektől és a Germániát Szkítiától elválasztó Visztula forrásvidékétől nyújtózik el. Ezt a helyet egykor az ombrók, a sabocok, a sidók és a visburgik lakták, de ahol
Germánia felé tart, ott Szilézia csatlakozik hozzá, amelyet hátulról Morvaország érint Sziléziai és Morvát Marbod király idejében a kvádok és a markomannok birtokolták, és azt hiszik, hogy Morvaországot róla nevezték el. E két tartományhoz észak felé Csehország esik, mely a Szudétáknak mondott hegyek és a Cseh-erdő között fekszik. A Drávánál kezdődik Magyarország, és tart a Dunán innen a noricusoktól Taurunumig, ahol a Száva a Dunába beomlik, a Dunán túl pedig Germániától a Kárpát-hegységig, amely alatt Szepes városkája fekszik, elterjed egészen Tibiscumig, ama hegyi Dácia fővárosáig, amelyet többen Partmentinek mondanak, mostanában pedig Havasalföldnek neveznek. A másik Oláhország, amelynek Moldva a neve, a Pruttól, a hegyi Oláhország határától a Duna és a Dnyeszter között a Fekete-tengerig terjed. A Kárpát-hegységen túl Dácia legszélső része Erdély. Felső-Mysiában van Bosznia és Rácország, hátul Szerbia; Alsó-Mysiában Bulgária. Királyi székhely Lengyelországban a Visztula folyó mellett fekvő Krakkó, Litvániában Vilna, Magyarországon pedig Buda.
SZKÍTIÁRÓL ÉS A SZKÍTÁKRÓL
Amilyen röviden csak lehetett, ismertettük a két Szkítiát, az innenső és a túlsó Magyarországot, a különböző népek költözködései, háborúi következtében megváltozott helyneveket, arra gondolva, hogy e leírás segítségével ki-ki könnyebben megérti a történteket is. Hogy azonban a következőket világosabban adhassuk elő, úgy gondoltuk, hogy nem lesz haszontalan, ha bevezetésül először a szkíták eredetéről, szokásairól, történetéről beszélünk, meg a gótokról, akiket azok a hunok űztek el, akiktől a magyarok az eredetüket veszik, habár néhány dolgot az előző könyvben már érintettünk. Senki sem tagadja, hogy a szkíta nemzet Scytháról, Herkules fiáról kapta a nevét. A história elbeszélésében azonban eltérések
A magyar történelem tizedei (részlet)
Pannónia leírása 2. rész
ANTONIO BONFINI



Dobogókő
48
vannak. Diodorus egy földből született szűzről beszél, aki köldöktől fölfelé emberi, egyébként vipera alakot mutatott; ez három fiút szült: Scythát, Plutót és Napist, az első bátorságban és tehetségben kiemelkedvén azt a birodalmat, amelyet szűköcskén vett át, kiterjesztette, és a szkítáknak nevet adott; amikor a meggyarapodott területű országot felosztották, a másikról a plutonokat, a harmadikról a napaeusokat nevezték el. Az a gyenge és lenézett nemzet, mely először az Aras folyónál lakott, nagyszerű, háborúra és dicsőségre vágyó királyt kapván a Kaspiig elfoglalta a hegyvidéket, a síkságot pedig az óceánig és a Maeotisig, sőt azt beszélik, hogy a Donon is átkelt, fényes sikereket aratott, és Európában Trákiáig jutott el; Ázsiában is elérte a Nílust, a meghódított tartományokból sok gyarmatot alapított Szkítiában, két hatalmasat is, az egyiket asszírokból, amelyet Paphlagonia és Pontus között telepített le, a másikat médekből a Don mögött, amelyet Sarmatiának neveztek el.
Herodotus azt mondja, hogy Herkules semmit sem akart érintetlenül és hódítatlanul hagyni, ezért elment Szkítiába, egy erdős, berkes vidéken egy kétalakú asszonyra bukkant, aki elvette tőle a lovait, és csak azzal a feltétellel tudta azokat visszaszerezni, ha közösül vele; ez három szép és egészséges fiút szült neki, Scythát, Agathyrsust és Gelonust; amikor a nő tanácsot kért tőle, hogy melyiküknek adja át az országot, azt felelte, hogy annak, aki erősebben meghajlítja az íjat, amit otthagyott; midőn felnövekedtek, Scytha hajlította meg a legjobban, ő kapta meg az ország fölötti uralmat, fivérei más lakóhelyet kerestek; Gelonus átkelt a Donon, országa határát a Dunáig terjesztette, Agathyrsus észak felé ment, és a Riphaeus meg a Hyperboreus-hegyeknél alapított birodalmat. Némelyek pedig, akik a zsidók, nem tudom, miféle meséi nyomán ábrándozgatnak, azt írják, hogy a szkíták Jáfet fiától, Magógtól erednek, a hunoknak meg Nimród fiai, Hunor és Magor voltak az elei. Mi azonban inkább a roppant tekintéllyel rendelkező ősi forrásokat akarjuk követni akár még tévedéseikben is, mintsem ezekkel akár igazságukban is egyetérteni. A szkíták nemzetét tehát mindig a legősibbnek tartották, ezt jól mutatja vitájuk az egyiptomiakkal. Az egyiptomiak a következő érveléssel vitatták maguknak az emberi nem eredetét: azt állították, hogy a dolgok kezdetén az első emberek semmiképpen sem lakhattak ott, ahol elviselhetetlen a hideg vagy iszonyú a hőség, hiszen ezekkel szemben az elme máig sem tudott valamiféle takarót kimesterkedni; Egyiptom középen van, földje dúsan termő, éghajlata kiegyensúlyozott, a Nílus pedig a napmeleg hatására az iszapból számtalan állatfajt teremt; ebből könnyen kikövetkeztethető, hogy az első emberek ott találhatók, ahol a legköny
nyebben fejlődhettek. A szkíták viszont azt erősítgették, hogy ennek nincs jelentősége, az isten és a természet semmit sem csinál fölöslegesen, nem alkotott olyan helyeket, amelyek egészen üresek, az állatok és egyéb dolgok teremtése során mindent a hely és az éghajlat viszonyainak megfelelően alkotott meg, a hideg vidékekre durva testeket helyezett, mások képesek elviselni a hőséget, a növényeket és gyümölcsöket a hely és az éghajlat szerint a legcélszerűbben osztotta el; emellett a dolgok teremtésekor, akár egyesülés és a dolgok összevegyülése volt az, akár a vizek áradása a földek fölött, akár tűz borított mindent, és ez szülte a világot, mint mondják, a szkíták mindenképpen korábbi eredetűek. Mert ha az isten akaratából tűz esett a földre, azt kell hinni, hogy a tűztől először a fagyos észak szabadult meg, Egyiptom viszont és a többi terület, amely napkelet felé esik, igen lassan vált mérsékeltté, hiszen még ma sem nélkülözi a nap forróságát; ha özönvízbe merült el a talaj, a visszavonuló vízből a magasan fekvő észak bukkant ki gyorsabban, és ez nem történhetett korábban sehol, mint Szkítiában. Hogy ez milyen magasan fekszik, könnyen belátható abból, hogy minden Szkítíából eredő folyó a Fekete- és az Egyiptomi-tengerbe siet, míg viszont Egyiptom királyok és nemzedékek oly sok fáradozása és költsége ellenére mindmáig sem tud ellenállni az árvíz erejének. Ebből könnyen megállapítható, hogy a Nílus nem délről, hanem a nyugati Atlasz-hegységből folyik kelet felé. Ha az egység szétoszlásakor és a dolgok egyesülésekor a könnyebb anyagok felfelé, a nehezek lefelé mozogtak, bizony az éghez közelebbi, a kiemelkedő sarkon fekvő Szkítia emelkedett ki előbb. Az egyiptomiakat azonban nemcsak érvekkel, hanem fegyveres erővel is legyőzték. Amikor ugyanis egykor Sesostris, az egyiptomiak királya háborút indított, nem hogy a határukon várták volna be érkezését, hanem messzire elébe vonultak, mintha portyázni mennének, hogy tudniillik a király semmit se tudjon zsákmányolni tőlük; amikor ezt a támadó észrevette, otthagyta a poggyászt meg a tábort, és szélsebes futással visszavonult; a király óriási veszteségeket szenvedett, és alig tudott ép bőrrel hazamenni Egyiptomba. Sőt, ha a szkítákat a mocsarak fel nem tartóztatják, egész országát elvesztette volna. Ezek, miután vissza



A királyi központ lapja 49
mentek, egész Ázsiát meghódították, és uralmuk jelképeként csekély összeget kivetve adófizetőjükké tették. De minek beszéljünk Sesostrisról, és minek hánytorgassuk fel az ósdi történeteket? Gyalázatos menekülésre kényszerítették Dariust, a perzsák királyát, egész seregével együtt megsemmisítették Cyrust, lemészárolták Zopyriont, Nagy Sándor hadvezérét, egész seregével együtt; megsemmisítették a parthus és a baktriai birodalmat.
Háborúban kérlelhetetlen nemzet, fékezhetetlen, nagyravágyást és kapzsiságot nem ismerő, a legyőzőttől nem kíván egyebet, csak a dicsőséget, nem művel földet, nem épít házat, nem telepít falvakat, nincs állandó lakóhelye. A műveletlen pusztaságokon csak barmait legelteti. Szekerét házként használja, amelyet kedve szerint mozgathat, ezen szállítja az asszonyokat és a gyermekeket; vad- és nyestbőrbe burkolóznak, nem használnak gyapjút, tejjel és mézzel táplálkoznak, edényük leginkább a fejővödör, fegyverük kard és nyíl, az igazságot nem törvénykönyvből ismerik, hanem a természet oltotta beléjük. A lopást tartják a legsúlyosabb bűnnek, mert barmaikat és élelmiszerüket fedél és kerítés nélkül tartják, midőn az erdőkben kóborolnak; ha lopni szabad volna, nem tudnának fennmaradni; a máséra nem vágyakoznak, megelégednek a magukéval; aranyat, ezüstöt nem kívánnak. Egyébként kiegyensúlyozottak, mértékletesek, természettől fogva becsületesek, amit a rómaiak és a görögök még a filozófusok utasításai és tanításai nyomán sem tudtak követni. Ezeknek ugyanis többet használt a bűnök nem ismerése, mint amazoknak az erények ismerete. Joggal dicséri tehát őket oly nagyon Homerus, ahogy az előző könyvben mondtuk, de amikor kapcsolatba kerültek a föníciaiakkal, iónokkal, miletusiakkal, a görögökkel és a rómaiakkal, erkölcseik megfertőződtek, kegyetlenekké és vadakká váltak. Ázsiában teremtettek maguknak birodalmat, ahonnan évente ezerötszáz arany adót szedtek; az adófizetésnek Ninus, az asszíriaiak királya vetett véget, ők sem a legyőzetést, sem a szolgaságot nem bírták elviselni. Pius, ama szentséges atya, megrója Trogust azért, mert azt írta, hogy a szkíták inkább csak hallottak a római fegyverről, mint érezték azt, szerinte nem voltak méltók erre a dicséretre, mert a rómaiaktól, görögöktől, macedónoktól nem maradtak érintetlenek; Sándor egészen a Sir-Darja folyóig öldöste őket, Pompeius a szkíták több seregét legyőzte, meghódította az albánokat és az ibéreket, Claudius császársága idején is a rómaiak számos ragyogó tettet hajtottak végre a szkítákkal szemben, és a többiről nem is szólunk. Ámde mindez könnyen megcáfolható, hi
szen az említettek a határokig is alig jutottak el, a belső és rejtettebb területekre egyáltalán nem nyomultak be. Ha Sándor azzal henceg, hogy tett valamit, hát azt csak érintőleg és nem lényegében tette, mert ha huzamosabban ott tartózkodott volna, szerencséje aligha meg nem változik; a beljebb lakó szkíták ugyanis inkább csak hallottak Sándorról, de nem találkoztak vele. A bactrianok és sogdianok elpártolása miatt előbb tért vissza, mint ahogy a szkíták összesereglett népét meglátta volna. A római császárok viseltek ugyan hadat a dákok és a bosporusiak ellen, méghozzá igen gyakran gyászos kimenetelű hadat, de Szkítia belsejébe sohasem jutottak el, mert ez Ázsiában is, Európában is oly szélesen és hosszan nyúlik el, hogy egy másik földkerekségnek mondhatod, mely földjének termékenységét, barmainak szaporaságát, aranyának, ezüstjének, drágaköveinek bőségét tekintve nem megvetendő. De higgy nekem, ez a szentséges atya, aki sok mindent előrelátott a távoli jövőben, nem nézte jó szemmel, hogy a Szkítiából származó magyarok, akik az ausztriaiakat súlyos vereséggel és csapással sújtották, és alighanem sújtani fogják megint, ily nagy dicsőséggel ékeskedő ősöket kapnak. Ezenkívül a parthusok a szkíták pártosai voltak, amint ezt a szkíta nyelvből érteni lehet, akik ugyan a római néptől a leghatalmasabb vezérek révén három háborúban szenvedtek vereséget, mégis inkább győzteseknek, mint legyőzőtteknek látszottak. Ezek, otthoni lázadásuk miatt hazájukból kiűzetvén, először azokat a pusztaságokat foglalták el titkon, amelyek a hyrcanok meg a daák, valamint az araeusok, a margianok és a bactrianok között fekszenek, szkíta nyelvüket kezdték méddel vegyíteni, majd mikor sok-sok idő múlva Arsaces lett a királyuk, országukat kiterjesztették, és róla nevezték többi királyukat is Arsacidáknak. Bámulatos bátorsággal küzdöttek Antiochus, Seleucus fia ellen, aki százezer gyalogossal és 20 ezer lovassal támadta meg őket. Mithridates uralkodása idején legyőzték a médeket meg a hyrcanokat, és ő a parthusok birodalmát a Kaukázustól az Eufráteszig terjesztette ki. Fia, Phraates, Antiochus háborújában a görögök seregét teljesen megsemmisítette, és hosszú ideig fogságban tartotta. Ezek ölték meg Marcus Crassust, hatalmuk alá hajtották az uralkodó perzsákat. A hadat viselő Marcus Antoniusszal 50 ezer lovast állítottak szembe, és ha földink, Ventidius Bassus bátorsága nem szegül velük szembe, az egész római hadseregnek vége lett volna. Severus császár csalárdságát súlyos háborúval torolták meg. Gallienus uralkodása alatt elfoglalták Mezopotámiát és Szíriát. Végezetre ez a szkíta törzs elfoglalta a Kelet egész birodalmát, és a rómaiak sohasem tudták leigázni. A többit elhagyom, hogy ne kalandozzam messzire. Azon töprenghetünk, hogy Szkítiának vajon a férfiak vagy az asszonyok virtusa szerzett-e nagyobb dicsőséget. Közülük származtak ki az amazonok, e hallatlan erejű és bátorságú asszonyok, akik nemcsak azt utasították vissza, hogy más nőkkel összehasonlítsák őket, hanem a férfiak dicsőségét is elérni, hogy azt ne mondjam, felülmúlni igyekeztek. Ptolemaeus a Volga folyó és a Ceraunius-hegy közé helyezi őket. Metrodorus Scepsius azt hagyományozta, hogy ezek a gargarensek szomszédai voltak, és a Cerauniusok lábánál éltek. Eredetüket a történetírók így írják le: Midőn Szkítiában a nagyurak áskálódása két királyi ifjút elüldözött otthonról, ezek – azt beszélik – sok ifjat gyűjtöttek maguk köré, és Cappadociába mentek, letelepedtek a Terménél, elfoglalták a themiscyrai mezőket, és ott sokáig rabló, lator életet folytattak, végül a szomszédok összeszövetkeztek, és egy szálig lemészárolták



Dobogókő
50
őket. Életben maradt feleségeik, mint mondják, látták, hogy száműzetésükhöz özvegység is járul, ezért kétségbeesésüket merészséggé edzették, fegyvert ragadtak, és nemcsak azért, hogy megtartsák, ami az övék volt, hanem területüket is meg akarták növelni; megvetették a szomszédokkal való házasságot, mint a szolgaságot, és a férfiak segítségét visszautasítva kiterjesztették országukat; hogy mindnyájan hasonló helyzetben éljenek, megölték a férfiakat, akik odahaza megmaradtak, majd dühüket a szomszédokra
fordították, meghódították őket, aztán – hogy ki ne pusztuljanak évente meghatározott időben közösültek velük. A fiúgyermekeket azonnal megölték, a lányokat megtartották, de nem asszonyi mesterségekre tanították őket, hanem lovaglásban, vadászatban, íjászatban gyakorlatoztatták. Jobb mellüket levágták, hogy a nyilazásban ne zavarja őket, innen származik a nevük is. Leghíresebb királynőjük Lampedo és Marpesia volt; felváltva gyakorolták az uralmat, egyikük a belső, másikuk a külső ügyeket kormányozta. Azt állították, hogy Mars nemzette őket. Alávetették Európa nagyobb részét, hatalmukba hajtották Ázsia sok városát; amikor birodalmuk megvédése végett hatalmas hadsereggel Ázsiában tartózkodtak, megalapították Ephesust, Szmirnát, Cymát és Magnesiát. Marpesiát a leánya követte, Orithyia, aki rendkívül katonás fegyelemmel szüzességét mindvégig megőrizte, az amazonok birodalmát olyannyira megnövelte, hogy méltóvá vált a Herkules és Theseus hadjáratában való részvételre, mely utóbbi hozzájuk igyekezvén Görögország ifjúságának színét gyűjtötte össze, és kilenc hosszú hajót ácsoltatott. Két nővér, Antiope és Orithyia kormányzott, Antiope a bel-, Orithyia a külügyekben. Amikor Herkules az amazonok partvidékére érkezett, Antiope nem tartott támadástól, óvatlan és felkészületlen volt, amikor megrohanták. Antiope nővérét, Menalippét Herkules, Hippolytét Theseus rabolta el, tőle született Hippolytus; a szerencsétlenek szomorúan tűrték a fogságot. Amikor Orithyia övéi esetéről értesült, és megtudta,
hogy a rabló az athéniek vezére volt, segítséget kért Sagillustól, a szkíták királyától, és megtorolta az athéniek jogsértését. A legvitézebb férfival is összehasonlítható Penthesilea következett utána, aki nem félt attól, hogy tekintélyes sereggel segítséget vigyen a trójaiaknak. Fennmaradtak egészen Sándor idejéig. Thalestris királynő elérte, hogy közösülhetett Sándorral, majd nemsokára az összes amazonnal együtt meghalt. És jóllehet a történetírók különbözőképpen számolnak be róluk, mégis második Claudius, amikor a gótok fölött diadalmenetet tartott, tíz férfiruhás asszonyt vezetett egy szekér előtt, akiket amazonoknak tartottak. Piruljanak tehát a férfiak, és elsősorban azok, akik elbizakodottságukban annyit tulajdonítanak maguknak, amennyit másoknak sohasem engednek meg. Hogy az amazonok, minden századok ritka példánya, a szkíták ragyogó sarja, mily jeles ősöknek számítanak, tetteik messze hírlő dicsősége mutatja. Ha a szkítáknak olyan kitűnő íróik lettek volna, mint a görögöknek és a latinoknak (szavaimmal nem akarom sérteni a római birodalom méltóságát), és ha minden országot igazság szerint értékelnének, félő, hogy kénytelenek lennénk a barbárok előtt pironkodni. Bárcsak inkább elfogultságból, és ne az igazságnak megfelelően mondhatnánk ezt! De az igazság szellemét mindenben tisztelni kell. Hegesippust idézzük, az elfogulatlan tanút, aki előadja, hogy amikor Titus elfoglalta Jeruzsálemet, ahol tizenegyszer százezer zsidó esett el, és kilencvenhétezer jutott fogságba, akkor voltak az alánok az ázsiai Szkítía lakói, vad és háborúban edzett nép, akiket Sándor más elvadult nemzetekkel együtt vasretesszel zárt be a Kaukázusba, hogy a Don és a Maeotis környékét műveljék, ne támadják meg a másét, de vagy a talaj terméketlensége miatt, ami nem felel meg mindig a földművesek vágyainak, vagy zsákmányra éhezve feltörték a kaput, Hyrcanián keresztül Médiára rohantak, meglepetésszerűen végigszáguldtak a médek egész országán, mindent tűzzel-vassal pusztítottak; mivel dúsgazdag királyságra bukkantak, az öldöklésbe belefáradva zsákmányolni kezdtek; Pacorus király inkább az életével törődött, mint az országgal, egy távoli biztos helyre menekült, fogságba esett feleségeit, gyermekeit, ágyasait száz talentumért váltotta ki az ellenségtől; Tiridates, Örményország királya, amikor megtudta, hogy meg fogják támadni, megpróbált ellenállni, de hiába igyekezett, az ütközetben vereséget szenvedett, őt magát is kötélre fűzték, és ha azt éles kardjával bátran el nem vágja, elevenen került volna az ellenség hatalmába; az alánoknak szokásuk volt, hogy a csatában kötelet hajítottak, és ezzel fogták el az ellenséget; Tiridates, hogy a haláltól megszabadult, otthagyta nekik az országot, hadd fosztogassák; kirabolták, felégették Médiát és Örményországot, majd hazamentek Szkítiába. Mit mondjunk az európai alánokról, akik a gótokkal szövetkezve nemcsak Trákiát, Mysiát és Pannóniát rohanták meg, hanem Illyricumot, Itáliát, Germániát, a két Galliát és Hispániát is, számos területet oly szilárdan elfoglaltak, hogy mindmáig tartják azokat? A tarragonai Hispániát most a gótokról és alánokról Gothalaniának nevezzük. Bárcsak ne ismernénk a gótok gyújtogatásainak, rombolásainak az emlékeit! A vandálok ugyanezen az úton száguldozva Afrikát foglalták el. A gótok is először nemcsak Trákiát, Macedóniát és Görögországot dúlták fel, hanem Valerianus és Gallienus császársága idején Pontust és Ázsiát is. Isten haragjának szinte minden súlyos ostorcsapása az Északról érkezett.
(forrás: mek.oszk.hu) Folytatjuk