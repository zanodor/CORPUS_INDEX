---
master_file: "[[@SzarazGyorgyMaya]]"
---
# Index for Száraz György – Maya istenek, kozmogónia és 2012 - Boldognapot.hu.pdf

A MAJA ISTENEK NEVEI ÉS FOGLALKOZÁSUK
MAJA KOZMOGÓNIA - VILÁGTEREMTÉS
A maja mitológiáról csak két fő forrás maradt fenn: a PopolVuh című kicse eposz és Bartolome de Las Casas művei. A mítosz változata szerint a világ teremtésében több istenházaspár működött közre: a „teremtő anya” és a „teremtő apa”; a „szülőanya, nagy anya” és a „fiak nemzője, nagy atya”; „ahatalmas hódító (anya)” és a „zöld tollakkal borított kígyó (Tollaskígyó)”. A mítosz másik változatában a világot Tepeu istennő és két isten, Kukumac és Hurakán teremtette. Számos kicse mítosz beszéli el az ikeristenek, Hunahpu és Sbalanke eredetét, harcát a holtak birodalmának tizenkét urával és istenével, a Sibalba istenekkel, akik közt Hun-Kame és Vukub-Kame töltötte be a vezető szerepet.
A maja teremtésmítosz arról számol be, hogy a világ időről időre elpusztul. Elsőként a Nap, majd a szél, végül pedig víz által. Úgy tartották, hogy az ősi időkben jaguárok érkeztek a Földre, akik elpusztították az ősállatokat. Ezt követően az embereket hatalmas viharok ragadták el. A harmadik korszakban tűzeső, majd vízáradat semmisítette meg az életet. Az előttünk álló folytatásban egy nagy földrengés vár az emberiségre. Visszatérve a világ teremtésének pirkadatához, a kezdet kezdetén csak az ég és a tenger létezett. Ekkor hét teremtő isten ült össze tanácskozni, minek nyomán arra a döntésre jutottak, hogy létrehozzák a Földet. A feladatot HURAKÁN kapta. Ezután az istenek közösen népesítették be a planétát. A Föld első lakói a madarak, a kígyók és a vadállatok voltak. Ezek az állatok azonban képtelenek voltak teljesíteni teremtőik abbéli akaratát, hogy dicsőítsék őket és áldozatokat mutassanak be nekik. Ezért arra ítélték őket, hogy vadásszanak rájuk. A második próbálkozás az ember volt, melyet nedves földből hoztak létre, de ezek sem tudták teljesíteni az istenek elvárásait. Megelevenedtek ugyan és beszélni is tudtak, de érzelmek híján, értelmük meglehetősen állatias volt. Így elpusztították őket. A harmadik kísérlet fából faragott bábokkal történt. Ők már házakat tudtak építeni és szaporodtak is, de nem volt szívük és nem értettek semmit. A faemberekre is majdnem ugyanaz a sors várt, mint elődeikre. A reájuk bocsátott árvizet csak néhány példány élte túl, belőlük lettek a majmok ősei. A negyedik próbálkozás az igazi, mai értelemben vett emberé volt. Az ember húsa és vére mellett erőt és értelmet kapott. Az alapanyag ezúttal a kukorica volt. Az istenek tésztát gyúrtak és elkészítették az első négy férfit. Ők már köszönetet tudtak mondani a teremtőiknek. Okosak voltak, mint az isteneik. Ez azonbanmár távolról sem tetszett az isteneknek, ezért lekorlátozták az emberek képességeit. Párafelhővel homályosították el a látásukat. Ezután az istenek négy asszonyt is teremtettek, akiket az alvó férfiak mellé helyeztek. Így keletkezett a maja-quiché nép.
A MAJA SZAKRÁLIS GONDOLKODÁSMÓD
Minden egyes napot más és más isteneknek szenteltek. Amikor a maják leírták az éppen aktuális dátumot, akkor az egyúttal az istenségnek lerótt tiszteletadás volt, egyszersmind pedig a szóban forgó isteni lény védelme alá helyezték magukat. A maja világképben mindennek saját istene volt, illetőleg minden élőlény, tárgy, foglalkozás, természeti jelenség stb. valamelyik istenség fennhatósága alá tartozott. Az istenségeknek sokszor első pillantásra ellentmondásos funkcióik voltak, illetve a szerint tudtak viselkedni, hogy az emberekkel mennyire voltak megelégedve. Többarcúságukat fejezik ki a nevük és az öltözékük is.A szín szinte az összes ősi közép-amerikai népnél a kozmikus világkép része oly módon, hogy az istenségek ruhájának színe az égtájakkal való kapcsolatukra utal.
A FŐBB ISTENSÉGEK



A NAPISTEN
A maja hitvilág a Földön előforduló egyik legösszetettebb és legérdekesebb rendszer. Egy XVIII. századi forrás szerint legalább 166 istenük volt a majáknak, jóllehet a funkcióik kevéssé ismeretesek. Olybá tűnik, hogy a legfőbb istenük ITZAM NA volt: ő HUNAB KU-nak, a világmindenség és a Föld teremtőjének a fia. Később létrejött a NA-kultusz, s ő lett a Nap, a Föld, az eső, az egek, az idő, az éj és a nappalok istene. Ő adományozta az embereknek a tudást, az írást, a gyógyítói hatalmat, a naptárakat, továbbá védelmező istenség volt.
ItzamNa többféle formában jelent meg. Hol, mint Napisten KinichAhau, hol, mint a növényzet és a termékenység istene,BolomDz'akab képében. KinichAhau minden alkonyatkor az alvilágba távozik el, ahol vérengző jaguárrá változik át, majd másnap hajnalban újra visszatér a Földre az életet adó, tündöklő Nap formájában.
A BACABOK
A maják kozmogóniájában a Föld egy nagy, vízben lebegő óriási gyík hátán nyugszik. A gyík a Föld istene, s az élőlények testével táplálkozik. Itt kell megemlítenünk a négy testvért, akik a Bacab-ok néven váltak ismertté. A teremtés hajnalán a legfőbb isten a világ négy sarkába helyezte őket az eget megtartandó. Úgyszólván egyforma istenek voltak ők, akik csupán megkülönböztető jelet viseltek magukon. ChihcenItza templomdomborművein ez a következőképpen tűnik fel: az egyik egy tengeri csigát, a másik egy spirális kagylót, a harmadik egy teknőspáncélt, míg a negyedik egy pókhálót visel magán. A négy BACAB voltaképpen négy óriás, akik az eget tartják.  Északi óriás: színe a fehér, szolgája az erős szél, jele a dárda.  Keleti óriás: színe a vörös, ő elsősorban illatos, életet adó szeleket és áldásos esőt küld, megtermékenyíti a magokat, fellobbantja a szerelmet, jele a napraforgó.  Déli óriás: színe a sárga, aki az istenek szelét közvetíti, amely megszelídíti a világ erőit, felébreszti az isteni szót az ember lelkében és szájában, jele egy füstölő serpenyő.  Nyugati óriás: színe a fekete, ő vezényli az éjszakát és a betegségeket hozó, éles nyugati szeleket, jele a gyöngybagoly.
AZ ESŐISTENEK
CHAAC az esőisten. Egyrészt a termékenység, másrészt a pusztító vihar istensége.Chaac egy személyben képviselte az égtájakat. A világ négy sarkában az égtájaknak megfelelően egy-egy szent fa (yaxche vagy ceiba) áll, amely az isteneket jelképező színekben jelenik meg. Tehát a következő analógia érvényesülisten=fa=szín=égtáj. Középen találjuk magától értetődően a világtengelyt, amit hívhatunk világfának (Yaxcheilkab vagy wakah-chan) a Tro-Cortesiano kódex alapján.
Vegyük sorra az égtájakat! Ehelyütt találkozni fogunk az úgynevezett szélistenekkel is, a PAVAHTUNOK-kal.
Észak – Xaman, jelentése: ahonnan előtör a szél ZacXibChaac = Chaac a Fehér Ember, a Holdat és az ezüstöt jelképezi ZacImix Che = Észak fehér fája
Dél – Nohol, jelentése: ahol elvész a szél Kan XibChaac = Chaac a Sárga Ember, a meleg, a termékenység és az arany szimbóluma Kan Imix Che = Dél sárga fája
Kelet – Likin, jelentése: ahol felkel a Nap ChacXibChaac = Chaac a Vörös Ember, a reménység és a várakozás színe, ezen felül a Nap születését szimbolizálja



ChacImix Che = Kelet vörös fája
Nyugat – Chikin, jelentése: ahol lemegy a Nap Ék XibChaac = Chaak a Fekete Ember, a nap végét, a reménytelenséget és a magányt jelképezi, mivel a fényt elnyeli a sötétség és a halál Ék Imix Che = Nyugat fekete fája
Az égtájakhoz rendre kapcsolódnak olyan istenségek, akik az év hordozóiként a hátukon viszik az időt és természetesen az eseményeket: Yucatánon ez a következőképpen alakult:Dél Cauac; Észak Muluc; Kelet Kan; NyugatIk A klasszikus korban: Dél Lámát; Észak Ben; Kelet Eznab; NyugatAk'bal
Mivel Chaac-ok az eső hordozói, vagyis esőistenek, ezért a legelőkelőbb helyeket foglalják el a maja panteonban. Hitük szerint a Chaac-ok jól megszabott négyéves ciklusokban uralkodnak, ezáltal minden év egy-egy Chaac alá tartozik, ami pedig alapvetően meghatározza az év karakterét. Ez alapján más és más áldozatot kell bemutatni számukra. Példának okáért: Amikor északon leszállt a 16 napos esőt hozó fehér férfi, akkor pulykát és mézet kell neki áldozni. Amikor nyugaton leszállt a 16 napos esőt hozó fekete férfi, akkor leguánt kell neki áldozni. Amikor délen leszállt a 16 napos esőt hozó sárga férfi, halat kell neki áldozat gyanánt bemutatni. Amidőn keleten leszállt a 16 napos esőt hozó vörös férfi, kukoricát áldozzatok.
AZ ÉGI SZINTEK ÉS AZ ALVILÁG ISTENEI
A 13 égi szintnek (Oxlanhuntikú) is külön-külön megvoltak a maguk istenei, bár nevüket pontosan nem ismerjük. Ők szakadatlan harcban álltak az alvilág, vagyis a pokol 9 szintjének (Bolontikú) isteneivel, ennek dacára sokszor ezt a két istencsoportot egynek fogták fel.
A HOLDISTENNŐ
KinichAhau-t már említettem, hiszen ő volt a Napisten. Az ő felesége a Hold istennő, IX CHEL volt. IxChel-hez tartozott a gyógyítás, a varázslás, a vízi élet és a kézművesség, ily módin egyebek mellett a szövés is tőle származik. IxChel a Hold (HU) istennője is, de olykor komorabb szerepeket is magára ölt, mint például a halál, vagy épp a mindent elnyelő áradás, amely szintén lunáris(Hold jellegű) attribútum. S ha már a Holdnál tartunk, hadd meséljem el, hogy a maják félelemmel vegyes örömmel figyelték az előre jelzett égi tüneményeket, így a fogyatkozásokat is. A holdfogyatkozásokról úgy tartották, hogy egy tigris megharapja a Holdat, míg a napfogyatkozáshoz az a mítosz kapcsolódik, mely szerint a kígyó felfalja a Napot. Ez utóbbit Napharapásnak (Chibil Kin) nevezték,míg az üstökösök fénycsóváiról azt tartották, hogy nyomorúságot hoz az emberekre.
Az l-es számú égi szintet IxChel Hold istennő felügyelte, míg a 7-es szám védelmezője, a Jaguáristen, az akbal (éjszaka) nevű napot kapta, ugyanis a Nap köti össze járása során az alvilágot és a földi-égi birodalmat. Olyan, mint egy éjszakai vadászatán portyázó jaguár. Nem véletlen tehát, hogy az éjjeli csillagos égboltot a jaguár pöttyös bundájával ábrázolták, s bőre hatalmi jelvény volt, amely társadalmi rangot hirdetett. Ezért csak és kizárólag az uralkodók ölthettek magukra jaguárbőrt.
Chaac társa IK, a szélistennő volt, aki a felhőket kormányozta az esőisten által kiválasztott földek fölé. Különös tisztelet övezte NOH EK-et (a darázs csillagot), vagyis a Vénuszt, akitől igencsak tartottak. A Vénusz részint hajnali, részint alkonyati csillag, ily módon hideg sugaraival veszélyeztette a termést és az életet.



XAMA ÉK volt a Sarkcsillag, valamint a kereskedők és az utazók istene. Ő segítette az éjszakai utazókat is azzal, hogy megvilágította a helyes utat az útkereszteződésekben.
IXTAB a kötél maja istensége, aki ezen keresztül érkezik a Földre, mely ITZAM CAB AIN birodalma.
A POKOL FELÉ
ÉK CHUAH kétarcú istenség volt, a jó és a rossz megtestesítője, a háború, a kakaó, az erőszakos halál és az áldozatok istene, aki fáklyával gyújtja fel a házakat és a szíveket. IKsegítségével vezeti a nyílvesszőt, s a halál istenét, AHPUCH-ot kíséri. Utóbbi egyszerre van jelen az égben és az alvilágban. A háború istenének (TOX) nyomában jár.
HUN ACHAB a pokol ura. Ezen a helyen laknak a halál istenei. A pokol tornáca, illetve bejárata a guatemalai AltaVerapaz tartomány barlangjaiban található. CIT BOLON UA a háború, a hazugság és az áldozat istene, ő a nagy felbujtó, aki mindenkit becsap. AH CUP CAPAC megtagadja az emberektől a levegőt elvéve a légzésüket. UUC STAY a villámgyors hét halálerő istene. CHAC BOLAY CAN a legsötétebb és legmélyebb régió ura.
A POLITIKA ISTENE, KAN UAY TÚN tartotta fenn és szabályozta az isteni hatalom öröklésének rendjét. Kétségtelenül a legkülönösebb isten KUCULCAN, a Tollaskígyó volt. Azték változata Quetzalcoatl. Neki külön fejezetet szentelek ebben a lapszámban.
A maja panteonban megkülönböztettek bizonyos istencsoportokat, így például a termékenység és a víz istenét, a vadászisteneket, a tűz, a csillagok és a bolygók isteneit, a halál és a háború isteneit és másokat. A rövid betekintés a maja panteonba talán érzékeltette, hogy mily kiforrott és kifinomult istenfelfogással rendelkeztek az ősi maják.
Száraz György Boldog napot!
HOGYAN SZÁMOLTAK A MAJÁK, ÉS AZ MIÉRT 2012?
MAJA MATEMATIKAÓRA
A maják a számokat speciális jelekkel ábrázolták. Ennek oka abban keresendő, hogy számolási rendszerük megkapóan egyszerű, találékony és tökéletesen logikus volt. Túlzás nélkül állíthatjuk, hogy az elvont matematikai gondolkodás magaslatait ostromolták a maja papok. Köztudott, hogy nem csak a nulla fogalmával számoltak, hanem végtelenül nagy számokat is játszi könnyedséggel kezeltek az őserdő mélyén élő indiánok. A maják a húszas számrendszerrel operáltak. Hogy pontosan miért is? Nem tudni biztosan, de szerfelett jól működött a matematikájukban. Talán azért esett a húszas számrendszerre a maja papok választása, mert az embert választották matematikai modellül a kéz és a láb ujjainak száma alapján. A maja nyelvben összefüggés van a 20-as szám és az „ember” szavak között. „Vinal” (uinal) húsznapos hónapot jelent. Jegyezzük meg, hogy nálunk Európában az arab számrendszert használjuk, melyet i. sz. V. században alkottak meg Indiában. Vízszintesen, sorba illesztve, helyiértéket alapul véve operálunk vele. Ezt szinte mindenki ismeri. A maják ehhez képest ezer esztendővel korábban jöttek rá maguktól (vagy magasabb rendű lények beavatkozása által) a számok és a helyiérték titkaira. Sok esetben a számokat függőlegesen, alulról felfelé haladva írták, mintha egy állványt szerettek volna készíteni belőlük. Az egyik „polcon” szerepelő szám éppen hússzor nagyobb volt, mint a közvetlenül alatta található polcon lévő szám. Így világos, hogy az első polcon álltak az egyesek, a másodikon a húszasok, sít.



A számjegyeket pontok és vonások formájában ábrázolták. A vonás az ötösöket jelölte, míg a pontok az adott nagyságrend egységeit. A 10-et és a 20-at kétjegyű számnak tekintették, tehát nem önálló számjegynek. A huszadik számjegy a majáknál a nulla volt, amelyet egy stilizált kagylóhéjjal jelenítettek meg. Elégedjünk meg ennyi matek bevezetővel, s most lássuk a logikát és a praktikusságot, merthogy volt azokból bővel az Újvilágnak eme fertályán!
KIVÉTEL ERŐSÍTI A SZABÁLYT!
Alaposan szemügyre véve a maja számítási technikát, előbb-utóbb fel fog tűnni számunkra, hogy egy első látásra nem érvényes műveletet hajtottak végre a papok, amikor a 360-es számhoz értek. Röviden: a harmadik nagyságrend kezdőszáma a 360-as, ezért annak a helye a harmadik polcon van. Ekkor derül fény a csavarra, hogy tudniillik, a harmadik nagyságrend kezdőszáma – kivételesen – nem a második nagyságrend kezdőszámának a hússzorosa, ami 20x20 = 400 lenne, hanem csak a tizennyolcszorosa. 18x20 = 360. Ez az egyetlen kivétel!
A kivételnek pedig alapos oka van. Voltaképpen a maják ezzel a lépésükkel felborították a 20-as számrendszer szigorú struktúráját, de ezt a gyakorlati életük érdekében tették. A maják a többjegyű számításaikat elsősorban csillagászati méréseik kapcsán alkalmazták. A csillagok mozgásának megfigyelése pedig szoros összefüggésben állt a naptárjukkal. Ezért aztán a harmadik nagyságrend kezdőszámát maximálisan közelítették az évük napjainak számához. A maja naptárban lévő tizennyolc húsznapos hónap napjainak száma 360.
A maja húszas számrendszer a továbbiakban tökéletes következetességéről tesz tanúbizonyságot, így a negyedik, ötödik és akárhányadik polchely számainak képzésekor az eredeti logika érvényesül. A negyedik nagyságrend: 7200 (360x20), az ötödik nagyságrend 144 000 (7200x20).
A MAJA NAPTÁRCIKLUSOK
Egy Copan nevű maja város egyik sztéléjén megtaláljuk a maja időszámítás kezdő dátumát is, melyet nagyságrendje miatt sokan csak absztrakt, mitikus kronológiai orientációs pontnak tartanak, mindenestre magával ragadó a szám: i. e. 5 041 738.év. Nem tévedés!!!
A régi maják naptára tizenhárom napos héten alapult. A hét napjait számjegyekkel írták le 1-től 13-ig. A naptári dátum második és harmadik összetevője a húsznapos hónap (vinal) napjának a neve, valamint a sorszáma az adott hónapon belül. Végül a hónap megnevezése következett. A mi Gergely-naptárunkban a hét napjának neve nem játszik különösebb szerepet. Manapság csak az ezoterikusoknak bélyegzett elméket érdekli, hogy az év, a hóna és a nap után milyen nevű napra esett egy esemény (hétfő, kedd...). Ezzel szemben a maja dátum nem érvényes, ha hiányzik belőle a negyedik komponens. Így viszont minden más dátum a maja naptárban csak 52 évente szerepel, illetve ismétlődik. Ugyanez a megállapítás más megközelítésben: a maja naptárban 52 év leforgása alatt csupánegyetlenegyet napot jelölhetnek, tehát nincs ismétlődés. (Ennek levezetésétől megkímélem az olvasót, bár csak egy kis matematikai szorzatról van szó.) Ez a maja naptár és kronológia alapigazsága, amit nem ajánlatos szem elől téveszteni.
Így adódik a maja naptár 52 éve ciklusa, azaz a Naptári kör. Az ismétlődés napokra lebontva: 18980 nap.  260 napos ciklus – ilyenkor a tizenhárom napos hét napjának neve és sorszáma esik egybe.  4 éves ciklus – amikor a húsznapos hónap napjának neve és sorszáma esik egybe.  52 éves ciklus – amikor mind a négy összetevő egybeesik. A naptárszámítás keletkezésének körülményeiről nincs megbízható kútfő, csak közvetett források állnak rendelkezésünkre.



Ha egy konkrét történelmi eseményt szeretnénk lokalizálni, akkor pontos dátumra van szükségünk. Igen ám, de hol találunk viszonyítási pontokat a maja naptárban, hiszen végtelenül sok 52 éves (vagy sokkal nagyobb) ciklus létezhetett? Az első bökkenő, hogy a kronológia kezdőpontja mitikus. De ha őszinték akarunk lenni, akkor a Gergely naptáré is az, tudniillik Krisztus születése. Ennek megfelelően a tudósok által kiszámolt és kijelölt kezdő év az i. e. 3113-as esztendő. (Valójában több mint egy tucat kezdődátum létezik, melyek többsége i. e. 3114 és 3113 valamelyik napjára esik. Ezért tekintsük ezeket nem egzakt viszonyítási pontoknak!)
A maják kidolgoztak egy naptári nap szorzótáblát, amely az abszolút dátum kiszámítását teljesen leegyszerűsítette:
1 nap 20 nap 360 nap 7200 nap = kb. 20 év 144000 nap = kb. 400 év 2 880 000 = kb. 8 000 én 57 600 000 nap = kb. 160 000 év 1 152 000 000 nap = kb. 3 200 000 év 23 040 000 000 nap = kb. 64 000 000 év
Innentől kezdve, a fenti táblázat alapján már bármilyen történelmi eseményt képesek voltak pontosan feljegyezni és megőrizni a maja papok. S ilyenekkel találkozunk is az ősi maja városokban. Például a leideni lemezbe vésve ezt találjuk: 8 bak’tun, 14 k’atun 3 tun 1 vinal 12 k’in 1 eb jas-k’in. Ezt lefordítva a számok nyelvére, azt kapjuk, hogy az időszámítás kezdődátuma óta 1 253 912 nap telt el, azaz 3435 év és 157 nap. Ebből pedig már nem bonyolult kiszámítani, hogy a leideni lemez a mi időszámításunk szerint 322-re esett. De mivel a Naptári kör dátumát is figyelembe kell venni (1 eb 0 jas-k’in), ezért a dátum módosul: i. sz. 317 lesz belőle.
MIÉRT PONT 2012?
A maják nem csak a napokat tartották nyilván, hanem kitűnő csillagászok is voltak. Sőt, éppen azért használtak bonyolult naptári jelöléseket, hogy a különféle égi eseményeket részletesen megfigyeljék és lejegyezzék. Ne felejtsük el, hogy templomok csillagvizsgáló funkciót is betöltöttek! A maják a csillagászati megfigyeléseiket referenciatáblázatokkal kombinálták, így pontos prognózisokat tudtak készíteni a jövőre vonatkozóan. Kétféle időszámításuk volt a majáknak: egy mindennapi használatú (főként ezt mutattam be az előbbiekben) és egy hosszabb időintervallumú. Egyébként időközben a kisebb hibákat tudták korrigálni, merthogy erre is volt rendszerük. A maják ciklusokban gondolkodtak. Létezett náluk egy 25 625 éves nagyciklus. Az ötödik nagyciklus kezdete a „Vénusz” születése volt. Ezt Eric Thomson számította ki: i. e. 3114. augusztus 13-ra esett. Ez egy csillagászati esemény volt. A 25 625 éves nagyciklus 5 világkorszakra (kisciklusra) oszlik, amelyek egyenként 5125,4 évesek. Jelenleg az ötödik korszakban élünk, amelynek a kezdő dátumát az imént írtam le. Ebből pedig logikusan következik, hogy
i. e. 3114. aug. 13. + 5125,4 év = i. sz. 2012. 12. 21.
A maják még ettől is nagyobb ívben gondolkodtak. Ők ugyanis túlléptek a 25 625 éves precessziós ciklusok, ami a Föld tengelyének búgócsiga-mozgását írja le pontosan, vagyis az állatövi jegyek alapján egy teljes körforgást. Ami minket a legjobban érdekel ezúttal, az a hosszabb távú korszakolás. A hosszú időszámítás szerint egy világkorszak 113 972 év (ez 41 600 000 nap). Ennek a bizonyos



hosszú időszámításnak a kezdőpontja azonban nem pontosan valamikorra 114 000 évvel ezelőttre esik, hanem...
Most jön a döbbenetes tény: a jelenlegi maja nagyciklus és az úgynevezett hosszú időszámítás utolsó napja – az ötödik kisciklusról nem is szólva – éppen 2012. december 21-én érkezik el az utolsó napjához. Tehát ezen a napon zárul le egy 5125 éves, egy 25 625 éves és egy 113 972 éves ciklus.
Mivel a maják csillagászati eseményekhez kapcsolták az időszámításaik kardinális pontjait – például a Vénusz „születését” –, s ezekről hihetetlenül precíz táblázatokat készítettek, aligha lehet kétséges, hogy a számításaik helyesek.
Száraz György Boldog napot!
A VÉNUSZ ÉS QUETZALKÓATL
Atolték, a maja és az azték mitológiában egyaránt találkozunk a rejtélyes Tollaskígyóval. De vajon ki lehet Ő, és mi kapcsolja Őt a Vénusz bolygóhoz? Eredjünk Quetzalkóatl nyomába!
A legendák arról számolnak be, hogy a világmindenséget Teszkatlipoka és Kecalkoatl(Quetzalkóatl) teremtette, amely azután négy fejlődési korszakon ment keresztül. Az első teremtési ciklusban, a Négy jaguár (Négy ocelot) idejénTeszkatlipoka volt a főisten Nap alakjában. Végül a korszak záróakkordjaként a jaguárok elpusztították a Földet akkor benépesítő óriásokat. A második érában, a Négy szél periódusábanQuetzalkóatl lett a Nap. Ez a kor szélviharokkal zárult, minekután az emberek majmokká változtak. A harmadik a Nap Tlalok kor, a „Négy eső”időszaka volt, melynek egy mindent felemésztő tűzvész vetett véget. A negyedik korban („Négy víz”) a vizek istennője, Csalcsivitlikuevált Nappá. Aligha meglepő, hogy ezzel a korszakkal özönvíz végzett, s az emberek hallá változtak. A jelenlegi, ötödik korszak („Négy földrengés”) napistene Tonatiu. A feltevések szerint rettenetes földi kataklizmák okozzák majd ennek a teremtési ciklusnak a végét.
Az azték teremtésmítoszban a világ első korszakában Quetzalkóatl megelégelte Teszkatlipoca hatalmát, ezért letaszította őt az égből. A második periódusban ő lett a Nap, de ezúttal Teszkatlipoca döntötte meg az ő uralmát. A harmadik korszaknak is ő vetett véget, amikor nagy esőt küldött a Földre. Az ötödik korban pedig – miután az istenek megállapodtak és elindították a Napot – ő teremtette meg az embereket a korábbi generációk csontjaiból.
Quetzalkóatl állt a Nappal a legközelebbi kapcsolatban. Neki köszönték az aztékok a tudományokat, a jó erkölcsöt és a bölcs törvényeket. Ő nem kívánt emberáldozatokat, oltárára virágokat és gyümölcsöket hordtak. A legenda szerint csodatételei miatt nem fért össze a többi istennel, ezért távoznia kellett közülük, így keletre menekült. Az aztékok sokáig visszavárták, de mivel nem akarták elveszíteni a többi isten kegyeit, inkább nekik hódoltak. A Tollaskígyó tiszteletét elsősorban a kereskedők őrizték meg.
Mindebből kitűnik, hogy Quetzalkóatl egy teremtői tulajdonságokkal bíró és a Napistenhez szorosan kapcsolódó, magasabb rendű lény lehetett, akit istenként tiszteltek az ősi népek.
A világmindenséget 52 évenként a teljes pusztulás veszélye fenyegette. Ennek elkerülése végett a maja papok az 52 éves ciklus fordulópontjaikor különleges rítusokat végeztek és áldozatokat mutattak be az isteneknek, hogy azok meghosszabbítsák az emberek életét.



Az univerzum és természetesen a Föld kiterjedésében négy égtájat és egy centrumot találunk a maja világképben.  A középpont felett a tűzisten, Siutekutli uralkodik.  Kelet a bőség országa, melynek uralkodója Tlalok, aki a felhők és a csillagok istene. Tlalok apja Miskoatl.  Dél uralkodójaSipe-Totek vetésisten és Makvilsocsitl. Ez a gonosz birodalma.
 Nyugat nagyon pozitív töltetű, ugyanis ez a Vénusz bolygónak az otthona, amely Qutzalkóatlegyik megjelenési formája.  Észak ura a halál istene, Miktlantekutli.
A spanyol hódítók több csoportra elkülönített, sokféle istenből álló panteonnal találkoztak. 1. A legősibb eredetű első csoportba tartoztak a természeti elemek és a termékenység istenei (Tlalok-Tlaszolteotl, Csikomekoatl - Koatlikue és mások). 2. A második csoportba a három főisten: Vicilopocstli, Teszkatlipoka és Quetzalkóatl kerültek. 3. A harmadik csoportba a csillagok és a bolygók isteneit jutottak: Tonatiu, Mectli holdisten, Miskoatl, a Vénusz bolygó istene, Tlauiszkalpantekutli, észak csillagistenei, Szencon-Mimisko és másokat. 4. A negyedik csoportba tartoznak az alvilág és a halál istenei, Miktlantekutli és felesége, Miktlansziuatl, Tlaltekutli és mások.
Az isteneketjavarészét antropomorf lénynek képzelték, keveseket ábrázolták ophiomorf (kígyószerű) és teriomorf (földszerű) vonásokkal. Ugyanakkor az azték mitológia főszereplői teljesen beköltöztek a közép-amerikai lakosság életbe: templomokat emeltek a dicsőítésükre, himnuszokat zengtek nekik, szobrokat faragtak számukra, áldozatokat mutattak be előttük és élő isteneknek tartották őket. A spanyol hódítást követően megfigyelhető az indián istenségek és a katolikus kultusz kölcsönös megfeleltetései és összeolvadásai. Például Quetzalkóatl és a gyermek Krisztusábrázolása (Mexikó, Guerrero állam).
KICSODA HÁT QETZALKÓATL?
Az anyag és a lélek kettős istenének tartották a Tollaskígyót, akiben egyszerre ölt testet a föld és az ég, a jó és a rossz, a fehér és a fekete,a kiáltás és a csend. Quetzalkóatlbenválik harmonikussá a káosz, mert ő az ellentétek „gyűjteménye”. Az istenség azték változata a Qetzalkóatl vagy Quetzalcoatl, maja változata Kukulcan vagy Kukulkan. Mindkettő a szent quetzal (kukul = tollas) madárra utal: can és coatlugyanis kígyót jelent. A Vénusz (Hajnalcsillag) istenének is tartják.
Az azték mitológiában Quetzalkóatl volt a tudás és tanulás istene, továbbá az első istenpár harmadszülött fia. Megjelenési formái közül a legjelentősebb: az összetekeredett tollas kígyó felemelkedik a földről, farka a vizet éri, vihart és port kavar, mielőtt esőt hozna. Egyes források szerint ő volt az emberiség teremtője. Ikertestvére Xolotl, a balszerencse istene.
Minden valószínűség szerint a Tollaskígyó a tolték mitológia főistene lehetett, kultuszát tőlük vették át az aztékok. A száműzetés mítosza talán onnan ered, hogy a toltékok egyik királya maga is felvette a Quetzalcóatl nevet, de akkor még senki nem sejtette, hogy ezzel egy félezer évvel későbbi birodalom bukásához járul hozzá. A jóságos uralkodót ugyanis a papjai elűzték, s ő híveivel elhajózott keletnek, de megígérte, hogy egy napon visszatér. A hódító spanyolok végül is azért ütköztek viszonylag csekélyke ellenállásba, mert az aztékok babonás félelemmel hitték, hogy ősi istenük, a Tollaskígyó tért vissza, hogy visszakövetelje trónját, egyszersmind hogy elérkezett a világ ötödik korszakának vége.



A Tollaskígyó istenség kultuszának központja ChichenItza volt, de tisztelete széles körben elterjedt a Yucatánon és Guatemalában. Érdekes, hogy Quetzalkóatlt mint élő személyt is említik több helyen, ami arra utal, hogy az istenség olykor-olykor személyesen is testet öltött Közép-Amerikában.
ChichenItza volt a félsziget legnagyobb gazdasági és politikai központja. A szakértők úgy vélik, hogy a maja-tolték birodalom egyik legfontosabb épségben fennmaradt építészeti remeke ez a város, benne a legimpozánsabb maja templommal, a Kukulkan-piramissal. Quetzalcóatl, a toltékok királya 987 körül tette maja szövetségeseivel karöltve ChichenItza-t birodalma fővárosává. Állítólag ekkor emelte a Tollaskígyó isten tiszteletére a lépcsős piramis formájú templomot. A spanyol hódítók „El Castillo” (a Kastély) néven is emlegetik a Pazar szakrális központot. A négyzetes alaprajzú piramis mind 91 darab négy oldalán lépcső vezet a tetején található szentélyhez, ahol a fáma szerint a legyőzött ellenséget szívét kivágták és áldozatként ajánlották az isteneknek. ChichenItza zseniális építészetét hirdeti a tavaszi és őszi napéjegyenlőségkor megfigyelhető tünemény: a felkelő és a lenyugvó nap fényében, a piramis cikkcakkos élének árnyéka a nyugati lépcső oldalára vetülve kígyózó mozgás érzetét kelti. A lépcső aljánál a két tátott szájú kígyófej természetesen magát Kukulkantmintázza meg.
Az 55 méter magas piramis négy oldalán lévő lépcsők száma 364, amelyhez ha hozzáadjuk a tetején található emelvényt, akkor 365-öt kapunk. Ennek asztronómiai jelentősége van, hiszen obszervatóriumról van szó. Az ember nem hinné első látásra, hogy a Kukulkan-piramis belseje egy ősibb piramist foglal magába. Tulajdonképpen erre építették rá a későbbi nagy piramist. A külső lépcsős piramis kilenc teraszra tagolódik, amely nyilvánvalóan a maja vallás kilenc alvilágát hivatott szimbolizálni. A belső piramist a Vörös Jaguár templomának hívják, mivel itt fedezték felKukulkan jaguár trónját, azaz a főpapi trónt. Míg a nagyobbik piramis a szoláris naptárszámításnak állít emléket, addig a belső a holdnaptárt örökíti meg. Sőt, a piramis folyosóit tudatosan úgy tervezték, hogy a Vénusz bolygó mozgásának bizonyos pontjaira nézzenek. Ugyanis a Vénusz egyes időszakokban alkonyatkor, máskor pedig hajnalban tűnik fel az égbolton. (Ezért Esthajnalcsillag.) Így áll össze a kép Quetzalkóatllel kapcsolatban. A várost 1988-ban a világörökség részének nyilvánították.
Már csupán egyetlen kérdés marad megválaszolatlan: hová tűntek a város építői, illetve a maják? Talán értük jött és elvitte magával a Tollaskígyó istenség?
Száraz György Boldog napot!
AZ AUSZTRÁL ŐSLAKOSOK TITKAI
Az ausztrál név a latin terra australisincognita kifejezésből származik, melynek jelentése:ismeretlen déli föld. Nevét onnan kapta, hogy Ausztrália felfedezése előtt ezen a helyen egy földrészt gyanítottak, s azt jelölték is a térképeken. Miután felfedezték a szárazföldet, a feltételezés helyesnek bizonyult, így a kontinens az Ausztrália nevet kapta. A földrész neve a brit gyarmati időket követően, a függetlenedő domínium korában az itt születő politikai alakulatra is átment. Az állam gyakorlatilag a teljes világrészt magában foglalja.
Az angolszász gyarmatosítók és telepesek előtt az ausztrál kontinensen csak bennszülöttek tengették az életüket. Sorsuk megannyi közös vonást mutat az amerikai indián népek kálváriájával. Az európaiak előtt ismeretlen déli földet már legalább 40 000 éve lakták a bennszülöttek. A tudósok feltételezik, hogy az őslakosok Délkelet-Ázsiából, ősrégi, mára elsüllyedt földhidakon, illetve a mai Indonéz- és Fülöp-szigetek elődei mentén, csónakon érkeztek Ausztráliába.