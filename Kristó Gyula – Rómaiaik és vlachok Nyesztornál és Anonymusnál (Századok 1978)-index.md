---
master_file: "[[@KristoGyulaRomaiaik]]"
---
# Index for Kristó Gyula – Rómaiaik és vlachok Nyesztornál és Anonymusnál (Századok 1978).pdf

TANULMÁNYOK
Kristó Gyula:
RÓMAIAK ÉS VLACHOK NYESZTORNÁL ÉS ANONYMUSNÁL
Aligha szükséges bőven taglalni, hogy mekkora fontossága van Kelet-Közép-Európa korai középkorának történetére nézve a Nyesztor nevéhez fűződő orosz krónikának (vagy évkönyvnek)1 és a magyar Anonymus Gesta Hungarorumának.2 Az 1110-es években alkotott Nyesztor és a nála mintegy évszázaddal későbbi Anonymus munkájukban olyan sajátos keverékét alkották meg az elmúlt idők egymásra rétegeződött és egymást módosító történeti hagyományainak, valamint a maguk kora viszonyainak, hogy mind a mai napig tartanak és még sokáig tartani is fognak a viták Nyesztor és Anonymus forrásértékéről. írásos forrásban szegény századokban annak meghatározása, hogy melyik információt, honnan milyen szóbeli vagy írásbeli kútfőből merítették, melyik fogalmon mit értettek, aligha kecsegtet valaha is a teljes értékű, fellebbezhetetlen hitelű megoldás lehetőségével. Ugyanakkor nem is reménytelen vállalkozás egy-egy kis területet elragadni a múlt nagy fehér foltjaiból. Nemcsak a vállalkozó kedv újul meg időről időre, de a vizsgálati szempontok, a módszerek is tökéletesednek. Nem lehet mondani, hogy új lenne az etnikumok történetét egy-egy forrásban nyomozó eljárás, mégis az utóbbi évtizedekben ennek reneszánszát figyelhetjük meg. Természetes, hogy a szovjet történettudomány figyelmét Anonymusnak a Rutheni népre vonatkozó információi kötötték le,3 míg ugyancsak magától értetődő, hogy magyar kutatók nagy érdeklődéssel fordultak a Nyesztor-krónikában szereplő ugri nép felé.4 De külön tanulmány foglalkozott Nyesztor
1 Nyesztor szövegének kiadása: Poveszty vremennih let. Csaszty pervaja. Tyekszt i perevod. Podgotovka tyekszta D. Sz. Lihacsova. Perevod D. Sz. Lihacsova i B. A. Romanova. Moszkva-Leningrád, 1950. (A továbbiakban e kiadványra Ny. betűvel és az oldalszám feltüntetésével a szövegben hivatkozunk.) 2Anonymus szövegének kiadása: Scriptores rerum Hungaricarum, volumen I. Edendo operi praefuit Emericus Szentpétery. P. magistri, qui Anonymus dicitur, Gesta Hungarorum. Praefatus est textumque recensuit Aemilius Jakubovich. Annotationes exegeticas adiecit Desiderius Pais. Budapestini, 1973. 3 3 - 1 1 7 . (A továbbiakban Anonymus szövegére An. rövidítéssel és az oldalszámmal, a kiadvány más forrásaira SRH rövidítéssel és az oldalszámmal utalunk.) 3 V. P. Susann: Russzko-vengerszkijeotnosenyijav IX v. In: Mezsdunarodnije szvjazi Rossziji do 17. v. Moszkva, 1961.131-180. * Iglói Endre: Az orosz ó'skrónika (Poveszty vremennih let) magyar vonatkozású helyeiről. Acta Universitatis Debreceniensis de Ludovico Kossuth nominatae 5 (1958) 47-80. Orosz nyelvű változata: Poveszty vremennih let ο vengrah. Slavica. Annales Instituti Philologiae Slavicae Universitatis Debreceniensis de Ludovico Kossuth nominatae 3 (1963) 8 3 - 1 0 4 ; Perényi József: Az orosz évkönyvek magyar vonatkozásai. Kemény G. Gábor (szerk.): Tanulmányok a magyar-orosz irodalmi kapcsolatok köréből I. Bp. 1961. 28-54. Orosz nyelvű változata: Ugri ν „Povesztyi vremennih let". In: Letopiszi i hronyiki. Szbornyik sztatyej 1973 g. Moszkva, 1974. 92—102.
1*



6 2 4 KR] S TÓ GYULA
narcijaival és volohjaival5 éppen úgy, mint Anonymus bolgárjaival, görögjeivel és kománjaival.6 Amikor az alábbiakban arra teszünk kísérletet, hogy megvizsgáljuk a római és vlach (voloh) népnevek jelentését Nyesztornál és Anonymusnál, végső fokon ezt a nem előzmények nélküli kutatási irányt kívánjuk továbbvinni, s eredményeinktől nemcsak azt reméljük, hogy két jelentős középkori történetíró fogalomkincséhez,.írói magatartásához nyújtanak adalékokat, hanem segítségükkel talán közelebb juthatunk az ábrázolt események történeti hitelének megállapításához is. A legkisebb problémát első pillanatra Nyesztor rómaijainak meghatározása jelenti. Az orosz krónikában - amennyire ez a szövegkiadás nem teljesen pontos mutatójából megállapítható — két alkalommal szerepel a római (rimljanye) név. Az egyik alkalommal a Jáfettől származó népek felsorolásában fordulnak elő a rómaiak, méghozzá az angolok, a gallok, a volohok, a németek, a korljazok, a velenceiek, a genovaiak és mások társaságában (Ny. 10.). Másodszor egyházi vonatkozású passzusban találkozunk a római névvel, amikor az orosz krónikás elmondja: „Ilyent korábban a rómaiak nem tettek, de helyesen határoztak az összes zsinatokon, összejőve Rómából és minden eparchából" (Ny. 79.). Ami a római név első előfordulását illeti, egyelőre arra gyanakodhatunk, hogy itt Róma lakóiról van szó. Ezt megerősítheti az a körülmény, hogy Nyesztor külön említést tesz népfelsorolásában más itáliai városok lakóiról - a velenceiekről (venyádici) és a genovaiakról (frjago ve) — is. Ε lehetőséget e pillanatban nem zárja ki a népfelsorolás sorrendisége ahol a rómaiak előtt az angolok, a gallok és a volohok, a rómaiakat követően pedig a németek, a korljazok, a velenceiek és a genovaiak állnak —, amelyben szoros területi-földrajzi rendet aligha lehet látni. Nem tűnik vitásnak a római név második szereplésének értelmezése. Vüágos, hogy itt a rómaiak egyházi értelemben fordulnak elő, s a római egyház fennhatósága alatti keresztényeket kell értenünk rajta. Értelmezésünket megerősíti Nyesztor egy másik, szorosan az idézett részhez csatlakozó helye, ahol arról olvashatunk, hogy „nem fogadva el a tant a latinoktól (ot latin)" (Ny. 79.). A rómainak tehát itt a latin a szinonimája, s a már hivatalosan is befejezetté vált egyházszakadás korában élt Nyesztor tollán a nyugati (római vagy latin) keresztényeket, azok képviselőit jelenti.
Sokkal több nehézséget okoz Anonymus rómaijainak értelmezése. Anonymus gestájában a rómaiak (Romani) négy vonatkozásban, négy eseménycsoport kapcsán fordulnak elő. Közülük egyet, P. mester hivatkozását a rómaiak gestájára (gasta [!] Romanorum, An. 36.), eleve figyelmen kívül hagyhatunk, mivel nem ismeretes az a munka, amelyre itt a névtelen jegyző utalt. A fentmaradó három eseménycsoport az idő fonalára fűzhető fel. Először: Pannónia földjén Attila előtt rómaiak éltek, majd Attila szkíta földről kiszállva Pannónia földjére jött, a rómaiakat elkergetve az országot birtokába vette (An. 35.). Másodszor: a Szkítiából elindult Álmosnak az orosz vezérek mondták, hogy Pannóniát a szlávok, a bolgárok, a vlachok és a rómaiak pásztorai lakják. Ugyanis Attila halála után a
sSz. P. Tolsztov: „Narci" i „volhi" na Dunaje (Iz isztoriko-etnograficseszkih kommentarijev k Nyesztoru). Szovjetszkaja Etnografija 1948/2. 8-38. 6Eckhardt Sándor: Anonymus dölyfös bolgárjai. Magyar Nyelv 56 (1960) 2 4 8 - 2 5 0 ; Gyula Moravcsik: Der ungarische Anonymus über die Bulgaren und Griechen. Revue des Études Sud-Est Européennes 7 (1969) 1 6 7 - 1 7 4 ; Szegfű László: Anonymus és a kománok. Magyar Könyvszemle 85 (1969), 220-238.



RÓMAIAK ÉS VL.ACHOK NYESZTORNÄL ÉS ANONYMUSNÁL 6 2 5
rómaiak Pannónia földjét legelőknek hívták, mivel a nyájaik Pannónia földjén legeltek. Attila halála után a római fejedelmek foglalták el Pannónia földjét egészen a Dunáig, és ott telepítették le a pásztoraikat. Miután a Szkítiából jött magyarok Árpád, Álmos fia vezetésével a Megyer-révnél átkeltek a Dunán, ennek hallatára a Pannónia földjén lakó összes rómaiak futásban kerestek menedéket. Veszprém várát római katonák védték, akiket a magyarok legyőztek, sokukat elpusztítottak, a megmaradt rómaiak pedig Veszprém várát odahagyva futásnak eredtek, s életüket mentve a németek földjére siettek. A magyarok egészen a németek határáig üldözték őket, a rómaiak pedig a Pannónia és a németek határán lévő folyót lappangva átuszták, s erről a folyót a magyarok Lapincsnak nevezték el. A győzelmes magyarok tudatták Árpáddal, hogy mi módon hagyták oda a rómaiak Veszprém várát, majd végül a magyaroknak utolsóként ellenálló Kárpát-medencei vezérhez, Ménmaróthoz is eljutott a hír, hogy Árpád és vitézei a rómaiakat Pannóniából elkergették (An. 4 5 - 4 6 . , 48., 94., 97-98., 99., 103.). Harmadszor: Anonymus a Pannóniát a rómaiak legelőjének nevező passzus kapcsán megjegyzi: , joggal mondhatták Pannónia földjéről, hogy az a rómaiak legelője, hiszen éppen most is a rómaiak legelnek Magyarország javaiból" (An. 46.). Eszerint tehát Anonymus három időszakban szerepeltet rómaiakat Pannóniában: a hunok Kárpát-medencébe érkezése, azaz az 5. század előtt, a hunok itteni birodalma széthullását követően egészen a magyar honfoglalásig, vagyis az 5—9/10. századig, végül pedig saját korában, a 13. század elején. Semmi kétségünk nem lehet, hogy az első időszak rómaijai az ókori rómaiakat jelentik.7 Hogy a magyar középkor más krónikásainak is tudomásuk volt az ókori rómaiakról, azt a 14. századi krónikakompozíció ama mondata bizonyítja, amely szerint az egyik 10. századi Gyula vadászat közben Erdélyben egy nagy várat (várost) talált, amelyet korábban a rómaiak építettek.8 Itt legfeljebb azt a megszorítást tehetjük, hogy a 12. század közepe előtt aligha lehet az ókori Róma kultuszának magyarországi (középeurópai) elevenségével számolni,9 vagyis hogy a magyar források antik rómaijai bizonnyal nem korábbi lejegyzésűek a 12. századnál. Eme körülmény megkérdőjelezi annak a koncepciónak a valóságtartalmát, amelyet újonnan V. D. Koroljuk neves szovjet medievalista dolgozott ki. Koroljuk néhány premisszából — abból, hogy Nyesztor a régi szlávokat a narci néppel azonosította (akikban a noricumiak láthatók, Ny. 11.), Moráviát pedig Illíriával mondta egyenlőnek [? ] (Ny. 23.), abból továbbá, hogy Pál apostol a szlávok között terjesztette a keresztény hitet, s az első szláv hittanító — Nyesztor szerint — arra a következtetésre jutott, hogy az orosz évkönyvíró a szlávokat és a Ruszt (a kijevi Oroszországot) közvetlenül összekapcsolta az antik római birodalom sorsával. Nyesztor eme lépésében Koroljuk Bizánc-ellenes beállítást vél felfedezni (hogy ti. Rusz nem bizánci közvetítéssel, hanem közvetlenül Krisztus apostolától jutott a kereszténységhez), s úgy
7 Ld. Konrad Schünemann: Die „Römer" des anonymen Notars. Ungarische Jahrbücher 6 (1926), 4 5 0 - 4 5 1 ; Pais Dezső: Magyar Anonymus. Béla király jegyzőjének könyve a magyarok cselekedeteiről. Bp. 1926. 135; Györffy György: Honfoglalás előtti népek és országok Anonymus Gesta Hungarorumában. Ethnographia 76 (1965), 420. Francia nyelvű változata: Formation d'États au IXe siècle suivant les „Gesta Hungarorum", du Notaire Anonyme. Nouvelles études historiques publiées à l'occasion du XIIe Congrès International des Sciences Historiques par la Commission Nationale des Historiens Hongrois. I. Bp. 1965. 27-53. 'SRH I. 290-291. 5 Győry János: P. mester franciaországi olvasmányai. Magyarságtudomány 1 (1942), 1 8 - 2 0 .



6 2 6 KRISTŐ GYULA
látja, hogy Nyesztor e „tudós sémája, széles eszmei-politikai platformba nőve át, a régi Rusz nagy állami és nemzeti öntudatát tükrözte."1 ^eszámítva most a vitás terminust és a mögötte rejlő tudattartalmat, maga a bizonyítás sem meggyőző, hiszen a fenti premisszák aligha adnak lehetőséget a merész konklúzió megformulázásához: néhány ókori eredetű név szerepeltetése a szlávokkal kapcsolatban (hogy pl. Illíriában eredetileg szlávok éltek), nem bizonyítja olyan súlyos állítások igazát, amilyent Koroljuk a volohok bekapcsolásával tesz - s amiről dolgozatunk későbbi részében ejtünk majd szót - , hogy ti. „a régi szlávok egy bizonyos időben, az évkönyvíró szerint, a római történelem aktív részeseivé váltak".11 A nyesztori munka tendenciáinak ismeretében, hogy ti. szembenállt az antik eredetű birodalmi hagyományokkal, óvatos tartózkodást válthatnak ki mindazok a kombinációk, amelyek tudatosságot látnak Nyesztor néhány földrajzi nép- és személynevének (Illíria, narci és Pál apostol) használatában abban a vonatkozásban, hogy a kijevi krónikás az ókori Róma és a szlávság (a kijevi Oroszország) közti kapcsolatot biztosító láncszemek kimunkálásán fáradozott. S ezen a ponton visszakanyarodhatunk Anonymushoz, aki bizonnyal megfordult olyan vidékeken, az egykori Pannónia provincia területén bizonyosan, de alkalmasint Dacia provincia területén is, ahol a maga korában még számos építészeti emlék utalhatott az antik Róma egykori itteni uralmára. Anonymus rendelkezett ismeretekkel a római antikvitásról. Tudta, hogy a római uralom a Dunántúlra, az egykori Pannónia provincia területére terjedt ki, s annak' keleti határa a Duna vonalán húzódott. Sejtette, hogy a dunántúli romok a rómaiakhoz köthetők. Bár Aquincumot, melynek királyi palotáit, kőépületeit - „egyeseket földig romba, másokat nem" megcsodáltatja Árpád vitézeivel, Attila városának tartja, de utal arra, Attila az ott talált antik épületeket (antiqua opera) építtette újjá (An. 35.). A klasszikus műveltség bizonyos elemeit magába szívó, a trójai történetet és a görögök háborúit megíró Anonymusnak bizonyíthatóan voltak tehát ismeretei a római antikvitásról.
Voltaképpen máig megoldatlan, hogy kiket kell értenünk azon rómaiak alatt, akik Attila király halála után Pannónia földjét egészen a Dunáig elfoglalták, oda pásztoraikat helyezték, s egészen Árpád magyarjainak érkeztéig a Dunántúlt hatalmuk alatt tartották. A magyar szakirodalomban négyféle válasz is található erre. Az egyik feltevés szerint mint Pais Dezső megfogalmazta - a Romani a Nagy Károly-féle római (frank-német) császárság népeinek is a gyűjtőneve. Ε birodalom hatalmi vagy érdekköre a honfoglalás táján csakugyan átnyúlt hazánk területére."12 A másik, Pleidell Ambrus által képviselt
I ° V. D. Koroljuk: Volohi i szlavjanye russzkoj letopiszi. Kisinyov, 1971. (Lényegében ezzel azonos V. D. Koroljuk: Volohi i szlavjanye „Povesztyi vremennih let". Szovjetszkoje Szlayjanovegyenyije 1971/4 4 1 - 5 3 ; a továbbiakban a kisinyovi brosúra oldalszámait idézzük) 8-10. A szó szerinti idézet: „Pered nami, takim obrazom, ucsonaja szhema, pererasztajuscsaja ν sirokuju igyejno-polityicseszkuju platformú, otrazsajuscsuju mogucseje gyerzsavnoje i nacionalnoje szamoszoznanyije Drevnyej Ruszi." Uo. 9. Az 1965. évi bécsi történészkongresszuson Frantisek Graus isfelfedezni vélte már a 11. sz. végén a cseh nemzeti öntudatot (conscience nationale - Nationalbewusstsein), bár Szűcs Jenő' mindenképpen jogos megállapítása szerint „a 'nemzeti öntudat' modern asszociációkat keltő terminus technikusát a marxista történetírás a távoli korokra nézve lehetőleg kerüli". Szűcs Jenő: A magyar szellemtörténet nemzet-koncepciójának tipológiájához. Nemzet és történelem. Tanulmányok. Bp. 1974, 294, 314. V. D. Koroljuk: Volohi i szlavjanye, 11. II Pais Dezső: 7. jegyzetben i. m. 135. Ld. még Hóman Bálint: A magyar hún-hagyomány és hún-monda. Bp. 1925. 60.



RÓMAIAK ÉS VL.ACHOK NYESZTORNÄL ÉS ANONYMUSNÁL 6 2 7
felfogás úgy magyarázza Anonymus 5-9/10. századi rómaijait, hogy a névtelen jegyző a maga korában az Alpokban még nagy számban élő s magukat Romanusoknak nevező latin népelemeket a honfoglaló magyarok által Pannóniából kiűzött népek maradványának tekintette, vagyis a gestában szereplő Romani valóban rómaiak, latinok voltak.13 Sajátságos, később azonban feladott nézetet fogalmazott meg Tamás Lajos. Eszerint Anonymus ismerte az erdélyi románokat, a pásztorok élő nyelvhasználatában saját nevükként a Rumân népi nevet hallhatta, s ezt tüstént Romanusra javította ki, s ilyen módon a románokat a rómaiakkal azonosította. „Mivel csak kizárólag a tágabb értelemben vett Erdélyben ismert oláhokat, ugyanakkor azonban tudta, hogy a Dunántúl is római provincia volt, az oláhok (Rumân, Romanus) hiányát az utóbbiban úgy gondolta megmagyarázhatónak, hogy ezek, illetőleg az őseiknek tartott rómaiak a Lapincson átlopakodva (latenter) hagyták el Pannóniát".14 A negyedik magyarázat az 5—9/10. századi Romani népen is rómait ért. Már Tamás Lajos hangoztatta: Anonymus a Romani kifejezést igenis használhatta 'római' és nem 'oláh' értelemben. „Aζ a tény, hogy a honfoglaló magyaroknak a nyugat-római birodalom megbontásában a 9. század végén már semmilyen részük sem lehetett, mit sem ront ennek az értelmezésnek a helyességén".15 Újabban ifj. Horváth János arra mutatott rá, hogy Anonymusnál a Romani principes 'római vezérek'-et jelent, akik elfoglalták Pannóniát. Ez történetileg nem állhat meg, mert a hunok után a források sem nyugat-római, sem kelet-római (bizánci) hódításról nem tudnak e területen. A névtelen jegyzőt nyilván még az ő korában tekintélyes római romvárosok (Savaria, Valcum, Scarbantia, Brigetio, Gorsium, Aquincum stb.) látványa vezette e helytelen történeti rekonstrukcióhoz, továbbá egy, a bizánciaknál még élő szó: Pannónia, amelynek lehetett egy pan 'minden' + nomósz 'legelő'görög-bizánci népies-tudákos etimológiája. Ez arra bírhatta Anonymust, hogy Pannóniát a rómaiak (meghagyva a szót a maga kétértelműségében: nyugat-rómaiak és hoi Rómánoi = kelet-rómaiak) legelőjévé tegye.16 Alig kisebb a megítélésbeli zavar a külföldi szakirodalomban. Konrád Schünemann szerint Anonymus a Romani népnéven a magyar honfoglalás előtt és annak folyamán nem érthetett németeket (akiket mindig mint Theotonici nevű népet jelölt meg); a névtelen jegyző tudta, hogy az ókorban Pannóniában a rómaiak uralkodtak. Az ő Romanijai ténylegesen az ókor rómaiai, akiket az iskolapadban ismert meg, és Róma város lakóival a maga korában azonosított.17 A román történetírás Nicolae Dräganu óta Anonymus Romani népével a románt (román) azonosítja. Dräganu szerint valahányszor Anonymus a pannóniai Romaniról beszél, ezeken a vlachokat és a rómaiak pásztorait érti (Blachii ac pastores Romanorum). Dräganu tehát Schünemann tételét — ha Anonymus Romaniijait rómainak kell érteni, a pastores Romanorumon is a rómaiak pásztorai értendők ilyenképpen módosítja: „Ha Anonymus Romanijait románnak kell érteni, a pastores
>3Pleidell Ambrus: A magyar várostörténet első fejezete. Századok 68 (1934), 193. Ld. még Tamás Lajos: Rómaiak, románok és oláhok Dácia Trajánában. Bp. 1935, 213. Francia nyelvű változata: Romains, Romans et Roumains dans l'histoire de la Dacie Trajane. Arhivum Europae Centro-Orientalis 1 (1935), 1 - 9 6 , 2 (1936), 46-83, 245-374. 1 * Tamas-Treml Lajos: Dräganu, Nicolae: Românii . . . Századok 68 (1934), 216. ' 5Uo. 213. " / / / . Horváth János: P. mester és műve. Irodalomtörténeti Közlemények 70 (1966), 1 6 - 1 8 . Német nyelvű változata: Die griechischen (byzantinischen) Sprachkenntnisse des Meisters P. Acta Antiqua Academiae Scientiarum Hungaricae 17 (1969), 1 7 - 4 8 . 17 Konrad Schünemann: 7. jegyzetben i. m. 4 5 0 - 4 5 1 .



6 2 8 KRISTŐ GYULA
Romanorumon is a románok pásztorai értendők."18 V. D. Koroljuk, aki újabban külön tanulmányt szentelt Anonymusnak, sajátságos álláspontra helyezkedett a névtelen jegyző Romanijait illetően. Egyrészt leszögezi: a rómaiak Anonymusnál túlságosan világosan szembe vannak állítva a németekkel, bennük tehát a német birodalom alattvalóit nem láthatjuk. A római elnevezésen a névtelen jegyző valóban rómaiakat értett, az antik rómaiak utódait, akik Attila halála után Pannóniát elfoglalták. Ez a történelmi helyzet azonban csak Anonymus logikai konstrukciója, a Gesta Hungarorum alapján Pannóniában a magyar foglalásig19 elélő, megtelepedett (nem-nomád) romanizált népességet nem lehet feltételezni. De a régi rómaiak Anonymus által kitalált utódai — csak egyik jelentése a Romanus terminusnak Anonymusnál. Az anonymusi rómaiak legelője kitételben egy pásztori lét képe tárul fel szemünk előtt, amely akkor, minden forrással egybehangzóan, éppen Délkelet-Európa voloh népességére jellemző. Koroljuk szerint Anonymus ama passzusa, hogy Attila halála után a rómaiak fejedelmei elfoglalták Pannónia földjét a Dunáig, ahová pásztoraikat helyezték, csak egyféleképpen értendő: ezek a pásztorok voloh romanizált népesség, s így egészen természetes, hogy a rómaiak fejedelmeiben voloh fejedelmeket lássunk.20 Egyelőre Dräganu és Koroljuk okfejtését nem részletezhetjük, hiszen ez már szorosan Nyesztor és Anonymus voloh~vlach etnikumával függ össze, célszerű tehát visszatérnünk Anonymus 5—9/10. századi Romanijaihoz, hogy e népelem fogalmi meghatározását megadhassuk. Három vonatkozásban magában Anonymus gestájában kereshetjük a választ arra a kérdésre, kiket is értett Anonymus a hunok utáni és a magyarok előtti pannóniai rómaiakon. Az egyik: Anonymus szerint Attila halála után a római fejedelmek Pannónia földjét egészen a Dunáig foglalták el. Igaz ugyan, hogy a karoling-frankok hatalma kiterjedt a 9. században a Dunántúlra, d(e az ő esetükben a Duna nem képezett szigorú értelemben vett határt, hiszen a frank fennhatóság keleti sávja általában ténylegesen el sem ért a Dunáig. Egy esetben húzódott az i. sz. I. évezredben limesszel védett állami határvonal a Duna mentén, ez pedig az 1. században megszervezett Pannónia provincia határa volt. Hogy az antik Róma fennhatósága a Dunáig nyúlt, a középkor írói ismerték. Konsztantínosz Porfürogennétosz szerint a Diocletianus császár által Dalmáciába hozott rómaiak (Rómánoi) fennhatósága „egészen a Duna folyóig terjedt".21 Maga Anonymus is
18 Nicolae Dräganu: Romanii in veacurile IX-XIV pe baza toponimiei si a onomasticei. Academia Românâ. Studii si cercetári XXI. Bucure§ti, 1933, 1 6 - 1 7 , 23. Ld. még §tefan Pascu: Voievodatul Transilvaniei l.1 Cluj, 1972. 49. - N. Dräganu művének nyelvészeti kritikáját, továbbá a nyesztori volohok, valamint az anonymusi rómaiak és vlakok addigi irodalmának tömör összegzését adja István Kniezsa: Pseudorumänen in Pannonién und in den Nordkarpathen. Archívum Europae Centro-Orientalis 1(1935), 9 7 - 2 2 0 , 2 (1936), 8 4 - 1 7 8 (az irodalmi összegzést ld. 173-177). 19 Érthetetlen, hogy V. D. Koroljuk miért minó'síti a „honfoglalás" (obretyenyije rogyini) fogalmát kétes tudományos korrektségűnek a 10. század számára, s még érthetetlenebb, amikor a honfoglalókat magyar nomád hordának (vengerszkaja kocsevaja orda) nevezi. V. D. Koroljuk: Szlavjanye, vlahi, rimljanye i rimszkije pasztuhi vengerszkogo „Anonima". In: Jugo-vosztocsnaja Jevropa ν szrednyije veka I. Kisinyov, 1972. 144. ,0Uo. 140-142,153-155. 21 Moravcsik Gyula: Bíborbanszületett Konstantin. A birodalom kormányzása. Bp. 1950, 1 2 2 - 1 2 3 . - Konsztantínosz azt is megírta, hogy ezek a rómaiak „mindmáig ezt az elnevezést viselik". V. Novak szerint a tudós császár által a 10. században Rómánoinak hívott népet a 13. századi Spalatói Tamás Latininak nevezte. Viktor Novak: The Slavonic-Latin Symbiosis in Dalmatia during the Middle Ages. The Slavonic and East European Review 32 (1953), 3.



RÓMAIAK ÉS VL.ACHOK NYESZTORNÄL ÉS ANONYMUSNÁL 6 2 9
félreérthetetlen tanúbizonyságát adja annak, hogy az ókori rómaiak pannóniai fennhatóságának keleti határvonalát ismerte. Ezt a Pannónia fogalom gestájában megfigyelhető kettőssége igazolja. Hogy Anonymus Pannónia fogalmán egyrészt a középkori Magyarországot, azaz Hungária fogalmát értette, munkája több részéből is kiderül: így mindenekelőtt azokból a megjegyzésekből, amelyek a hét vezér pannóniai térnyerését már Ungvár vidékére, tehát a Kárpát-medence északkeleti, római uralom alá soha nem tartozott részére értik (An. 37., 45., 51.). Számos passzus igazolja ugyanakkor, hogy Anonymus ismerte a Pannónia fogalom szűkebb, csak a Dunántúlra, az egykori Pannónia provincia területére korlátozódó értelmét is. Amikor arról ír, hogy Árpád vezér és nemesei a Csepel-szigeten elhatározták: távoznak a szigetről, átmennek a Dunán túlra, meghódítják Pannónia földjét, vagy amikor arról számol be, hogy a Dunán a Megyer-révnél átkelő magyarok elől a Pannónia földjén lakó összes rómaiak futásban kerestek menedéket (An. 89., 94.), a névtelen jegyző egyaránt tanúbizonyságát adja ennek. Sajátságosan tükröződik a Pannónia-fogalom kettőssége a gesta fejezetcímeiben is: a 12. fejezet a "Quomodo Pannoniam intraverunt" címet viseli, s e cím a magyarok halicsi tartózkodását követi, vagyis itt Pannónia lényegében az egész Kárpát-medencét, a középkori Hungáriát magában foglalja. Ezzel szemben a 47. fejezet címe, „De terra Pannonié" Árpád dunántúli hódítására utal, azaz e helyütt Pannónia jelentése megfelel ókori értelmének (An. 50., 95.).2 2 Vajon hová lokalizálja az 5—9/10. századi Kárpát-medencében Anonymus a rómaiakat? Semmi kétséget nem hagy a gesta: kizárólag a Dunától nyugatra eső területre. Már idéztük az ide vonakozó adatokat, de nem árt egybehangzó tanúságtételüket itt ismételten felidéznünk: Attila halála után a római fejedelmek foglalták el Pannónia földjét egészen a Dunáig, és ott telepítették le pásztoraikat, s majd mikor évszázadokkal később Árpád magyarjai átkeltek a Dunán, hogy a Dunától nyugatra eső terület meghódításához fogjanak, a történelmi Pannóniában egyetlen komoly ellenféllel találkoztak csak, a rómaiakkal, akik Veszprém várát őrizték (An. 48., 94., 97-98.). Anonymus tehát ott (és csakis ott) szerepelteti a rómaiakat az Attila halálától Árpád jöveteléig eltelt idő alatt, ahol Attila érkezése előtt a Pannónia nevet viselő római provincia feküdt. Ez egészen bizonyossá teszi, hogy Anonymus 5—9/10. századi rómaiai valójában az antik rómaiakkal azonosak. Más kérdés, hogy az antik rómaiaknak a történeti valóságban nem adatott meg, hogy Pannónia provincia 4—5. századi pusztulása után visszatérhessenek a Dunántúlra. Az időt kevéssé érzékelő, a sémákban való gondolkodásra hajlamos Anonymust ez a legkevésbé sem zavarta. Tudott az antik Róma pannóniai uralmáról, Attiláról, és tetszett hiúságának, hogy magyar létére az Árpád-dinasztiát hozzákötheti Attilához. Ugy állította fel tehát a történeti sablont, hogy Pannóniát kezdetben a rómaiak uralták. Attila „a szkíta földről kiszállva hatalmas sereggel Pannónia földjére jött, és a rómaiakat elkergetve az országot birtokába vette" (An. 35.). Amiképpen Anonymus Árpád magyarjainak Attila jogán juttatja vissza a Kárpát-medencét, feltételezésünk szerint ugyanolyan természetes volt számára, hogy Attila „halála után a római fejedelmek foglalták el Pannónia földjét egészen a Dunáig, és ott telepítették le a pásztoraikat" (An. 48.), vagyis hogy Attila halála
5 1 A Pannónia fogalom kettó'sségéie Anonymusnál ld. Melich János: A honfoglaláskori Magyarország. A magyar nyelvtudomány kézikönyve I. 6. Bp. 1 9 2 5 - 1 9 2 9 . 415; Inokai Tóth Zoltán: Tuhutum és Gelou. Hagyomány és történeti hitelesség Anonymus művében. Századok 7 9 - 8 0 (1945-1946), 52.



6 3 0 KRISTŐ GYULA
után a rómaiak a korábbi birtoklás jogán visszatértek Pannóniába, s újból csak Árpád vitézei űzték ki ó'ket. Árpádnak is megadja tehát azt, ami Attilának megadatott: megszabadítani az országot a rómaiak fennhatóságától. A másik vonatkozás egy negatívum. Ismeretes, hogy a 9. századi Dunántúl egy része laza kötelékkel a karoling-frank államhoz tartozott. Történelmi tény, hogy a 10. század elején a magyaroknak a pozsonyi csatában fegyverrel kellett biztosítaniok pannóniai uralmukat a keleti frankok (bajorok) ellenében. Anonymus mit sem tud erről: nem ismeri sem a frank birodalmat, sem az ómorva államiságot, nincs ismerete a pozsonyi csatáról sem.23 Gestájában az 5-9/10. századi rómaiakról adott jellemzésének egy vonása sem utal arra, hogy e rómaiak megformálásában a Nagy Károly-féle frankok lebegtek volna a szeme előtt. Anonymus Romani népe nem jelentheti tehát a frankokat, s e rómaiak Attila utáni pannóniai uralma az 5-9/10. században nem lehet a 9. századi dunántúli frank uralom emléke sem. A harmadik vonatkozást megint csak Anonymus munkája adja. A névtelen jegyző szerint a Veszprémet védő rómaiak veszteségeiket látva futásnak eredtek, s életüket mentve a németek (Theotonicorum) földjére siettek. A magyarok egészen a németek (Theotonicorum) határáig üldözték őket. Egy nap pedig, amikor a magyarok és a rómaiak a határon voltak, a rómaiak lappangva átúszták azt a folyót, amely Pannónia és a németek (Theotonicorum) határán van (An. 94., 97-98). Anonymus eme tudósításából — a valóságértéktől függetlenül - annyi bizonyos, hogy a rómaiak életük mentése érdekében a németcl, földjére igyekeztek. A rómaiak tehát német földön biztonságot remélhettek. Ez a körülmény a németek és rómaiak szoros kapcsolatára enged következtetni. (Nem tudhatni, Koroljuk hogyan jutott arra a következtetésre, hogy e passzusban a „rómaiak túlságosan világosan szembe vannak állítva a német-teutonokkal ahhoz, hogy bennük romanogermánokat, a német birodalom alattvalóit lássuk".24) Ezen a ponton lehetetlen nem gondolni a_»a, hogy Anonymus korában létezett egy európai nagyhatalom, amely név szerint római birodalom volt, alattvalóinak zöme azonban a német (teuton) etnikumhoz tartozott. Vajon lehet-e, hogy a névtelen jegyző által életre keltett 5—9/10. századi pannóniai ,.antik" rómaiak a magyar honfoglaláskor saját birodalmukba siettek haza, a németek lakta római császárságba, amely lényegét tekintve 962-től realitás volt, még ha a Heiliges Römisches Reich Deutscher Nation kifejezés csak a 15. századból származik is? És vajon miért éppen Veszprém várát védték Anonymus rómaijai, azt a Veszprémet, amely annyi, valóban római alapokra épült dunántúli várossal (Óbudával, Péccsel, Győrrel, Sopronnal, Szombathellyel) szemben nem volt római város?
Mint már fentebb idéztük, Anonymus a Pannóniát a rómaiak legelőjének nevező Passuis kapcsán megjegyzi: „Et iure terra Pannonié pascua Romanorum esse dicebatur, nam et modo Romani pascuntur de bonis Hungarie" (An. 46.), vagyis magyar fordításban: „És joggal mondhatták Pannónia földjéről, hogy az a rómaiak legelője, hiszen éppen most is rómaiak legelnek Magyarország javaiból". Minden kétségen felül áll, hogy a névtelen jegyző eme megjegyzése saját korára, a 13. század elejére utal. V. D. Koroljuk az egyetlen, aki ezt másként értelmezi: „I zemlju Pannonyiji po pravu nazivajut pasztbiscsemrimljan, ibo do szih por (t. je. do prihoda vengrov - V. K.) rimljanye polzujutszja bogatsztvami
23Györffy György: Honfoglalás előtti népek, 4 1 1 - 4 1 4 . 34 V. D. Koroljuk: Szlavjanye, vlahi, 154.



RÓMAIAK ÉS VL.ACHOK NYESZTORNÄL ÉS ANONYMUSNÁL 6 3 1
Vengriji" vagyis magyar fordításban: „És Pannónia földjét joggal nevezik [!] a rómaiak legelőjének, mert addig az időig (azaz a magyarok megérkezéséig — V. K.) [!] a rómaiak használják Magyarország javait."25 Koroljuk értelmezési botlására nehéz mentséget találni, ugyanis a kérdéses mondatot Koroljuk munkája előtt egy évtizeddel korábban oroszra fordította már V. P. Susarin egy, Koroljuk által is ismert és sokszor használt tanulmányában. Susarin helyes fordítást ad: „I po pravu zemlju Pannonyiji nazivajut pasztbiscsem rimljan, ibo i ninye rimljanye polzujutszja blagami Vengriji (Hungarie)."2 6 (Itt magyar fordítást sem kell közölnünk, az orosz szöveg lényegében egyenértékű mind a latin eredeti, mind a magyar fordítás szövegével.) Koroljuk tévedése megteremti számára azt a lehetőséget, hogy kiiktassa Anonymus romaijai jelentéseinek sorából a 'romanogermán', azaz 'a német birodalmi alattvaló', végső fokon pedig az Anonymusszal egykorú népesség jelentést, s üyen módon az anonymusi Romani értelmét az ókori rómaiak Anonymus által kitalált utódai mellett a voloh romanizált népességre, vagyis a román (román) etnikumra vonatkoztassa. Ha már most Koroljuk szövege helyett újra az eredeti textus felé fordítjuk figyelmünket, s az abban szereplő Romani jelentését kutatjuk, a szakirodalomban ismét egymásnak ellentmondó értelmezésekkel találkozunk. Jakubovich Emil vetette fel, hogy a Magyarország javaiból legelő rómaiak - összhangban a névtelen jegyző II. Béla-koriságáról vallott felfogásával - az 1147. évi keresztes hadjárat III. Komád császár vezette és a magyar egyházakat megzsaroló németjeire vonatkoznak.2 7 Jakubovich Emillel szemben Konrád Schünemann arra mutatott rá, hogy a Romani tudomása szerint nem jelentett németeket, az impérium vagy regnum Romanum pedig csak a birodalomra és nem a népre utalt. Schünemann szerint Anonymus e helye része a nyugati egyházhoz tartozó Európában ekkortájt megerősödő Róma (a római pápaság) elleni támadásoknak, s a Magyarországon javakat habzsoló rómaiakon a pápaság értendő.28 Ujabban Györffy György szerint e rómaiakat „elsősorban a nyugatról a királynék kíséretében beköltözött lovagokra értelmezhetjük, akik hatalmas birtokokat szereztek, és a királyi tanácsban a magyar főurakat háttérbe szorították. Ezt tekintve nem véletlen, hogy az elkergetett római katonák lakhelye Veszprém, a királynék állandó székhelye". Györffy - Anonymus III. Béla-koriságáról vallott nézetének megfelelően — a 12—13. század fordulójának királynéira utal (III. Béla egyik felesége antiochiai, a másik francia, Imréé aragóniaiés 11. Andrásé meráni), továbbá arra, hogy a 14. századi krónikakompozíció római alatt német birodalmit ért, tehát magyar anyagból dokumentálható a Romanus 'német-római'jelentése.29 A 14. századi krónikakompozíció mellett más magyarországi kútfők is tanúskodnak a Romanus szó olyan értelméről, amely — szemben Schünemann kategorikus ítéletével
2 sUo. 152. 26 V. P. Susarin: Russzko-vengerszkije otnosenyija, 141. 2 7Jakubovich Emil: P. mester (Adalékok az Anonymus-kérdéshez). Emlékkönyv dr. gróf· Klebelsberg K u n o . . . születésének ötvenedik évfordulóján. Bp. 1925. 2 1 1 - 2 1 2 \ Jakubovich Emil: Adalékok az Anonymus-kérdéshez. Akadémiai Értesítő 37 (1926), 156. Ld. még Pais Dezső: 7. jegyzetben i. m. 9. 28Konrád Schünemann: 7. jegyzetben i. m. 4 5 5 - 4 5 7 . Ld. még Győry János: Gesta regum gesta nobilium. Tanulmány Anonymus krónikájáról. Az Országos Széchényi Könyvtár Kiadványai XXIX. Bp. 1948,35. 39 Györffy György: Honfoglalás előtti népek. 420.



6 3 2 KRISTŐ GYULA
nem egyszerűen a német-római birodalomra, hanem annak népehe utal. így a l l . század végi kisebbik István-legenda Henriket a rómaiak császárának (Heinrico Romanorum augusto), a 13. század végi Kézai Simon pedig Habsburg Rudolfot Németország és a rómaiak királyának (Rudolfus ergo Teutoniae rex atque Romanorum) titulálta.30 Az Anonymus kortársainak számító Hohenstauf-császárok magukat következetesen a rómaiak császárának (Romanorum Imperator) nevezték.31 A 12—13. század fordulójának magyar királynéi közül azonban - figyelembe véve a Romani sokoldalúan dokumentált magyarországi 'német-rómaiak' jelentését — csak egyetlen egy minó'sül ebben az értelemben Romananak, Gertrúd, II. András király meráni felesége, s így a királynékkal bejött kíséretek közül is csak ez az egy állhatott Romanusokból, azaz a német-római bhodalom alattvalóiból. Gertrúd három testvére élt hosszabb-rövidebb ideig Magyarországon, őket nem csekély számú kíséret övezhette. Ismeretesek azok az adományok, amelyeket II. András Gertrúd testvéreinek s a merániaknak adott. Joggal írhatta tehát 1205—1213 között Anonymus, hogy éppen most is a rómaiak (azaz a rómaiak császárának a birodalmából jött alattvalók) legelnek Magyarország javaiból. Az antik rómaiak Romani neve összecsengett a német-római bhodalom Anonymusszal kortárs alattvalóinak Romani nevével, s ez adja magyarázatát, hogy a névtelen jegyző által életre keltett 5—9/10. századi pannóniai „antik" rómaiak a magyar honfoglaláskor a németek földjére mint saját hazájukba siettek, miután Veszprém várát, a 13. század eleje német származású királynéjának székhelyét a honfoglaló magyarok rohamával szemben nem tudták megvédeni. Valóság és elképzelés, igazság és séma, realitás és mítosz kevereg látszólag kusza összevisszaságban a Gesta Hungarorum lapjain. Évszázadok lebegnek céltalanul az anonymusi időtlenség tengerén. így válnak valószínűtlenül összekeveredve és szinte szétválaszthatatlanul egybeolvadva rómaiakká Anonymus gestájában az i. sz. 1—4. századi pannóniai rómaiak és a 13. század eleji meráni királyné római bhodalomból jött német kísérői, akiknek az a fő funkciójuk, hogy a 9—10. század fordulóján a honfoglaló magyar vezérek dunántúli ellenfeleiül szolgáljanak, mert csak ilyen áron, az ellenük elért fiktív győzelem kivívása után lehet Anonymusnak a dunántúli győztes hadjáratért Árpáddal birtokokat adományoztatnia a szívéhez közel álló kortárs előkelők mondai ősei számára.
Áttérve a vlachoknak a — római névvel szorosan összefüggő — kérdéskörére, vizsgálódásainkat Nyesztor krónikájának volohjaival kezdjük. A voloh név négy alkalommal fordul elő az orosz krónikában. Vegyük ezeket sorra, megelégedve a szövegek magyar fordításával. Az első hely: „A lengyelek és a poroszok is a varjág-tenger közelében vannak. Ε tenger mentén vannak a varjágok, attól keletre Sém határáig, e tenger mentén vannak nyugat felé is, az angol és a voloh (volosszki) földig" (Ny. 10.). Amásodik:„Jáfet ivadékai ezek: varjágok, svédek, normannok, gótok, orosz (rusz), angolok, gallok, volohok (volhva), rómaiak, németek, korljazok, velenceiek, genovaiak és egyebek — ezek nyugaton a déli országokkal határosak és szomszédosak a harnita törzzsel" (Ny. 10.). A harmadik: „Sok idő múltán a szlávok a Duna mentén telepedtek meg, ahol most a magyar és a bolgár föld van . . . Amikor a volohok (volhom) a dunai szlávokra támadtak és közéjük telepedtek és sanyargatták (elnyomták) őket, akkor ezek a szlávok elmentek és a Visztula
30SRH Π. Budapestini, 1938, 399; SRH I. 186. 31H. Sudendorf: Registrum oder merkwürdige Urkunden für die deutsche Geschichte I. Jena, 1849,73, 78, 79, 80, 92, 93 stb.



RÓMAIAK ÉS VL.ACHOK NYESZTORNÄL ÉS ANONYMUSNÁL 6 3 3
mentén szálltak meg" (Ny. 11.). A negyedik: „Vonultak az ugorok (ugri) Kijev mellett a hegyen keresztül, amelyet most Ugornak (ugorszkoje) neveznek, és megérkezvén a Dnyeperhez, megálltak sátraikkal, mert ugyanúgy vándoroltak ők, mint a polovecek. És kelet felől jőve, a nagy hegyeken átvergődtek, amelyet Ugornak (ugorszkia) neveztek, és harcolni kezdtek az ott élő volohok (volohi) és szlávok ellen. A szlávok éltek ott korábban, de azután a szláv földet elfoglalták a volohok (volohove). De azután az ugorok (ugri) kiűzték a volohokat (volhi), örökölték azt a földet, letelepedtek a szlávokkal, alávetvén őket maguknak, és attól kezdve a földet Ugornak (ugorszka) nevezték" (Ny. 21.). Az első három hír Nyesztornál keltezetlen, a negyedik a 898. évre vonatkoztatva olvasható. A régebbi szláv szakirodalom általában keltákat vagy dáciai római légiókat látott Nyesztor volohjaiban, a korábbi magyar kutatás elsősorban rómaiakra gondolt e vlachokkal kapcsolatban, de felmerült longobárd, bolgár, román, géta stb. minősítésük is.32 A szlovén D. Trstenjak és az orosz A. Sahmatov mutattak rá elsőként arra, hogy kelták a magyar honfoglalás idején nem éltek Pannóniában, viszont e területen a 9. században a Karolingok római királyságának frankjai uralkodtak, tehát a történeti körülmények arra mutatnak, hogy Nyesztor volohjain frankokat kell érteni. A. Sahmatov ezt még azzal toldotta meg, hogy a vlach, voloh szó a szláv népek nyelvén általában rómaiakat (neorománokat) jelentett és nem csak itáliaiakat. Nincs tehát nyelvészeti akadálya sem, hogy a gall kultúrát felvevő frankok és franciák is voloh néven szerepeljenek.33 A magyar tudományosságban elsőként Tamás Lajos fejtette ki a Nyesztor-krónika volohjaival kapcsolatban: „Hogy kik ezek a volochok, arra nézve egyöntetű felfogás még korántsem alakult ki", de nem lehetnek sem kelták, sem volgai bolgárok, „s inkább a Keleti Frank Birodalom, majd a 10. sz. folyamán megalakuló német -római császárság népei között kell keresnünk a Nestor-féle tudósítások kuszáltságában rejtőző megfejtést. Mivel pedig a Voloch Nestor szemében lehetett a Romanus szláv szinonimája, tekintetbe jöhetnek a probléma megoldásánál a német-római császárság népei: németek és itáliaiak egyaránt, annál is inkább, mert az utóbbiak csakugyan vlachok voltak, s azok is mindmáig a nyugati szláv nyelvekben." Tamás tétovaságát azonban jól jelzi, hogy egy másik passzusa szerint még „az sem lehetetlen, hogy Nestor volochjai egyszerűen a Nyugati Egyházhoz tartozó különböző nyelvű népek".34 Trstenjak és az értelmezést nagy alapossággal továbbfejlesztő Sahmatov tételét a magyar szakirodalomban Gyóni Mátyás gyökereztette meg, és gazdagította az elméletet új szempontokkal. A nyelvi érvek sorában Gyóni a helynevek tanúságára is hivatkozott, olyan példákat sorolt elő, mint a szerémségi Franca villa, amelynek magyar neve Nagyolaszi, vagy a szepességi villa Latina, amelyet a magyarok Olaszinak, a szlovákok Vlachynak, a németek pedig Wallendorfnak hívnak. Végső fokon Gyóni arra a következtetésre jutott, hogy Nyesztor volohjai nem csupán 'itáliai'-t jelentenek, hanem kollektív értelműek, a frankokra vonatkoznak, s Nyesztor ismerte egyrészt
3 2 A régebbi nézeteket összefoglalóan ld. A. Sahmatov: Volohi drevnyej russzkoj letopiszi. Izvesztyija Tavricseszkoj ucsonoj arhivnoj kommissziji. God tridcaty pervij.N0 54. Szimferopol, 1918, 2 3 7 - 2 3 8 ; Mathias Gyóni: Les Volochs des Annales primitives de Kiev. Études Slaves et Roumaines 2 (1949), 67-68. 33A. Sahmatov: 31. jegyzetben i. m. 2 3 8 - 2 3 9 . 3 4 Tamás Lajos: Rómaiak, románok, 4 4 - 4 5 .



6 3 4 KRISTÓ GYULA
a Nagy Károly-i frank-római birodalmat, amely Franciaországra, Germániára és Itáliára terjedt ki, másrészt a keleti frank birodalmat is, amely Francia orientalis-t és Itáliát foglalta magában, s ezek lakóit nevezte volohoknak.35 A Trstenjak-Sahmatov—Gyóniféle egybeeső és egymásra épülő kutatási eredményeket másként és másként fogadták Magyarországon, Romániában és a Szovjetunióban. A magyar kutatók teljes mértékben hitelt adtak kutatási eredményeiknek, s Nyesztor volohjaiban frankokat látnak.36 A román történetírás az orosz krónika volohjait románoknak tette meg.37 A Moldáviai SzSzK történetét feldolgozó orosz nyelvű összefoglalás ezen a ponton a román történetírás véleményét osztja, a románok, illetve a moldvánok őseit látja Nyesztor volohjaiban.38 Más szovjet történészek kételyeiknek adtak hangot. Az orosz krónika kiadója, D. Sz. Lihacsov a krónikához írt kommentárjaiban úgy foglalt állást, hogy a krónika volohjainak mind a keltákkal, mind a dákok ellen vonult, Traianus vezette rómaiakkal való azonosítása ingatag, és úgyszintén kevéssé valószínű a volohok azonosítása a Nagy Károly alatti frankokkal is. Lihacsov szerint az évkönyvíró, úgy látszik, valamilyen zavaros népi mondát használt, s arról nem volt világos képzete.39 N. A. Mohov a moldáviai nép és álam kialakulását tárgyaló munkájában megírta, hogy Nyesztor 898. évi tudósítása voloh-passzusának „értelmezésében a fő nehézség abban áll: az évkönyvíró nevezhette volohoknak az itáliaiakat, a keltákat és másokat, hiszen legendáktól vezérelve több mint kétszáz évvel az események után írt. Ezért ezeket a volohokról szóló értesüléseket nem szabad megbízhatóknak tekinteni".40 V. P. Susarin szerint az orosz évkönyv szövege nem ad egyértelmű feleletet az abban szereplő volohok etnikai hovatartozásáról. A 9-10. századi Közép-Duna-medencére vonatkozó összes adatok bevonása a vizsgálódásba azonban megengedi azt a feltevést, hogy a népi hagyományban (és ennek nyomán talán az írásos emlékekben is) romanizált (neolatin) népességet (a franciák és az olaszok elődeit), a frank marka népességét nevezték volohnak, amely a keleti frank birodalom határvidékén a Dunántúlon létezett. Ugyanakkor Susarin is hangoztatta, hogy Nyesztor volohjai etnikai hovatartozásának problémája további vizsgálódást igényel.41 Mégis a kételyek ellenére azt kell mondani: a szovjet szakirodalomban szinte általánosan elfogadott Sahmatov nézete, hogy Nyesztor volohjait frankoknak kell értelmezni.4 2 Több munkájában ennek a fel
3 5Matthias Gyóni: 32. jegyzetben i . m . 8 3 - 9 2 . 3tGyörffy György: Anonymus Gesta Hungarorumának kora és hitelessége. Irodalomtörténeti Közlemények 74 (1970) 8. Német nyelvű változata: Abfassungszeit, Autorschaft und Glaubwürdigkeit der Gesta Hungarorum des anonymen Notars. Acta Antiqua Academiae Scientiarum Hungaricae 20 (1972), 209-229. Orosz nyelvű változata: Vremja szosztavlenyija Anonyimom „Gyejanyija vengrov" i sztyepeny dosztovernosztyi etogo szocsinyenyija. In: Letopiszi i hroniki. Szbornyik sztatyej 1973 g. Moszkva, 1974, 115-128. 31Nicolae Dräganu: 18. jegyzetben i. m. 2 2 - 2 3 ; §tefan Pascu: Voievodatul Transilvaniei I . ' , 49. 3,Isztorija Moldavszkoj SzSzR ν dvuh tomah I.a Otv. redaktor L. V. Cserepnyin. Kisinyov, 1965, 65. (A vonatkozó részt I. G. Hinku írta.) 39Poveszty vremennih let. Csaszty vtoraja. Prilozsenyija. Sztatyji i kommentariji D. Sz. Lihacsova. Moszkva-Leningrád, 1950, 213. * °N. A. Mohov: Formirovanyije moldavszkogo naroda i obrazovanyije moldavszkogo goszudarsztva. Kisinyov, 1969,47. old. 6. jegyzet. 4 1 Isztorija Vengriji ν trjoh tomah I. Otv. redaktor V. P. Susarin. Moszkva, 1971, 103. 4 S L d . pl. A. G. Kuzmin: „Varjagi" i „ R u s z " na Baltijszkom morje. Voproszi Isztoriji 1970/10 31.



RÓMAIAK ÉS VL.ACHOK NYESZTORNÄL ÉS ANONYMUSNÁL 6 3 5
fogásnak üzent hadat V. D. Koroljuk, s kísérletet tett egy más koncepció megalapozására. A továbbiakban Koroljuk nézeteit tekintjük át és ezekkel kapcsolatos megjegyzéseinket tesszük meg. Koroljuk elmondja, hogy a varjág- (a Balti-) tenger partvidékén élő népek közé valóban beletartoznak a frankok is, de őket Nyesztor korljaz vagy német korljaz név alatt említi és nem voloh néven. Mivel azonban a népek sorrendje Nyesztornál nem teljesen következetes, a volohok lakhelyéről a népek évkönyvbeli sorrendisége alapján véglegesen nem lehet ítélni. Sokkal jellemzőbb ennél az évkönyvíró megjegyzése a voloh földről mint a vaijág-tenger utolsó pontjáról délen a hamita népek szomszédságában. Nyesztor kétszer is utal arra, hogy a varjág-tengerről lehet Rómába menni (Ny- 1 1 ) , illetve hogy a varjágoktól Rómába, Rómából a hamita törzshöz lehet eljutni (Ny. 12.). összevetve ezt a részt a varjág-tenger fent idézett leírásával, könnyű észrevenni — mondja Koroljuk —, hogy az évkönyvíró szerint az egyik esetben éppen Róma, a másik esetben a voloh föld voltak a határpont, ahonnan a hamita népek által lakott országokba lehetett hajózni. Ez az összehasonlítás csak egy következtetésre ad lehetőséget: a voloh föld alatt Nyesztor csak Itáliát érthette, s nemcsak hogy nem vonatkoztatta a volch terminust a frankokra, hanem pontosan elválasztotta a volohokat a vele kortárs rómaiaktól, velenceiektől és genovaiaktól. A voloh földön Nyesztor tehát csak Itáliát, az ókori római birodalom területét érthette. Könnyű belátni, hogy az orosz krónikás által említett voloh támadás a dunai szlávok ellen sokkal megelőzte a Kárpát-medencei magyar foglalást, hiszen Kijev mellett már réges-régtől éltek Nyesztor szerint a Dunától áttelepült poljánok, „akiket most Rusznak hívnak". Ebben az esetben csak azt lehet feltételezni, hogy a volohokban, akiket megkülönböztetett Róma, Velence és Genova vele kortárs lakóitól, régi (ókori) rómaiakat látott, akik leigázták a dunai szláv törzseket és dunai őshazájuk elhagyására kényszerítették őket. Ez a séma — folytatja Koroljuk — az évkönyvíró szemében fontos láncszem volt a korai szlávság és az ókori Róma közti kapcsolatok keresésében. Hiszen éppen a volohok folytán a régi szlávok egy bizonyos időben Nyesztor véleménye szerint a római történelem aktív résztvevőivé váltak. Ám ha a volohok - rómaiak, akkor nyilvánvalóan ez nem az a nép, amellyel a Dunánál a magyarok összeütközhettek volna. Következésképpen a volohokon az orosz krónikában két különböző nép értendő. Bármilyen (nagymorva, cseh vagy orosz) forrást is használt Nyesztor a 898. évi magyar-voloh harcok megfogalmazásához, e variánsokból egy megoldás sem hagy helyet a volohokat a frankokkal azonosító feltevés számára, hiszen Nyesztor krónikájában korábban a frankokat nem voloh, hanem más néven említette, az pedig elképzelhetetlen, hogy Nagy-Moráviában vagy Csehországban a mindenki által jól ismert frankok a teljesen idegen voloh név alatt szerepelhettek volna. „Mi több - írja Koroljuk - , határozottan meg lehet erősíteni, hogy ha a megfelelő évkönyvcikket a szláv-voloh viszonyról a nagymorva vagy a cseh hagyományhoz kötjük, egy részről a volohokban kétségtelenül régi (ókori) rómaiakat kell látni, más részről pedig alkalmasint valamilyen régi helyi romanizált lakosságot, amely hosszú ideig a szlávok között élt." A magyar-voloh háború és a volohok magyarok általi kiűzése bizonyára azért 898-nál szerepel az orosz krónikában, mert Nyesztornak tudomása lehetett a magyarok 899. évi nagy itáliai, tehát voloh-földi hadjáratáról. Nyesztor nem rendelkezett biztos ismeretekkel a Duna-vidéki lakosság váltásának egymásutánjáról, s így a voloh fogalomba (azaz Pannónia magyar foglalás előtti lakossága fogalmába) két népet mosott egybe: a régi rómaiakat és a tulajdonképpeni volohokat. A 898. évi évkönyvcikk



6 3 6 KRISTŐ GYULA
rejtvényének megoldásában — folytatja Koroljuk — a magyar Anonymus munkája tesz jó szolgálatot. Anonymus szerint a magyarok Oroszországban az orosz fejedelmektől kapták azt az információt, hogy a Közép-Duna-medencében szlávok, bolgárok és vlachok (azaz az orosz évkönyv volohjai) és a rómaiak pásztorai laktak, s ugyancsak Anonymus szól Tétény magyar vezér győztes csatájáról Gelou blak (vlach) seregével szemben. Anonymus tudósításait a vlachokról nem lehet a múlt eseményei közé tett anonymusi aktualizálásnak értelmezni, hiszen a vlachokat ismeri az orosz évkönyv, amelynek pontos értelme szerint a szlávok és volohok együttélésének hosszú korszakáról kell beszélni egyazon területen. Anonymus a pannóniai vlachokról szóbeli hagyományt ismert, s Nyesztornál is a Pannóniában lévő volohokról szóló tudósítás szóbeli tradíció használata eredményeképpen jelent meg. Ε hagyomány Oroszországba akár magyar környezetből, akár a Közép-Európában élő szlávok révén eljuthatott. Anonymus említése a rómaiak pásztorairól, különösen ha figyelembe vesszük azt, hogy a rómaiak pásztoraiul a bizánci források éppen a vlachokat nevezik, tanúskodik a vlach népesség pásztori életformájáról. „Figyelembe véve mindezeket a körülményeket, — summázza fejtegetését Koroljuk —, a legvalószínűbb az orosz évkönyv volohjait és a magyar Anonymus vlachjait a 9. századi Pannónia valamilyen helyi romanizált lakosságának feltüntetni... Miként a magyar Anonymus, úgy a Poveszty vremennih let is bizonyítéka két különböző ethnosz bonyolult kölcsönhatásának és együttlétezésének a 9. századi Közép-Európában: a szlávnak és a románnak vagy romanizáltnak, és bizonyítéka két különböző kulturális-gazdasági rendszernek: a szláv megtelepedett földművelő és, úgy látszik, a román mozgó pásztori rendszernek."43
Koroljuk tanulmánya 1971-ben látott napvilágot, mindjárt két helyütt is, Kisinyovban önálló brosúraként, illetve a moszkvai Szovjetszkoje Szlavjanovegyenyije c. folyóirat hasábjain. Az itt megfogalmazott koncepciót Koroljuk ez ideig két alkalommal módosította. 1972-ben az orosz krónika egyes voloh-előfordulásainak jelentéseiről a következőképpen vélekedett: a voloh föld és a Jáfet ivadékainak sorában említett voloh név (a mi számozásunk szerint az első és a második előfordulás) 'Itália lakosá'-t, 'a 12. század eleje orosz évkönyvírójával kortárs itáliai'-t jelent. A szlávokra támadó volohok (az általunk harmadikként említett előfordulás) csak a régi rómaiak értelemben interpretálhatók helyesen, míg a 898. év magyarokkal harcoló volohjai (a negyedik előfordulás) hordozzák az antik rómaiak és a 9. századi keleti rómaiak értelmeinek kontaminációját.44 (Nem módosította alaptételét Koroljuk 1973-ban közzétett tanulmányában, ahol általánosságban érintette a voloh-szláv társadalmi-gazdasági és etnikai szintézis kérdéseit, amelynek feltételei közepette a volohoknál befejeződött a feudális viszonyok kialakulása, az államiság létrejötte és az etnikum [narodnoszty] kiformálódása.45 ) Koncepcióján a második korrekciót 1976-ban hajtotta végre Koroljuk. Eszerint a voloh terminus Nyesztornál nem két - mint 1971-ben írta —, hanem három értelem kontaminációját jelöli: a régi (antik)
43 V. D. Koroljuk: Volohi i szlavjanye, 3 - 2 3 . 4 4 Κ D. Koroljuk: Κ voproszu ο mesztye izvesztyij ο volohah ν „Povesztyi vremennih let". Szovjetszkoje Szlavjanovegyenyije 1972/1 76-77. 4 5 V. D. Koroljuk: Κ isszledovanyijam ν oblasztyi etnogeneza szlavjan i vosztocsnih romancev. Szovjetszkoje Szlavjanovegyenyije 1973/3. (Lényegében ennek újraközlése V. D. Koroljuk azonos című tanulmánya. In: Voproszi etnogeneza i etnyicseszkoj isztoriji szlavjan i vosztocsnih romancev. Otv. redaktor V. D. Koroljuk. Moszkva, 1976, 6 - 2 9 ; a továbbiakban a Szovjetszkoje Szlavjanovegyenyije oldalszámait idézzük) 7 3 - 9 1 , különösen 91.



RÓMAIAK ÉS VL.ACHOK NYESZTORNÄL ÉS ANONYMUSNÁL 6 3 7
rómaiakét, a keleti neolatin (vosztocsnoromanszkije) pásztorokét és a kelet-római birodalom alattvalóiét („romeji"). Végső eredménye szerint az első érintkezés közöttük, illetve a pásztorkodó és földművelő szlávok lakosságának konfrontációja a volohokkal a Duna-medence területén történt a 6. században és a 7. század elején.46 Koroljuk 1971. évi írásához képest a későbbi helyesbítések igazán lényeges változást nem eredményeztek. Ha ennek az 1971. évi munkának a tudománytörténeti értékelését tekintjük, figyelembe veendő szempontokat kapunk. Magának az 1971. évi írásnak Kisinyovban megjelent változata (beharangozóként, nem feltétlenül a szerző tollából) „új és eredeti kísérlet"-nek nevezi a brosúrát az orosz krónika egy olyan tisztázatlan kérdésének megoldására, amely a volohokra, a moldáviai nép őseire vonatkozik. Bizonyos, hogy maga Koroljuk is fontosnak ítélte 1971. évi tanulmányát, mivel 1973-ban erre történő hivatkozással ekként szűrte le vizsgálódásainak tanulságait: „Már az írott forrásokra irányuló munkálat első tapasztalatai... rámutattak ezek gondos és aprólékos kutatásának szükségességére a kútfő belső logikájának figyelembe vételével." A neves szovjet bizantinológus, G. G. Litavrin „szellemes és eredeti" munkának minősítette Koroljuk 1971. évi kisinyovi kiadású munkáját.47 Mármost ennek a munkának a legfontosabb megállapítása kétségtelenül az, hogy Anonymus vlachjai rávallanak az orosz krónika volohjaira, s mindkettőben 9. századi pannóniai romanizált (illetve kifejezetten román~román) népességet kell látni. Ez a tézis azonban korántsem új és nem is eredeti a szakirodalomban. Radu Cupar belényesi görög-katolikus főgimnáziumi tanárnak intézete értesítőjében 1905-ben megjelent igénytelen - s a mi kezünkbe merő véletlenségből került — munkája már egymás mellett említi Nyesztor szláv krónikáját és Béla király névtelen jegyzőjének munkáját, mint amelyek egyaránt arról tudósítanak, hogy a 9. században a mai Erdélyben [! ] szlávok és vlachok (azaz románok) éltek, s maga a román nyelv „fennhangon bizonyítja, hogy igenis a 6. századtól a magyarok bejöveteléig a románság régi Dácia területén az ó-szlovénekkel folytonos érintkezésben volt'.48 Koroljuk tétele tehát már a 19—20. század fordulóján megjelent a dákoromán kontinuitás elmélete híveinek tollán. Magát a gondolatot, hogy ti. Nyesztor és Anonymus egyazon román nép magyar honfoglalás előtti Kárpát-medencei tartózkodásáról szolgál híradással, „tudományos" köntösbe Nicolae Dráganu öltöztette 1933-ban.49 §tefan Pascu már 1960-ban, majd 1964-ben azt írta, hogy az orosz krónika és Anonymus gestája, e két, egymással semmilyen kapcsolatban nem lévő írás megerősíti egymást. „Az orosz krónika — írja Pascu - románokról és szlávoRról beszél (Volochi i Sloviani), akikkel a magyarok a magas hegyeken való
4 4 V. D. Koroljuk: Peremescsenyije szlayjan ν Podunavje i na Balkani (Szlavjanye i volohi ν VI-szeregyinye VII v). Szovjetszkoje Szlavjanovegyenyije 1976/6, 5 3 - 5 4 . 47 V. D. Koroljuk: Volohi i szlavjanye, 2; V. D. Koroljuk: Κ isszledovanyijam ν oblasztyi etnogeneza, 89; G. G. Litavrin: Vlahi vizantyijszkih isztocsnyikov X - X I I I w . In: Jugo-vosztocsnaja Jevropa ν szrednyije veka I. Kisinyov, 1972, 138. - Litavrin véleményét a dákoromán kontinuitáselmélettel kapcsolatban ld. Szovjeti i rasszkazi Kekavmena. Szocsinyenyije vizantyijszkogo polkovodca XI veka. Podgotovka tyekszta, wegyenyije, perevod i kommentariji G. G. Litavrina. Moszkva, 1972, 5 1 9 - 5 2 2 , 527. (E munkára lektorunk, Bartha Antal hívta fel figyelmünket.) **Radu Cupar: Românii §i Vetero-Slavii. A Románok és Ó-Szlovének. Értesítvény a belényesi gör.-kat. főgimnasiumból s a vele egybekötött alsóbb tanodákból 1904/5 tanévre. Programa gimnaziului superior gr.-cat. ^coalelor elementari din Beiu§ pe anul §colastic 1904/5. Belényes-Beiuj, 1905. Román nyelvű változat: 11, magyar nyelvű változat: 14 1. 49Nicolae DrSganu: 18. jegyzetben i. m. 1 6 - 1 7 , 2 2 - 2 3 .
2 Századok 1978/4



6 3 8 KRISTŐ GYULA
átkelésük közben harcoltak, míg Anonymus nemcsak az Erdélyben a 10. században együtt élő románokról és szlávokról beszél, hanem említésük sorrendjéből (Blasii et Sclavii) értetni engedi, hogy a románok népesebbek voltak és politikai tekintetben is uralkodó szerepet töltöttek be, minthogy a vajda román volt (quidam Blachus)."so De az orosz nyelvű szakirodalomban sem tekinthető kifejezetten újszerűnek Koroljuk idézett tétele. A Moldáviai SzSzK történetét orosz nyelven közreadó vállalkozás — I. G. Hinku tollából egymás mellett említi az orosz évkönyvet és Anonymust, megjegyezve, hogy Nyesztor volohjai a Keleti Kárpátoktól nyugatra éltek a magyar foglaláskor, míg a névtelen jegyző Erdélyben három fejedelemségről írt, amely közül az egyiknek az élén Gelou, egy bizonyos vlach állt, a vlachok és a szlávok fejedelme.51 A következőkben mérlegre kell tennünk Koroljuk állításainak igazát és bizonyító eljárásának megbízhatóságát. Megjegyzéseink sorában elsőként arra utalhatunk, hogy vitatható az az — ismételten felbukkanó — érvelés Koraijuknál, miszerint Nyesztor volohjai nem lehetnek frankok, mert hiszen az orosz krónikás a frankokat más néven (korljaz vagy német korljaz néven) ismeri. D. Sz. Lihacsov szerint a korljazi népben a Karolingoknak alávetett németeket látják, s felteszi, hogy a nyemci korljazi szókapcsolatot talán együtt kell értelmezni, s nem is kell a két szót egymástól vesszővel elválasztani.5 2 Eszerint tehát a korljaz vagy német korljaz sem a frankokra, hanem a frank birodalmat alkotó egyik etnikumra, a Karoling-németre vonatkozik. De nem vezet biztos és megbízható eredményhez a névazonosítást a kizárólagosság alapján végző koroljuki elemzés sem, hogy ti. Nyesztor volohjai pusztán azért nem lehetnének frankok, mert a frankokat az orosz krónikás korljaz vagy német korljaz néven ismeri. Ennek az elvnek mindjárt a nyesztori népfelsorolás első három tagja ellene mond: vaijazi, szveji, urmanye, ezeken ugyanis a varjágok, a svédek és a normannok értendők, vagyis egyazon nép, illetve annak részei. Jól tudjuk ugyanis, hogy a vikingeket Oroszországban varjágoknak, Franciaországban normannoknak nevezték,53 míg a vikingek egy, főleg Oroszországba „kalandozó" csoportját svédnek nevezték. Az egy nép = egy elnevezés koroljuki tana alapján tehát nem lehet kizárni Nyesztor volohjainak frank jelentését.
Megalapozatlannak látszik Koraijuknak az az állítása, hogy Nyesztor szerint Róma és a voloh föld volt egyaránt az a határpont a varjág-tengeren, ahonnan a hamita népek által lakott országokba lehetett hajózni. Azt valóban mondja Nyesztor, hogy a varjág-tengerről lehet menni Rómába (Ny. 11.), illetve hogy a Dvinán át a varjágok földjére, a varjágoktól Rómába, onnan pedig a hamita törzshöz lehet eljutni (Ny. 12.). De ilyesmit az évkönyvíró a voloh földről nem állít. A voloh föld — az angol földdel együtt (zemlje
50Miron Constantinescu (szerk.): Erdély története I. Bukarest, 1964 102. (A vonatkozó részt Çtefan Pascu írta.) A kötet az elsó' kiadásban román nyelven megjelent munka (Din istoria Transilvaniei. Bucuresti, 1960) fordítása. - Hasonló értelemben állítja egymás mellé Anonymus és Nyesztor adatát Mircea Rusu: The autochthonous population and the Hungarians on the territory of Transylvania in the 9 t h - l 1th centuries. Relations between the autochthonous population and the migratory populations on the territory of Romania. Bibliotheca Historica Romaniae. Monographs XVI. Bucure|ti, 1975, 203, valamint Thomas Nägler: Die Ansiedlung der Sachsen in Siebenbürgen und ihr Beitrag zur Entwicklung der rumänischen Feudalgesellschaft. Studien'zur Geschichte der deutschen Nationalität und ihrer Verbrüderung mit der rumänischen Nation I. Bukarest, 1976, 13. 51 Isztorija Moldavszkoj SzSzR I.' 65. 52Poveszty vremennih let. Csaszty vtoraja 212. "A. Ja. Gurjevics: Pohodi vikingov. Moszkva, 1966, 6.



RÓMAIAK ÉS VLACHOK NYESZTORNÁL ÉS ANONYMUSNÁL 6 3 9
agnjanszki) — csak úgy szerepel Nyesztornál, mint a varjág-tenger ama nyugati pontja, ahol még varjágok élnek. Ha pontosan értelmezni akarjuk az orosz krónika szövegét (márpedig csak ilyen módon remélhetünk megbízható eredményt), éppen Koroljukkal ellentétes következtetésre kell jutnunk: a varjágok a varjág-tenger mellett élnek nyugat felé egészen az angol és a voloh földig. Ha azonban a vaijág-tengerről Rómába lehet menni, akkor világos, hogy Róma nem a varjág-tenger partján van, tehát nem ott, ahol a voloh föld, s nem lehet igaz az sem, hogy a Róma = voloh föld tételből következően Nyesztor voloh földje Itáliával azonos. Még egyszer hangoztatjuk: Nyesztor szerint csak Rómából lehet eljutni a hamita törzshöz, míg a voloh földről ezt nem mondja; más szempontból sincs tehát alap Róma és a voloh föld topográfiai azonosítására. Időközben maga Koroljuk helyesbítette azt a tévedését, hogy Nyesztor népfelsorolásának volohjaiban ókori rómaiakat látott. Ez a korábbi nézet azért is tarthatatlan, mert a népfelsorolás többi tagja kivétel nélkül Nyesztorral kortárs (tehát nem kihalt) nép: nem lehet tehát ebből a sorból a volohokat önkényesen kivéve antik rómaiaknak megtenni. Meghagyta azonban Koroljuk 'régi római' jelentésében azokat a volohokat, akik a szlávokra támadtak. Ide vonatkozó bizonyítéka nem áll erős lábon. Eszerint a voloh támadókban azért kell ókori rómaiakat látnunk, mert a Dunától áttelepült, (a volohok által) elűzött poljánok már réges-régtől Kijev mellett éltek, olyan régen, hogy csak az antik vüágbeli rómaiak mozdíthatták ki őket a Duna vidékéről. Ennek az értelmezésnek mind Koroljuk megállapításai, mind a legfrissebb szovjet kutatások ellene mondanak. Maga Koroljuk 1976-ban úgy foglalt állást, hogy az első érintkezések és konfrontációk a pásztorkodó és földművelő szlávság és a volohok között a Duna-medence területén mentek végbe a 6. században és a 7. század elején.54 Ha Nyesztor platformján maradunk (márpedig ott kell maradnunk, hiszen ha onnan lelépünk, minden összeomlik a koroljuki konstrukcióból, lévén - Nyesztorral szemben — a szláv őshaza nem a Duna-medencében55), nyilván csak azért a 6—7. században történtek az első érintkezések szlávok és volohok között, mert a Duna-medencébe kívülről érkező volohok korábban nem voltak itt. Ha ez igaz, ha tehát a szláv-voloh kapcsolatok a Duna mentén a 6. századdal kezdődtek, akkor ezek a volohok nem lehettek ókori (antik) rómaiak, a 6. században nem lévén ' már ugyanis sem Imperium Romanum, sem Pannónia provincia. Ami pedig a szláv-voloh érintkezés szláv vonatkozásának valós (és nem vélt) időkereteit illeti, a szovjet történeti kutatás csak az i. u. 1. évezred második felére helyezi — korábbi népszórványoktól eltekintve - a Kárpát-medence tömeges megszállását nyugati és keleti szláv törzsek által,5 6 vagyis megint csak arra az időre, amikor e területen már nem volt módjuk antik rómaiakkal találkozniuk és azokkal huzamosabban együttélniük. A dunai szlávokra támadó nyesztori volohok 'ókori rómaiak' értelmezése nem állja meg a helyét.
Koroljuk — mint ismeretes — azt a voloh népességet, amelyet Nyesztor szerint 898-ban a magyarok űztek el a Kárpát-medencéből, a románokkal azonosítja. A bizonyítás módját itt az anonymusi vlachokra való hivatkozás jelenti, anélkül, hogy részletesen
54 V. D. Koroljuk: Peremescsenyije szlavjan, 54. 5 'Nyesztor e tévedésére Koroljuk is utal: V. D. Koroljuk: Volohi i szlavjanye, 8. 56Sz. I. Penjak: Κ voproszu ο vremenyi zaszelenyija szlavjanami Karpatszkogo basszejna. In: Isszledovanyija po isztoriji szlavjanszkih i balkanszkih narodov. Epoha szrednyevekovja. Kijevszkaja Rusz i jejo szlavjanszkije szoszjegyi. Moszkva, 1972, 6 8 - 7 7 , különösen 77.
2·



6 4 0 KRIS TÓ GYULA
elemezné akár Nyesztor, akár főleg Anonymus volohjainak, illetve vlachjainak etnikai hovatartozását és lejegyzésük körülményeit. Ε tanulmány szerint Anonymus igazolja tehát Nyesztort. A nevek összecsengése, hangzásuk hasonlósága az idegenek által a románok neveként is használt vlach névvel elégséges alap arra Koraijuknak, hogy mind Nyesztor 898. évnél említett volohjaiban, mind Anonymus vlachjaiban románokat lásson. Ez a koroljuki kijelentés nincs tudományosan dokumentálva, az „azonosítás" mellé, bizonyítékokra várva, kérdőjelek sorát írhatjuk. Koraijuk nem nevezte meg azokat a bizánci forrásokat sem, amelyek a rómaiak pásztorainak éppen a vlachokat nevezik; mi egyetlen ilyen középgörög kútfőről sem tudunk. Ha magunk akarjuk meghatározni Nyesztor volohjainak megközelítően pontos értelmét, magával az elnevezéssel kell kezdenünk a vizsgálódást. A voloh eredetileg germán szó, a kelta Volcus törzs nevéből ered, az ófelnémetben szabályosan Walh lett, ebből walhisk>welsch, a nyugati román népek csúfneve. A szó tehát eredetileg keltát, majd romanizált .keltát, újlatin népet jelentett. Az ófelnémet Walhból átvett őssZláv volchb (és annak minden szláv nyelvi fejleménye) eredetileg valamennyi román népre vonatkozott (a szlovénben a vlah, a lengyelben a wtoch 'olasz'-t, az ócsehben a vlach 'franciá'-t jelent), ez a jelentés azonban a bolgárban, a szerbben és az ukránban a velük szomszédos balkáni romanizált lakosságra szűkült le.57 Nyesztor volohjai tehát a szótörténet perdöntő tanúsága alapján akármelyik román nyelvű népre vonatkozhatnak. A közelebbi meghatározás érdekében bevonhatjuk a vizsgálatba az ezredforduló körül keletkezett szláv nyelvű forrásokat is. A 9. század végi Metód-legenda azt a mondatot adja a Mihály bizánci császár elé járuló, Rostislav és Svatopluk fejedelmek által küldött morva követek szájába, hogy sok keresztény tanító jött hozzájuk Vlachyból és Görögországból és Németországból (iz Vlach i iz Grk i iz Nyemc), és különbözőképpen tanították őket.5 8 A szakirodalom jobbára Itáliára gondolt a szöveg Vlachyja kapcsán.5 9 Malalasz krónikájának ószláv fordítása a 10. század elején készült, de, sajnos, egységes megfogalmazásban nem maradt ránk, hanem csak későbbi (16. századi) orosz krónikakézhatokból lehet rekonstruálni. Innen tudjuk, hogy az Attila halála kapcsán olyan mondatot tartalmazott, mely szerint emberei a holttestet megfogták és vitték Volochyn és Németországon (Volohi i Nyemci) keresztül és Magyarországon (v zemlji Ugorszteji) eltemették.60 Tekintettel Attila itáliai halálára a mondában, a földrajzi szempontok is egyértelműen arra vallanak, hogy Volochyn Itáliát értsünk, s a szláv fordításnak alapul szolgáló görög szövegben eredetileg Italoí, vagy Rómaíoi állott, és a szláv barát a neki
8 ηΚniez sa István: A magyar nyelv szláv jövevényszavai I.J Bp. 1974, 359. - Ld. továbbá Bartha Antal: A dákoromán kontinuitás problémái. Magyar Tudomány, új folyam 22 (1977), 146. 58Magnae Moraviae fontes historici II. Textus biographici, hagiographici, liturgici. Opera Universitatis Purkynianae Brunensis. Facultas Philosophica 118. Brno, 1967, 144. " A magyar irodalomból: Melich János: Néhány magyar népnévről. Magyar Nyelv 5 (1909), 434; Tamás Lajos: Rómaiak, románok, 43; Mathias Gyóni: 32. jegyzetben i. m. 70. A külföldi irodalomból összefoglalóan ld. Josef Macűrek: La mission byzantine en Moravie au cours des annés 8 6 3 - 8 8 5 et la portée de son héritage dans l'histoire d e nos pays et de l'Europe. Magna Moravia. Sborník k 1100. vyroSí prichodu byzantské mise na Moravu. Opera Universitatis Purkynianae Brunensis. Facultas philosophica 102. Praha. 1965, 22. 6 "Julius Moravcsik: Attilas T o d in Geschichte und Sage. Körösi Csoma-Archivum 2 (1926-1932), 98-99.



RÓMAIAK ÉS VL.ACHOK NYESZTORNÄL ÉS ANONYMUSNÁL 641
idegen szót az általa jól ismert Volochy szóval fordította.61 Ismeijiik továbbá a 13. század elejéről azt a délszláv adatot, amely szerint szerb ítélet nélkül vlachot ne fogjon el, s melynek egykorú latin fordításában a vlachnak Raguseus, tehát 'ragusai', azaz 'dalmátlatin' (a szerbnek pedig Sclauus) a megfelelője.62 A történeti adatok mindenben a nyelvészeti eredményeket igazolják: az ezredforduló körüli évszázadokban a vlach~voloh a neolatin nyelvű népek megjelölésére szolgált. Ezen a ponton ismét Nyesztor szövegéhez kell visszakanyarodnunk. A voloh szó értelmének meghatározásához a legbiztosabb kiindulópontnak a mi általunk elsőként említett előfordulási hely mutatkozik, amely szerint a vaijágok a varjág-tenger mellett nyugat felé is élnek, az angol és a voloh földig. Angol földön a brit szigetek nagyobbikát, Angliát kell értenünk, amely 1066-ban került a normannok fennhatósága alá. Voloh földön Nyesztor bizonnyal a La Manche másik, az angol szigettel szemközt fekvő partját értette, ahol mára 10. század eleje (911) óta létezett a viking uralom alatt álló Normandia. Csak így kap értelmet az őskrónika ama mondata, hogy a vaijágoktól Rómába lehet eljutni (Ny. 11.). Ha magyarázatunk megállja a helyét, akkor voloh földön Nyesztor egykori frank, majdani francia területet, tehát mindenképpen neolatin nyelvű nép által lakott földet értett. Sokkal nehezebb állást foglalni abban a kérdésben, hogy kikre vonatkoznak a Nyesztor népfelsorolásában szereplő, általunk másodikként említett volohok. Egyetlen támpontként az egyes népek Nyesztornál említett sorrendje szolgál, bár ez — mint említettük - szigorú rendszernek nem engedelmeskedik. Úgy tűnik azonban, hogy az azonos népek (vaijágok, svédek és normannok) vagy a térben egymáshoz közeliek (velenceiek, genovaiak) egymás mellett helyezkednek el a nyesztori listában. A volohokat az angolok és a gallok előzik meg, illetve a rómaiak és a németek követik. Az angolokon a brit szigetek egyikének lakói értendők, s bár a gallokat próbálták hol Wales, hol a hispániai Galícia lakóiként magyarázni,6 3 a legvalószínűbben mégis Gallia lakóinak, tehát franciáknak tekinthetők. Mivel a gallokat a volohok követik, joggal gondolhatunk a volohokban szintén egykori galliai területen élő francia (tehát neolatin nyelvű) népet. Nem vitás, ha a római (rimljanye) szónak egyszerűen Róma városnevéből képzett és csak az örök város lakóira értett szoros 'római' jelentést tulajdonítjuk (mint fentebb tettük), akkor nehezen magyarázható meg, hogy miért a franciák és a németek között szerepel és miért nem a hasonlóan városnévből képzett velenceiek és genovaiak társaságában. Ez a rendszertelenség rögvest renddé válik, ha a római szónak a városnévből képzett melléknévi értelemnél szélesebb jelentést adunk, ha politikai-állami értelemben mindazokat a népeket e szó mögé képzeljük, akik alkotóelemei voltak a Nyesztor korában létező németrómai birodalomnak. Ez az értelmezés magyarázatot adhat arra is, hogy a gallok és a volohok (azaz a franciák) után az orosz évkönyvíró miért a rómaiakat, a németeket vagy a német-korljazokat említi. (Magyarázatunk természetesen függvénye annak a kérdésnek, mennyiben csoportosította tudatosan az összetartozó népeket Nyesztor egymás mellé, illetve mennyire csak a kutatói fantázia véli ezeket valóságos, tudatos csoportosításnakMindenesetre teljes rendszerbe foglalni Nyesztor népfelsorolását nem lehet: a varjágok,
6 1 Uo. 104. Ld. még Matthias Gyóni: 32. jegyzetben i. m. 7 0 - 7 1 . 6 2 Tamás Lajos: Rómaiak, románok, 43. 6 3 Poveszty vremennih let. Csaszty vtoraja, 212.



6 4 2 KRISTŐ GYULA
svédek és normannok sorát a talán Balti-tengeri gótok, majd Rusz, továbbá - s itt megbomlik a rend - az angolok követik.) Ha óvatosan is, megkockáztatjuk azt az állítást, hogy két esetben is azonos eredményre vezethető vizsgálódásunk nyomán Nyesztor volohjaiban Nyugat-Európa neolatin népességét (bizonnyal a franciákat) kell látnunk. További problémák tornyosulnak elénk az orosz krónika másik két voloh népnévi előfordulásának értelmezésében. Az egyik esetben Nyesztor szerint a volohok a Duna-menti szlávokra támadtak, földjüket elfoglalták, közéjük telepedtek, elnyomták és elköltözésre bírták őket, míg a másik esetben a kelet felől jövő ugorok a Duna vidékén az ott élő volohok és szlávok ellen harcoltak, a volohokat kiűzték, a szlávokat pedig maguknak alávetették, s a szlávokkal együtt letelepedtek. Ha nem helyezkedünk eleve a tagadás és a kétkedés álláspontjára, hogy ti. az egész elbeszélés költött és koholt, hiszen már kiindulópontja is téves: a szláv őshazának a Duna-medencébe helyezése, s nem zárkózunk el analízisétől, eleve számolnunk kell azzal, hogy nem tudunk egyetlen tökéletes magyarázatot adni. Mégpedig azért, mert a 6 - 9 . század között Nyesztoron kívül más forrásunk nem örökített meg a Kárpát-medence ellen voloh támadást, a szlávok földjének elfoglalására. Tudunk a kérdéses évszázadokban a Kárpátmedence (illetve annak egy része) felett avar és dunai bolgár uralomról, e népeket azonban Nyesztor aligha illethette voloh névvel. Még egy támadásról tudunk, amely a 8 - 9 . század fordulóján a Közép-Duna-medencét érte, ezt a frankok indították az itteni avar kaganátus ellen. Ez a támadás kimeríteni látszik a Nyesztornál említett ismérveket, és eleget tesz a nyesztori voloh névvel kapcsolatos nyelvészeti kritériumnak is. Nyesztor a dunai szlávok volohok általi megtámadását, elnyomását és részleges elköltözését említi. Történelmi tény, hogy a Kárpát-medencébe behatoló frankok sok évtizedes harcot folytattak az ott élő szlávokkal, az ómorva államisággal. Nyesztor információi egy részét nyugati szláv forrásból merítette, amelyek egykori morva tradícióra mennek vissza. A. A. Sahmatov a 898. év történetét, amelyben mind a szláv föld volohok általi elfoglalásáról, mind a voloh-magyar harcokról, mind a Kirill-Metód-történetről olvashatunk, egyenesen egy Szkazanyije ο prelozsenyiji knyig nevű nyugati szláv (ómorva) forrásból eredezteti.64
Magunk a Nyesztor-krónika voloh-rejtélyét csak egy módon tudjuk a történelmi és nyelvészeti körülményeknek és ismérveknek megfelelően megoldani, ha feltesszük, hogy egyrészt a szlávok dunai őshazájáról szóló információ, másrészt a dunai szlávok ellen történt voloh támadásról beszámoló hír, végül pedig a magyaroknak a dunai volohok és szlávok elleni támadásáról megformált tudósítás ómorva forrásból jutott el Oroszországba és így Nyesztorhoz is. Koroljuk szerint a szláv etnikai öntudat fejlődésében a fordulópont a 6. századra és a 7. század elejére esik, s ez a fejlődés a szlávoknak a volohokkal való konfrontációja feltételei közepette folyt. Ennélfogva Koroljuk e konfrontációt, illetve a pásztorkodó és földművelő szlávok és a volohok közti első érintkezéseket a Duna-medence területére helyezi, a 6. század és a 7. század eleje időszakára. Ez a rendkívül antedatált koncepció a dunai szláv etnogenezis számára csak olyan valószínűtlen magyarázatokat hagy meg, hogy e volohok ókori rómaiak vagy netán a kelet-római birodalom alattvalói voltak.6 s Ha Nyesztor eme helyeit nem tekintjük forrásnak a szláv etnikai öntudat kialakulására nézve (ehhez külön bizonyító eljárásra lenne szükség), s e passzusokban nem
6 4 Ezt Koroljuk is elfogadta: V. D. Koroljuk: Volohi i szlavjanye, 12-13. 6 5 V. D. Koroljuk: Peremescsenyije szlavjan, 5 3 - 5 4 .



RÓMAIAK ÉS VL.ACHOK NYESZTORNÄL ÉS ANONYMUSNÁL 6 4 3
is a szláv etnogenezis befejező korszakát keressük, hanem valóságos történeti események évszázadokon keresztül a hagyományozódás útján torzult s a 12. század elején írásban is rögzített lecsapódásait, a 6 - 7 . század helyett rögtön a 9. századra, általában a dunai szlávok helyett a nyugati szlávok egy csoportjára, a morvaszlávokra, az ókori rómaiak helyett pedig a frankokra kell gondolnunk. Ez az értelmezés mindenben eleget tesz a nyesztori szöveg és a nyelvészet tanúbizonysága követelményeinek. Eszerint tehát Nyesztor a szlávok elleni voloh támadásban a frankok támadását örökített ; meg a morvaszlávok ellen. A frankok valóban a morvákra támadtak (nem is egy esetben), közéjük telepedtek (a Conversio Bagvariorum et Carantanorum frank-germán helynévanyaga bizonyítja ezt a morváktól menekült pannonszlávok területén) és elnyomták őket (főleg a frank egyházi befolyás kiterjesztése szolgálta érdekeik biztosítását Moráviában). Ez a magyarázat nem ad ugyan kulcsot annak a nyesztori hírnek az értelmezéséhez, hogy a szlávok a voloh támadás következtében elmentek és a Visztulához telepedtek, de úgy hisszük, itt egy más hagyomány beszüremkedéséről van szó az orosz krónikába, arról a helyes hagyományról, hogy a szlávok valódi őshazája a Visztula vidékén volt. Ha már most visszatérünk Nyesztor volohjaihoz, megint csak a frankokra kell gondolnunk, amikor az orosz krónikában azt olvassuk, hogy a Kárpát-medencébe keletről bejövő magyarok harcolni kezdtek az ott élő volohokkal és szlávokkal. Azoknak a közismert adatoknak a felemlítése, hogy a magyarok adták meg a kegyelemdöfést a belső harcoki an és a frankokkal vívott küzdelemben legyengült ómorva államnak, illetve hogy a magyarok a 10. század elején Pozsonynál a frankok ellen aratott győzelmükkel kiszorították azokat a Kárpátmedencéből, egyaránt igazolja a nyesztori tudósítás igazát. A történeti körülmények tehát csak azt a magyarázatot engedik meg, hogy az orosz krónika Duna-medencei volohjaiban 9. századi frankokat lássunk.66 S noha a Kárpát-medencében a frankokat elsősorban német nyelvű keleti frankok képviselték, Nyesztor mégis joggal illette a neolatin nyelvű népek összefoglaló neveként használt voloh elnevezéssel őket, hiszen a regnum Francorum csak fokozatosan vált a Francia orientális és a Francia et Saxonia lépcsőfokain át Theutoniává,6 7 s a német királyok császári hatalma külsőségeiben felidézte a jogigényt a Romanusokra, a neolatin nyelvű népekre.
Áttérhetünk Anonymus vlachjainak a vizsgálatára, akik a latin nyelvű gestában kivétel nélkül B-szókezdettel (egyes számú alanyesetben Blacus, többes szám alanyesetben pedig Blachii, Blasii, többes birtokos esetben pedig Blacorum alakban) fordulnak elő. Anonymus vlachjai három esemény kapcsán szerepelnek a gestában. Először: a Kárpátmedence elfoglalására nyugat felé vonuló Álmosnak az orosz fejedelmek mondják a Hungária értelemben vett Pannóniáról: „Azt a földet szlávok, bolgárok és blachok és a rómaiak pásztorai lakják" (An. 45.). Másodszor: a magyar honfoglalást kísérő harcok kapcsán szólt a névtelen jegyző arról, hogy az erdőntúli földön.Qírdélyben) valami Gyalú nevű blak uralkodott. Tétény nekiindult az erdőkön túlra kelet felé a blakok vezére,Gyalú
6 6 A részletek mellőzésével a Kárpát-medence egy részére kiterjeszkedő ómorva állam teljes forrásanyagát eredeti nyelven és cseh fordításban közzétevő nagy vállalkozásra hivatkozunk: Magnae Moraviae fontes historici I-IV. Opera Universitatis Purkynianae Brunensis. Facultas Philosophica 104, 118, 134, 156. Pragae-Brunae. 1966-Brno. 1971. 6 ''Eckhard Müller-Mertens: Vom Regnum Teutonicum zum Heiligen Römischen Reich Deutscher Nation. Reflexionen über die Entwicklung des deutschen Staates im Mittelalter. Zeitschrift für Geschichtswissenschaft 11 (1963), 3 2 1 - 3 2 2 .



6 4 4 KRISTŐ GYULA
ellen. Tétény kémje, Agmánd apa elmondta Erdélyről, hogy „annak a földnek a lakosai az egész világon a leghitványabb emberek. Mégpedig azért, mivel blaszok és szlávok". Tétény fegyverrel győzte le Gyalú seregét, akit a Szamos folyó mellett fekvő vára felé siettében Tétény vitézei a Kapus patak mellett megöltek (An. 65-67.). Harmadszor: amikor pedig a magyar honfoglalók a Maros és az Al-Duna között országié Gálád ellen vonultak, Gálád a magyarok ellen „a kumánok és bolgárok és blakok segítségét élvezte" (An. 90.). Figyelmünket először a magyar szakirodalomra összpontosítva, megállapíthatjuk, hogy számára a legkisebb gondot az anonymusi vlachok általunk utolsóként említett csoportjának értelmezése jelentette. Régtől fogva ismert, hogy az Anonymus által említett bolgár-vlach-kun (kumán) összefogás először az 1186-ban Bulgáriában létrehozott Aszenida-birodalomban jött létre,6 8 tehát a Galádot segítő kumán-bolgár-blak szövetséget Anonymus saját korából vetítette vissza a magyar honfoglalás, a 9—10. század fordulója időszakába. Sokkal nehezebb állást foglalni az általunk első és második helyen említett anonymusi esemény vlachjainak minősítésében. Anonymus e vlachjainak megítélését szinte a mai napig befolyásolta Hóman Bálint állásfoglalása. Hóman szerint a feltételezett 11. századi gesta azonos értelemben használta a vlach és a rómaiak pásztorai elnevezést, a Dunántúlon római (vagyis frank) uralom alatt élő pásztorokat értve rajtuk. (Hóman itt Nyesztorra hivatkozik, aki szerinte voloch néven a Dunántúlt meghódító frank-római császárságról, annak friauli őrgrófságáról beszél.) Ezzel szemben Anonymus a maga korában Erdély délkeleti határain feltűnő pásztorkodó román nép hatása alatt a l l . századi ősforrásban egyazon nép jelölésére szinonim értelemben használt két elnevezést szétválasztja, s a vlach elnevezést a l l . század óta beszivárgó erdélyi román pásztoroknak foglalta le, míg a pastores Romanorum népet ő is a Dunántúlon szerepelteti. A dunántúli vlachok vagyis római pásztorok nemzetisége közelebbről meghatározhatatlan.6 9 A Hóman után indult kutatók legfeljebb abban különböztek egymástól, hogy a dunántúli vlachokban egyikük román (oláh, román) pásztornépességet, másikuk nyugati típusú románokat, ismét másikuk az alpesi vidékeken még a 12. században is meglévő latin népelemeket látott,70 de abban egységes álláspontot képviseltek, hogy a vlach névnek a 11—12. századi Magyarországon olyan jelentést tulajdonítottak, amely neolatin nyelvű nem-román (nemromán) etnikumú népességre vonatkozott. A hómani koncepció végeredményben azon a forráskritikai bázison nyugodott, hogy Anonymus a l l . század végi magyar ősforrást, a Szent László-kori Gesta Ungarorumot használta. Ezt az eredeti szövegezést híven őrizte meg Kézai krónikája és a 14. századi krónikakompozíció, amelyekben egyaránt azt olvashatjuk, hogy a vlachok az ő (vagyis Pannónia, Panfilia, Macedonia, Dalmatia és Frigia
48Györffy György: Honfoglalás előtti népek, 4 1 4 . - Ujabban hangot kapott a szakirodalomban az a vélemény, hogy Anonymus a vlachok előnytelen jellemzését, s egyáltalán több passzusban - az általunk másodikként és harmadikként említett előforduláskor - a vlachokra vonatkozó ismereteit az ún. Ansbertus-féle História de expeditione Friderici imperatoris c. műből vette, ld. JosefDeér: Aachen und die Herrschersitze der Arpaden. Mitteilungen des Instituts für österreichische Geschichtsforschung 79 (1971), 56. 69 Hóman Bálint: A magyar hún-hagyomány 6 0 ; Hóman Bálint: A Szent László-kori Gesta Ungarorum és XII-XIII. századi leszármazói. Forrástanulmány. Bp. 1925, 48. 10Pais Dezső: 7. jegyzetben i. m. 129; Tamás Lajos: Rómaiak, románok 213; Deér József: A románság eredetének kérdése a középkori magyar történetírásban. Magyarok és románok I. A Magyar Történettudományi Intézet Évkönyve 1943. Bp. 1943, 9 6 - 9 8 .



RÓMAIAK ÉS VL.ACHOK NYESZTORNÄL ÉS ANONYMUSNÁL 6 4 5
városainak, azaz ezek Olaszhonba menekült városi lakosságának71 ) pásztoraik és kolónusaik voltak, s e vlachok önként maradtak Pannóniában.72 Ezzel szemben - mint már emb'tettük — Anonymus eltért ősforrása szövegétől, s annak vlachjait tévesen a 12. században beszivárgó erdélyi román pásztorokkal azonosította.73 Hóman és követői között itt csak annyi az eltérés, hogy míg Hóman a névtelen jegyző tudósítását Anonymus téves azonosítására vezette vissza, addig pl. Deér József szerint ez nem a l l . századi Gesta Ungarorum félreértéséből eredt, hanem tudatos megkülönböztetés eredménye.74 Ujabb kutatások módosítják az anonymusi forrásbázisról megrajzolt hómani képet, s arra mutatnak rá, hogy Anonymus magyarországi krónikás forrása egy, a 12. század végén (esetleg a 13. század elején) létrejött alkotás volt.75 Ez az új datálás gyökeresen új megvilágításba helyezheti az Anonymusnak forrásul szolgáló munka értelmezését. Mint ismeretes, Anonymusnál az orosz fejedelmek szájába adva fordul elő az a megjegyzés, hogy Pannónia földjét (azaz a középkori Hungaria területét) „szlávok, bolgárok és blachok és a rómaiak pásztorai lakják" (An. 45.). Vajon azonosító vagy elkülönítő jelentésű-e az anonymusi szövegben a vlachokat és a rómaiak pásztorait elválasztó és (ac) kötőszó? Hóman és követői szerint — mint említettük — az ősforrásban azonosnak tekintett vlachokat és római pásztorokat Anonymus különválasztotta. Az egyik fajta magyarázat tehát elkülönítő értelműnek tekinti az és kötőszót.76 A magyar szakirodalomban azonban ellenkező előjelű nézetekkel is találkozunk. I. Tóth Zoltán szerint eredetileg a gesta intenciójának megfelelően Anonymus a vlachok és a rómaiak pásztorai kifejezést szinonimának fogta fel — Blachi ac (= qui et) pastores Romanorum —, később azonban, megismervén a könnyű fegyverzetű román segédcsapatokat az ország délkeleti szélén, a régi forrásban szereplő Blachi ac pastores Romanorum kötőszavát megőrizte, mert utólag efnek, nem pedig magyarázólag qui eínek értelmezte, mint korábban tette.77 Legalább ennyire merész ifj. Horváth János értelmezése, amelyet szó szerint kell idéznünk: „Könnyen lehet tehát, hogy P. mester Pannónia (Dunántúl) népeinek a felsorolásában a Bizáncban használatos kettős értelmű - mert Magyarországra és a Bulgáriára egyaránt használatos - Pannónia népeit Sclavi Bulgari et Blachii = ac pastores Romanorum sorolja fel, akik egyúttal valamennyien: pastores Romanorum: a rómaiak pásztorai. (Ennek az értelmezésnek nem mond ellene a P. mesternél ehelyt használt ac kötőszó sem. Ez különben is részletkérdés.)"7 8 Magunk nem hinnénk, hogy akár az ac kötőszó ott-létét részletkérdésnek lehetne minősíteni, akár 'és' jelentésű kötőszavakkal összekapcsolt népe
7XP. Gy. (= Pauler Gyula): Anonymus az erdélyi oláhokról (ismertetés). Századok 14 (1880), 769. 7 Î S R H I. 156-157, 269. 73Hóman Bálint: A Szent László-kori Gesta Ungarorum, 48. 74Deér József: A románság eredetének kérdése, 97. lsKristó Gyula: Anonymus magyarországi írott forrásainak kérdéséhez. Magyar Könyvszemle 88 (1972), 166-174, különösen 168-169. 7 6 A 6 5 - 6 6 . jegyzetben idézett irodalom mellett ld. még Melich János: A honfoglaláskori Magyarország, 416; Váczy Péter: Anonymus és kora. Horváth János és Székely György (szerk.): Középkori kútfőink kritikus kérdései. Memória saeculorum Hungáriáé 1. Bp. 1974, 34. 71 Inokai Tóth Zoltán: 22. jegyzetben i. m. 52. Ί*Ifi. Horváth János: P. mester és müve 19.



6 4 6 KRISTŐ GYULA
ket azonosítani lehetne. Anonymustól különben sem idegen egyes ország-, személy- és népneveket 'és' értelmű kötőszavakkal választani el egymástól: így olvashatunk gestájában „Bauariam et Alemanniam ac Saxoniam et regnum Lathariense" országfelsorolást (An. 110.), „Zuardu et Cadusa atque Boyta" személynévi együttest (An. 89.) és „Cumanorum et Bulgarorum atque Blacorum" népnévi listát (An. 90.) anélkül, hogy az et, ac és atque kötőszavakkal összekötött országok, személyek és népek bármelyikét is egymás között azonosítani eszünkbe jutna. Bele kell tehát nyugodnunk: az Anonymusnál szereplő „Sclaui, Bulgarii et Blachii ac pastores Romanorum" népfelsorolás (An. 45.) mindegyike önálló, a másiktól független népet jelent; nincs tehát ok a vlachok és a rómaiak pásztorai azonosítására. Valamivel világosabb a magyar szakirodalom képe a csak Anonymus által említett erdélyi Gyalú vezér79 blakjairól. Elismeri ugyan, hogy ezek a blakok a mai románok (oláhok, românii) ősei,80 de az anonymusi híradás valóságtartalmát kétségbe vonja. Mint már Csetneki Elek közel egy évszázada megfogalmazta: „A Gyeló-féle oláh birodalom tehát nem történelmi valóság, hanem a 'hét magyar' költött históriájának egyik költött részlete."81 Arra a kérdésre azonban, hogy hogyan kerültek be Anonymus gestájának erdélyi részébe a honfoglalást megelőzően a blakok, a kutatás már eltérő válaszokat adott. A válaszokban közös, hogy mindegyik szerint visszavetítésről, későbbi események antedatálásáról van szó. Hóman Bálint szerint Anonymus a maga korában Erdély délkeleti határain feltűnő pásztorkodó oláh népre alkalmazta ősforrása vlach elnevezését.82 Melich János úgy látta, hogy Anonymus jól ismerhette az oláhokat, akik a középkori Magyarország területén már a 12. század folyamán is laktak, sőt lehet, hogy Fogaras vidékén már a 10. század vége, a l l . század eleje óta.83 Tamás Lajos szerint Anonymus ana a tanú, hogy Erdélybe a balkáni pásztorelemek beszivárgása már korábban megkezdődött.84 Deér József álláspontja alapján a l l . századi gesta még csak dunántúli vlachokat ismert, s mit sem tudott egy azonos nevű erdélyi népről, míg Anonymus kora viszonyai alapján már írni akart ezekről, jóllehet még az sem biztos, hogy Anonymus korában Erdélynek már megtelepedett román lakossága volt. „ A n o n y m u s azért helyezett a honfoglalás kori Erdélybe oláhokat, mert ezt munkájában kivétel nélkül megtette mindazokkal a népekkel, amelyek a 12-13. század fordulóján Magyarországgal szomszédosak voltak, függetlenül attól, hogy a valóságban a honfoglalás korában ott éltek-e vagy sem."85 I. Tóth Zoltán szerint a vlachok úgy kerültek Anonymusnál Erdélybe, hogy Anonymus mindent szeretett megmagyarázni, s mivel egyedül Erdély nem volt még lefoglalva egy ellenfél számára, a vlach-kérdést összekapcsolta Erdéllyel. Ezt segítette elő, hogy Erdély déli
" L d . János Melich: Gépides et Roumains: Gelou du Notaire Anonyme. Revue des Études Hongroises 6 (1928), 6 2 - 7 9 . Pais Dezső: 7. jegyzetben i. m. 1 2 9 - 1 3 0 . "Csetneki Elek: Anonymus az erdélyi oláhokról. Egyetemes Philologiai Közlöny 5 (1881), 253. 8 2 Hóman Bálint: A magyar hún-hagyomány, 60. 83Melich János: A honfoglaláskori Magyarország, 3 0 7 - 3 0 9 , 312. EzzelPauler Gyula (A magyar nemzet története az Árpádházi királyok alatt 1.® Bp. 1899, 2 1 8 - 2 1 9 , 3 7 6 - 3 7 7 ) véleményéhez csatlakozott. 84 Tamás Lajos: Rómaiak, románok, 2 1 8 - 2 2 0 . 85Deér József: A románság eredetének kérdése 103, 1 0 7 - 1 0 8 .



RÓMAIAK ÉS VL.ACHOK NYESZTORNÄL ÉS ANONYMUSNÁL 6 4 7
szélén ebben az időben magyar szolgálatban is kezdtek feltünedezni az első könnyű fegyverzetű román segédcsapatok, sőt volt már Dél-Erdélyben Silva Blacorum is. „Igaz, hogy a vlachok 1200 körül még csak Dél-Erdélyben laktak kimutathatólag, de a honfoglaló észak-erdélyi nemzetségeknek ellenfélre volt szükségük, Anonymus ezért kénytelen volt a vlachokat éppen Észak-Erdélyben szerepeltetni, ahol első történeti nyomuk csak 1285-ben jelentkezik." Anonymus értesülései a vlachokról azonban ennél nagyobb mértékben a bolgár-vlach császárság népével vannak összefüggésben.86 Györffy György szerint a vlachok Erdélyben való szerepeltetésének etnikai alapja a dél-erdélyi vlach határőrség, amelyre az első adat 1210-ből való, s a vlachok betelepülésére III. Béla trónra lépte után kedvező helyzet áll elő.87 A magyar szakirodalomban újszerű elképzeléssel lépett fel legújabban Bodor György, aki arra figyelt fel, hogy a korai forrásokban (Anonymusnál, Kézainál, az 1224 előtti magyar oklevelekben és néhány külföldi, így többek között az 1186-ban újjáalakult második bolgár államra vonatkozó forrásban) a vlach névnek csak B-s szókezdetű (Blaci, BLcc , Blachi, Blacki) alakváltozataival találkozunk. Ebből arra a következtetésre jutott, „hogy a krónika későbbi másolói, köztük elsősorban a Képes Krónikát összeállító Márk barát alighanem hibát követtek el, amikor a későbbi oklevelekben Volachus, Valachus stb. néven felbukkanó népet összetévesztették a keleti eredetű, valószínűleg a bolgárokkal ide sodródott, azonos kultúrájúnak látszó s velük talán szinbiózisban élt blak néptöredékkel, melynek egy része a bolgároktól elszakadva Erdélyben maradhatott, és a székelyekkel olvadt egybe, Balkánra került ága pedig a bolgárok etnikai sorsában osztozott."88 Bodor tanulmánya e végső megállapításának igaza nyelvészeti szempontok alapján megkérdőjelezhető. Tudvalévő, hogy az „ősmagyar kor végén a mai magyar ν hang helyett még bilabiális ß-t találunk", s ez mint „bilabiális réshang sokkal közelebb áll az ugyancsak bilabiális b-hez, mint a labiodentális v, tehát föltehetőleg könnyen támadhat b variánsa".89 Ha pedig tudjuk, hogy oláh szavunk a feltehetően déli szláv vlaclvb-ból bilabiális ß-s alakon át fejlődött,90 semmi meglepő sincs abban, ha a korai források a ß-s ejtésnek inkább megfelelő b- szókezdetű alakot favorizálják, míg a későbbi, v- szókezdetű alakok megfelelnek a ß > v hangváltozási iránynak, ν hangunk megszületésének. Mindenesetre Bodor adataival a legteljesebb összhangban van a nyelvtudomány ama tétele, hogy „a XIV. század végéig a nyelvterület nagyobb részén a β már v-vé vált".91 Sokkal nehezebb állást foglalni Bodor elmélete történeti vonatkozásának hitelét illetően. Kétségtelen, hogy a források elszórtan említést tesznek a Volga középső folyása vidékéről származó blakokról. Nem lehet azonban — külön bizonyítékok híján — egyfelől ezeket a blakokat azonosítani az Aszenida bolgár állam blakjaival, másfelől pedig e bulgáriai blakokat keleti eredetű, a Volga-vidékéről származó népnek feltüntetni. A volgai blakok valóságos kiléte és sorsa ismeretlen, az 1186-ban megszülető Aszenida-állam blakjai viszont bizonyosan románok, azaz vlachok. Ez utóbbiakkal kapcsolatban Györffy György helyesen utal arra,
"6ínokai Tóth Zoltán: 22. jegyzetben i. m. 57, 84. '7Györffy György: Honfoglalás előtti népek 4 2 6 - 4 2 7 . "Bodor György: Egy krónikás adat helyes értelmezése. Magyar Nyelv 72 (1976), 2 6 8 - 2 7 1 . "Bárczi Géza: Magyar hangtörténet.2 Bp. 1958, 109. 90Kniezsa István: A magyar nyelv szláv jövevényszavai I.2 359. 91 Bárczi Géza: 89. jegyzetben i. m. 127.



6 4 8 KRISTŐ GYULA
hogy amikor a vlachok Bolgárországból eltűnnek a 13. század első felében, akkor jelennek meg tömegesen Magyarország, valamint Cumania területén (adatokban 1210-től).92 Nem adtak új szempontokat a kérdés vizsgálatához az Anonymus vlachjaival foglalkozó német és angol kutatók sem. Konrád Schünemann szerint aligha lehet valójában kételkedni, hogy a pastores Romanorum kifejezés a magyar elbeszélő forrásokban — így Anonymusnál is — a vlachok megjelölésére szolgált.93 Macartney arra a következtetésre jutott, hogy Anonymus „hivatkozásai az oláhokra, azaz a 'pastores Romanorum'-ra elsősorban Attila mondájából valók, végeredményben a délszláv mondából származnak, és semmi közük sincs a mai románokhoz".94 Ezzel szemben a román történetírás már a dákoromán kontinuitás-elmélet atyjától, Gheorghe §incaitól kezdve95 Anonymus összes vlachjait (még a szlávok, a bolgárok és a rómaiak pásztorai társaságában szereplő vlachokat is) románoknak tekinti. Nicolae Dräganu a vlachok mellett románnak minősíti Anonymus rómaijait és az anonymusi rómaiak pásztorait is.96 Nyíltan az erdélyi etnikai prioritás szempontja alapján exponálja a kérdést V. D. Koroljuk 1972-ben Kisinyovban megjelent és a magyar Anonymusnak szentelt tanulmánya. Nem érdektelen hosszasabban idéznünk Koroljuk bevezető gondolatait. Hogy eldöntsük azt a kérdést - indítja fejtegetését Koroljuk - , lakott-e a Közép-Duna-medencében és az Al-Dunától északra, a folyó bal partján a magyar foglalás előestéjén régi római lakosság, amely a forrásokban vlach-voloh néven fordul elő, nem kell többé speciális kutatást folytatni. Miután megállapítást nyert, hogy az orosz évkönyvíró a volohokon a 12. század elején mind a régi rómaiakat, mind a Duna-vidék nem-szláv romanizált lakosságát értette, ez a kérdés könnyen eldől az orosz évkönyv adatainak egyszerű összehasonlítása útján a 12. század végi, 13. század eleji magyar Anonymus tanúvallomásaival, akinél szintén megjelenik ez a régi romanizált lakosság a magyarok előtti Pannónia területén blak név alatt.9 7 Ha két, egymástól teljesen független forrás, amelyek genetikusan semmi kapcsolatban nincsenek egymással,9 8 eléggé határozottan rögzíti egy és ugyan
9J Györffy György: Anonymus Gesta Hungarorumának kora 8. 93Konrád Schünemann: 7. jegyzetben i. m. 451.
94Macartney Carlile Aylmer: „Pascua Romanorum". Századok 74 (1940), 9. 95Gheorghe Çincai: Opere IV. Chronicon Daco-Romanorum sive Valachorum et plurium aliarum nationum. Bucurejti. 1973, 250. ,6Nicolae Dräganu: 18. jegyzetben i. m. 1 6 - 1 7 . N. Dräganura hivatkozva teljesen azonosan foglal állást Çtefan Pascu: Voievodatul Transilvaniei I.*, 49. - Ld. továbbá Mircea Rusu: Quelques remarques d'ordre archéologique et historique sur les places fortes transylvaines des IXe-XIIe siècles. Actes du VIIe Congrès International des Sciences Préhistoriques et Protohistoriques 2. Rédigé par Jan Filip. Prague, 1971, 1134. 9 'Koroljuk itt lapalji jegyzetben saját munkáira - 1971. évi kisinyovi brosúrájára és a Szovjetszkoje Szlavjanovegyenyije 1971/4. és 1972/1. számaiban megjelent írásaira - utal. 9 " A magyar szakirodalomban felmerült annak gyanúja, hogy Nyesztor és a magyar krónikás irodalom vlachjai nem függetlenek egymástól. Györffy György (Krónikáink és a magyar őstörténet. Bp. 1948. 149) azt fejtegette, hogy mivel a hun-történet két ízben emlékezik meg az Attila birodalmát lakó pannóniai vlachokról, s mivel Anonymusnál szintén szó van Pannónia hajdani lakóiként e vlachokról, jogosult feltenni: vlachok már a régi - szerinte I. András-kori (uo. 5) - Gestában szerepeltek mint Pannónia (a Dunántúl) honfoglalás előtti lakói. „Ezen értesülés forrását az orosz évkönyvekben találhatjuk meg." Ezt a nézetet azonban már Iglói Endre (4. jegyzetben i. m. 63) elvetette, hiszen „a Poveszty a régi Gesta Ungarorumnál később keletkezett, a megelőző orosz évkönyvekből pedig ez a magyar vonatkozású leíró közlés hiányzott". Ugyanakkor Györffy nyomán



RÓMAIAK ÉS VL.ACHOK NYESZTORNÄL ÉS ANONYMUSNÁL 6 4 9
azon jelenséget, a kutatóban nem kell kétségnek támadnia a tanúbizonyság hitelét illetően. Adott esetben hasonló kételyek annál kevésbé jogosak, mert az orosz évkönyv és a magyar Anonymus tanúságtétele világos megerősítéssel rendelkezik egy harmadik forrásban, egy teljesen más jellegű bizánci műben. Nikétasz Khóniatész 13. század eleji bizánci történetíró ugyanis a 12. század második felére vonatkozó esemény gyanánt elmondja, hogy a Halicsba menekülő Andronikoszt Halics határainál vlachok fogták el. Ha figyelembe vesszük — folytatja az okfejtést Koroljuk —, hogy a halicsi Rusz határai a Dunától néhány napi járóföldre északra voltak, s a bizánci határ-garnizonok is a Duna jobb partjának vonalán húzódtak, teljesen logikus feltételezni, hogy Khóniatész vlachjai a Duna bal partján laktak. így a Közép-Duna-medencében és a Duna bal partján a vlach-volohok jelenléte a 9. század végén — a 10. században és a 12. században teljesen bizonyítottnak vehető három, egymást kölcsönösen kiegészítő, de egymástól teljesen független, önálló 12-13. századi orosz, magyar és bizánci forrás tanúsága alapján. S ha mégis szükséges újból visszatérni a magyar Anonymus megfelelő szövegéhez — zárja bevezető fejtegetését Koroljuk —, az azzal magyarázható, hogy Anonymus a vlachokkal együtt említi a rejtélyes rómaiak pásztorait és a nem kevésbé rejtélyes rómaiakat mint Pannónia őslakóit a magyar foglalás előestéjén." Vajon mivel érvel Koroljuk? Az alapkérdésben, hogy Nyesztor volohjai és Anonymus vlachjai azonosak, Koroljuk mindenféle bizonyítás nélkül foglalt állást, amint már tette akkor is, amikor a nyesztori volohokat (azokat, akiket az orosz évkönyvíró szerint 898-ban a magyarok űztek el a Kárpát-medencéből) a románokkal azonosította. Akkor Anonymus igazolta Nyesztort, most pedig Nyesztor igazolja Anonymust: a mindkét szerzőnél előforduló vlach-volohok azonosok (nevük azonos), s a románokra vonatkoznak (akiket nagyon sokáig megilletett szomszédaik részéről a vlach elnevezés). Olyan eljárás ez, amely megelégszik a dolgok felszínén mutatkozó külsődleges hasonlóságok tényként való elfogadásával. Koraijuknál ezen a ponton hiába keressük az elmélyült forráskritikát. Györffy György és V. P. Susarin nyomán ismeri az Anonymus forrásértékével kapcsolatos elmarasztaló ítéleteket (maga Koroljuk írja le, hogy Anonymusnál gyakori az egykorú események, politikai viszonyok és történeti földrajzi helyzet múltba való visszavetítése, vagy hogy Anonymus gestájában jobbára hiányoznak a 9—10. század fordulójára valló etnikumok, ugyanakkor saját korának népei és államai bukkannak fel írásában a magyar honfoglalás időszakában a Kárpát-medencében100), de arra a kérdésre, hogy ki lehet-e zárni Györffy és Susarin nyomán Anonymust a 9-10. század fordulója fontos forrásai közül, nemmel felel. Mindazon esetekben, ahol Anonymus tudósítását független kútfők erősítik meg, ott Koroljuk szerint hitelt kell adni a névtelen jegyző gestájának (amelyet egyébként Koroljuk nem romantikus gestának, nem lovagregénynek tekint, hanem történeti-politikai publicisztikai alkotásnak).101 A nevek puszta egyezésén túl az egyes nevek sajátos (esetleg textusonként vagy koronként-országonként változó) jelentésének
Iglói hasonló természetű gyanújának adott hangot: „vajon nem közvetlenül Anonymus volt-e a kölcsönző, mégpedig a Povesztyből? " Jelen ismereteink Koroljuk állítását igazolják: Nyesztor és Anonymus teljesen függetlenek egymástól, genetikusan semmiféle kapcsolatban nem állnak egymással. " V.D. Koroljuk: Szlavjanye, vlahi, 1 3 9 - 1 4 0 . 10 °Uo. 146-147. 1 0 1 Uo. 147-149.



6 5 0 KRISTŐ GYULA
lehető pontos meghatározása, a két forrás valóságtartalmának, forrásértékének gondos számbavétele jelentené az elmélyült kútfőkritikát. A harmadik forrást, Nikétasz Khóniatészt itt nyugodtan figyelmen kívül hagyhatjuk, hiszen egyrészt információja nem a 9—10. század fordulójára, hanem a 12. század második felére, 1164-re vonatkozik, másrészt pedig kétség merülhet fel abban a vonatkozásban, hogy valóban éltek-e románok akkor a Dunától északra, Moldvában és Munténia keleti részén.102 Emlékezzünk vissza: Koroljuk 1971. évi kisinyovi brosúrájában mindvégig igazolatlan (sőt igazolni meg sem kísérelt) feltevés maradt, hogy Nyesztor volohjaiban — a régi (antik) római jelentés mellett — a Kárpát-medence régi romanizált, sokáig a szlávok között élt lakosságát kell látni, vagyis a románokat. Koroljuk ugyancsak ebben az írásában már az anonymusi vlachok nevének legelső lejegyzésekor az orosz évkönyv volohjaival azonosítja őket (a Közép-Dunamedencében a magyar foglalás előestéjén Anonymus szerint - idézzük Koroljukot — „a szlávok, a bolgárok és valahok, azaz az orosz évkönyv volohjai és a rómaiak pásztorai éltek"),103 anélkül, hogy az azonosítás igazolására bármiféle erőfeszítést tenne. Koroljuk számára magától értetődően természetes, hogy Anonymus blakjai csak a románokat jelenthetik, így erre a kérdésre egyáltalán nem is tér ki. Foglalkozik viszont az anonymusi pastores Romanorum kifejezéssel. Már 1971. évi tanulmányában arra az álláspontra helyezkedett, hogy Anonymus említése a rómaiak pásztorairól —figyelembevéve a bizánci források híradását, amelyek éppen a vlachokat nevezik a rómaiak pásztorainak - a vlach népesség pásztori életformájáról tanúskodik.104 Ezt a gondolatot vitte Koroljuk tovább 1972-ben közzétett írásában. Sajnálatos, hogy a pastores Romanorum ('a rómaiak pásztorai') anonymusi kitételt rendre rimszkije pasztuhi ('római pásztorok') formában adja vissza (még tanulmánya címében is így szerepel), s csak ritkábban használja a filológiailag egyedül helyes pasztuhi rimljan ('a rómaiak pásztorai') alakot. Koroljuk szerint abban, hogy ezek a pásztorok voloh népesség, aligha lehetnek kétségeink. Ennek egy dolog szolgál bizonyítékul Koroljuknál, az, hogy éppen így érti a terminust Kézai Simon, a 13. századi magyar krónikás is. S mivel a romanizált pásztornépességet jelentő pastores Romanorum visszavezethető a l l . századi magyar ősgestára, Anonymus e helyét Koroljuk fontos bizonyítéknak tekinti a Közép-Duna-medence magyar foglalás előtti lakosságának etnikai arculatára nézve. Mi több, Koroljuk szerint az ide vonatkozó anonymusi tudósításból mindaz visszamehet a magyar ősforrásra, ami megfelel az orosz évkönyvnek. Az anonymusi népfelsorolásból tehát, amely a Kárpát-medence 9. századi lakóiként a szlávokat, a bolgárokat és a blakokat és a rómaiak pásztorait említette meg, csak két nép neve megy vissza a magyar krónikák ősforrására: a szlávoké és a vlachoké (az orosz évkönyv volohjaié). Nem mi lennénk az illetékesek megválaszolni azt a jogos kérdést: milyen forráskritikai, szövegtörténeti szempont indokolja azt, hogy egy feltételezett 11. századi magyar kútfő szöveghagyományáról — ismételten hangoztatjuk: itt és most szöveghagyományról és nem annak valóságtartalmáról van szó - végső soron az a forrás
10 'Nikétasz Khóniatész kérdéses görög szövegét, román fordítását és a vonatkozó irodalmat ld. Alexandru Elian-Nicolae-Çerban Tanaçoca: Izvoarele istoriei României (Fontes históriáé DacoRomanae) III. Scriitori Bizantini (sec. XI-XIV). Bucuregti. 1975. 250-251. - A kétségeket legújabban Id. V. P. Susarin: Etnyicseszkaja isztorija vosztocsnogo Prikarpatyja ν X I - X I I . w . In: Sztanovlenyije rannyefeodalnih szlavjanszkih goszudarsztv. Kijev, 1972, 174-176. 10 3 V. D. Koroljuk: Volohi i szlavjanye, 18: „valahi, t. je. volohi russzkoj letopiszi". 1 0 4 U o . 22.



RÓMAIAK ÉS VL.ACHOK NYESZTORNÄL ÉS ANONYMUSNÁL 6 5 1
döntsön, amelynek minden magyar írott hagyománytól való teljes függetlenségét éppen Koroljuk hangoztatta, ti. Nyesztor krónikája. Koroljuk szerint a Kárpát-medencei 9. század végi etnikumra vonatkozó rövid anonymusi tudósítás — szlávok, vlachok és a római [!] pásztorok - másodlagosnak és romlottnak tűnik. Az utóbbi két elnevezés alatt Kézai a tanú rá — egy és ugyanazon ethnosz szerepel, a román népesség. Az eredeti szöveg tehát csak a szlávokat és a vlachokat említette, bár azt kizárni, hogy a rómaiak pásztorai vagy egyszerűen csak a pásztorok terminus benne volt az ősgestában, nem lehet. A továbbiakban Koroljuk - a vlachok és a rómaiak pásztorai azonosításból kiindulva - még azt az állítást is megkockáztatja, hogy Anonymus rómaijain — az ókori rómaiak mellett vlachokat kell érteni, s így számára egészen természetes, hogy a Dunántúlon pásztorokat elhelyező rómaiak fejedelmeiben is vlach fejedelmeket lássunk. Koroljuk végső tétele szerint Anonymus krónikájában a vlachokon, a római pásztorokon és a rómaiakon egyazon romanizált voloh népesség értendő, s mivel ezek már bizonnyal a l l . századi magyar ősforrásban is szerepeltek, az orosz évkönyvet megelőző időből írásos bizonyíték van a Közép-Duna-medencében élő vlach (román) népességről. Ezt a pásztorkodó romanizált népességet a honfoglaló nomád magyarok kiszorították a pannon síkságról; a román népesség a hegyekbe szorult, és hosszú időre eltűnt a középkori szerzők látóköréből, Kézai Simon a 13. században már mint a hegyekben élő népről beszél a blackokról.105 Azt nem lehet mondani, hogy V. D. Koroljuk mindenestül a dákoromán kontinuitás-elmélet hívéül szegődött volna. Egyik munkájában eldöntetlennek minősíti a volohok (románok) eredetének és a kora középkor jelentős időtartama alatt végbement etnikai fejlődésének kérdését, s úgy fogalmaz, hogy a probléma kutatásának jelenlegi helyzetében nincs lehetőség állást foglalni sem kelta vagy trák eredetük javára, sem egy és ugyanazon romanizált lakosság fejlődésének megszakítatlanságáról beszélni a Közép-Duna-medence (a Duna bal parti vidék) területén az i. sz. 2 - 3 . századtól kezdve.106 Egy másik munkájában óvatos tartózkodásának ad hangot azzal az ismert román koncepcióval szemben, hogy Erdélyben és Pannóniában a magyar foglalás előtt három vlachoszláv fejedelemség létezett (ti. Gelou, Glad és Menumorout fejedelemsége), már legalábbis ami e fejedelemségek vezetőinek nevét, valamint e fejedelemségek megnevezését és a magyarokkal való szembenállásuk bizonyos vonatkozásait illeti.107 Amikor azonban Koroljuk a volohok (románok) önálló etnikai öntudata kérdését Anonymus alapján igyekszik vizsgálni,108 vagy amikor a szlávok és volohok közti első érintkezéseket a Duna-medence területére a 6. századra és a 7. század elejére teszi,109 olyan elmélet alapjára helyezkedik, amely közelíti őt a dákoromán kontinuitás-teória felé. Koroljukot azonban — eredményeinél is jobban - módszere rokonítja a dákoromán kontinuitás-elmélet román képviselőivel. Ha pl. Nicolae Dráganunál azt keresnénk, hogy milyen érvek alapján veszi azonosnak és a románságra vonatkozónak az anonymusi Romani, Blachii és pastores Romanorum fogalmakat, indokok helyett csak kinyilatkoztatással találkozunk: valahányszor Anonymus a pannóniai Romaniwl beszél, ezeken a Blachii ac pastores Romanorumot érti.110 Nap
1 0 5 V. D. Koroljuk: Szlavjanye, vlahi, 1 5 4 - 1 5 9 . 1 06 V. D. Koroljuk: Volohi i szlavjanye, 2 2 - 2 3 . 107 V. D. Koroljuk: Szlavjanye, vlahi 148, 152. " " U o . 157. 109 V. D. Koroljuk: Peremescsenyije szlavjan 5 3 - 5 4 . 110Nicolae Dräganu: 18. jegyzetben i. m. 1 6 - 1 7 .



6 5 2 KRISTŐ GYULA
jainkban §tefan Pascu Dräganura hivatkozva állapítja meg, hogy a római élet nem szűnt meg Pannóniában a római uralom idejével, Anonymus Pannónia romaniiyám a Blachii ac pastores romanorumot érti, a vlachok románok és nem rómaiak.111 Kinyilatkozásaik még a feltevés szintjén szükséges bizonyító eljárásnak is híjával vannak, így nem kis nehézségekbe ütközik az ezekkel szembeni tárgyszerű vita. A magunk részéről szigorúan tudományos módszerekkel kíséreljük megcáfolni azt a tételt, hogy Anonymus a vlachok, a római pásztorok (a rómaiak pásztorai) és a rómaiak terminus alatt a Közép-Dunamedence egyazon romanizált pásztornépességét érti, a románokat. Elöljáróban szögezzük le, hogy külön vizsgálatot igényel a rómaiak legelője és a rómaiak pásztorai terminus. Anonymus szerint a honfoglalásra indult Álmosnak mondták az orosz fejedelmek, hogy a Hungária értelemben vett Pannóniát szlávok, bolgárok és vlachok és a rómaiak pásztorai lakják. Ugyanis Attila király halála után a rómaiak Pannónia földjét legelőknek hívták azért, mert nyájaik Pannónia földjén legeltek, s joggal mondták Pannónia földjét a rómaiak legelőjének (An. 45-46.). A pascua Romanorum (a rómaiak legelője) kitétel a középkor számos művében felbukkan a Kárpát-medencére nézve. Ezt találjuk a magyar krónikairodalommal bizonyíthatóan kapcsolatos írásokban. A Riccardus-jelentésben kifejezetten egy Gesta Ungarorum Christianorumra történő hivatkozással esik arról szó, hogy a honfoglaló magyarok végül arra a földre érkeztek, amelyet most Ungariának hívnak, akkor pedig pascua Romanorumnak mondtak.112 A sticnai rímes krónika szerint az öreg fóliánsok, a régi kódexek alapján a magyarok országa Romanorum pascua volt.113 Egy 14. század eleji névtelen francia dominikánus szerzetes közlése szerint Makedónia, Akhaia és Thesszaloniké között egy Blazi nevű nagy nép van, akik egykor a rómaiak pásztorai voltak és Ungariában, ahol a pascua Romanorum voltak, a föld rikító zöld színe és dús termékenysége miatt valaha tartózkodtak; más helyütt pedig azt írja, hogy Panoni, akik akkor Panoniát lakták, valamennyien a rómaiak pásztorai voltak, és tíz hatalmas királyuk volt egész Messiában és Panoniában, majd a rómaiak császárságának végeztével jöttek az Ungari — vagyis a hunok — Sicia provinciából.114 Szerepel a pascua Romanorum a 13. század második feléből való, Spalatói Tamás által írt munkában is, eszerint a magyarok egész Pannóniát a Duna mindkét partján elfoglalták, a síkvidéken telepedtek le, ezt a vidéket régen pascua Romanorumnak nevezték.11 s A magyar hagyomány torz formában — már a pascua Romanorum kifejezés nélkül tükröződik a különben is zavaros magyar—lengyel krónikában. Ott azt olvashatjuk,hogy ι Attila nyugati irányból átkelt a Dunán, sík és mezei földet talált ott, amely füvekben bővelkedett, és teli volt pásztorokkal, nyájakkal, marhákkal és betöretlen lovakkal; ugyanis azon a földön csak pásztorok és szántóvetők tartózkodtak.116
111 Çtefan Pascu: Voievodatul Transilvaniei I . 2 , 4 9 . " s S R H 11.535. 113Uo. 606. ii4Olgierd Górka: Anonymi Descriptio Europae Orientális. Cracoviae. 1916, 1 2 - 1 3 , 44. Ld. JosefDeér: Ungarn in der Descriptio Europae Orientalis. Mitteilungen des österreichischen Instituts für Geschichtsforschung 45 (1931), 1-22. 11SI. G. Schwandtnervs: Scriptores rervm Hvngaricarvm III. Vindobonae. 1748, 5 4 8 - 5 4 9 . ,16Béla Karácsonyi: Chronica Hungaro-Polonica. Pars I. (Textus cum varietate lectionum). Acta Universitatis Szegediensis de Attila József nominatae. Acta Historica XXVI. Szeged. 1969, 18-19.



RÓMAIAK ÉS VL.ACHOK NYESZTORNÄL ÉS ANONYMUSNÁL 6 5 3
Ha annak a széles körben elteijedt hagyománynak a gyökereit keressük, hogy Magyarország a rómaiak legelője volt, ahol pásztorok (a rómaiak pásztorai) éltek a termékeny, dús füvű földön, figyelmünket a magyar írásos hagyománytól független értesülésekre is ki kell terjesztenünk. A legkorábbi ide vonható információ Konsztantínosz Porfürogennétosznál olvasható. Eszerint a Duna folyóig terjedt Dalmácia a rómaiak (Rómánoi) uralma alatt állott. A Dalmácia városaiból összegyűlt katonák őrködtek a Duna folyónál az avarok miatt, akik a Duna folyón túl tanyáztak. A dalmáciaiak, akik évente elmentek oda, gyakran látták a folyón túl a barmokat és az embereket. Idővel az avarok elfoglalták Dalmáciát, csak a tenger melléki városok maradtak a rómaiak birtokában.117 Eszerint a pásztorok eredetileg a Dunától keletre éltek. A Duna-Tisza-közére helyezi pásztorait a magyar—lengyel krónika is. A rómaiak pásztorai (pastores Romanorum) hagyomány tehát két forrás egyesüléséből eredhetett: a Kárpát-medence egy részére egykor kiterjedt római uralom évszázadokat átívelő — s mint Konsztantínosz Porfürogennétosz korábban idézett helye a tanú, még a 10. században is élő - emlékéből, és abból a legalább a 12. századig eleven és érvényes tapasztalásból, hogy a Kárpát-medence mezőségi területe alkalmas a pásztorkodásra. Konsztantínosz Manasszész 1173-ban azt írta, hogy a magyar nép „sok szántónak s gabonatermő földnek, valamint sok lótenyésztő s marhalegeltető földnek élvezi a hasznát, mert a föld, melyen a barmok legelnek, füves és dús: a rét és nádas legelője kövér és gazdag, meg harmatos és vízöntözte — végtelen".118 A Magyarországon 1147-ben átvonuló Odo de Deogilo szerint a Dunántúl, ahol ő megfordult, annyira gazdag legelőben, hogy állítólag itt volt Iulius Caesar legelője.119 A magyar krónikák egy korábbi szerkesztése tehát — erre Riccardus, a stiiínai rímes krónika, a 14. század eleji névtelen francia domonkos utazó és Spalatói Tamás a tanú — ebben a kétféle irányból összevegyült értelemben ismerte a rómaiak legelőjét is (pascua Romanorum), összesűrítve a kifejezésben az egykori római uralmat és a Kárpát-medence legeltetésre kedvező, termékeny földjét. Ez a szerkesztés az 1230-as években már készen állott, mert Riccardus kivonatosan idézett belőle. Hogy mit tekinthetünk a kifejezés írásbeli lejegyzése terminus post quemjének, az vitás. Történelmi irodalmunk a pascua Romanorum mozzanatot általában az elveszett 11. századi ősforrásra vezette vissza.12 0 Amióta Hóman Bálint a 14. századi krónikakompozíció (és Anonymus) híradásainak jelentős részét általában bizonyítás nélkül a l l . századi elveszett gestára vezette vissza (így természetesen a pascua Romanorumot is121 ), eljárása széles körben alkalmazott gyakorlattá vált. Pedig Mályusz Elemér joggal bírálta Hómannak az ősgesta szerzőjét idealizáló és az ősgestát grandiózus alkotásnak ábrázoló felfogását: „sajnálatos, hogy [Hóman] Anonymus gestáját
117Moravcsik Gyula: Bíborbanszületett Konstantin, A birodalom kormányzása, 140-143. 118 Gyóni Mátyás: Magyarország és a magyarság a bizánci források tükrében. Magyar-görög tanulmányok, 7. Bp. 1938, 26. 11 *Albinus Franciscus Gombos: Catalogus fontium históriáé Hungaricae III. Budapestini. 1938, 1720. Hogy Odo nem használt magyarországi írott forrást, ld. losephus Deér: Quis fuerit p o s t ' primigenius Gestorum Chronicorumque Hungaricorum medii aevi ex saeculo XI-o oriundus at post deperditus. SRH I. 4. 1 2 0 A vonatkozó szakirodalom tételes felsorolását ld. Kristó Gyula: Egy 1235 körüli Gesta Ungarorum körvonalairól (Riccardus és Albericus tanúsága). Horváth János és Székely György (szerk.), 76. jegyzetben i. m. 2 2 9 - 2 3 0 . old. 2. jegyzet. 121 Hóman Bálint: A Szent László-kori Gesta Ungarorum, 3 3 - 3 4 .
3 Századok 1978/4



6 5 4 KRISTŐ GYULA
vette a műfaj legjellegzetesebb képviselőjének s azután akaratlanul is ennek mintájára képzelte el az ősgestát.. . Ezt az auktort igen magas fokra helyezte értékelésében . . . Az ősgesta, ellentétben Hóman feltevésével, nem lehetett nagy mintaképekhez hasonlítható alkotás."122 A hómani gyakorlatra visszamenő megszokáson kívül nincs egyetlen körülmény sem, amely akár a rómaiak legelője, akár a rómaiak pásztorai kifejezéseknek a l l . századi magyar ősforrásra való visszavezetését indokolná. Magunk egy korábbi tanulmányunkban arra figyeltünk fel, hogy ahol Anonymus „Quid plura" vagy „Quid ultra" frázissal fejez be egy-egy fejtegetést, ott magyarországi írott forrást használt. Márpedig annál a sokszor idézett résznél, ahol a névtelen jegyző, az orosz fejedelmek szájába adva a szót, a Hungária értelemben vett Pannónia magyar honfoglalás előtti lakóiról szól, azaz a szlávokat, a bolgárokat és blakokat és a rómaiak pásztorait említi, valamint arról számol be, hogy Attila halála után a rómaiak Pannónia földjét legelőnek nevezték, mivel nyájaikat Pannónia földjén legeltették, s Pannónia földjét jogosan illették a rómaiak legelője elnevezéssel, a leírást „Quid plura" megjegyzéssel zárja. Anonymus és a magyar krónikatörzsből ránk marad szövegek (Kézai Simon és a 14. századi krónikakompozíció) egybevetése igazolta, hogy Anonymus itt magyarországi írott forrásból merített, amely aligha lehetett korábbi a 12-13. század fordulójánál.123 Ugy gondoljuk, ekkortájt - és nem a l l . században — foglalták elsőként írásba a két irányú hagyományból egybegyúrt pastores Romanorum (és pascua Romanorum) kifejezéseket. A pascua Romanorum sem Kézai, sem a 14. századi krónikakompozíció szövegében nem maradt ránk, de hogy az 1230-as évek második fele előtti krónikás szöveghagyománynak (a riccardusi Gesta Ungarorumnak) része volt, azt Riccardus igazolja, aki kifejezetten egy Gesta Ungarorumra hivatkozva említi a pascua Romanorumot.124 Voltaképpen a pastores Romanorum sem található sem Kézaiban, sem a 14. századi krónikakompozícióban. Helyettük Pannónia, Panfilia, Macedonia, Dalmatia és Frigia városainak pásztorai és kolónusai szerepelnek itt, akiket e forrásaink a blackokkal (vlachokkal) azonosítanak, illetve blackoknak (vlachoknak) neveznek.125 Tekintettel arra, hogy itt római provinciákról, illetve római fennhatóság alatti területekről van szó, amelyeknek városaiban rómaiak éltek, aligha kétséges tehát, hogy pásztoraik végső fokon a rómaiak pásztorai voltak.
Vajon szerepeltek-e Anonymus magyarországi írott forrásában vlachok? Erre a kérdésre ma még nem lehet egyértelmű feleletet adni. Ha szerepeltek is, olyanféle funkcióban szerepelhettek, mint ahogyan ez Kézai és a 14. századi krónikakompozíció ma ismeretes szövegében olvasható, hogy ti. a blackok (vlachok) Pannónia, Panfilia, Macedonia, Dalmatia és Frigia városlakóinak pásztorai és kolónusai voltak, akik, miután a városlakók Attila korában Itáliába távoztak, önként Pannóniában maradtak. Ha tehát a
12 2 Mályusz Elemér: Krónika-problémák. Századok 100 (1966), 714, 724. il3Kristó Gyula: Anonymus magyarországi írott forrásainak kérdéséhez, 1 6 6 - 1 7 4 . — Tanulmányunkkal nagyjából egy időben Deér József arra a következtetésre j u t o t t , hogy az anonymusi gesta „Quid plura" és „Quid ultra" kifejezései az aacheni Nagy Károly-vítából történt átvételek, ld. Josef Deér: Aachen und die Herrschersitze der Arpaden 42. 1 2 4 E Gesta Ungarorum szerintünk 1235 táján készült, lfl. Kristó Gyula: Egy 1235 körüli Gesta Ungarorum körvonalairól, 229-238. 12 sSRH I. 156-157, 269.



RÖMAIAK FS VLACHOK NYESZTORNÁI. ES ANONYMUSNÄL 6 5 5
vlachok benne is voltak Anonymus magyarországi írott forrásában, s mivel ez a forrás nem igen lehetett korábbi a 12-13. század fordulójánál, szerzője csak románokat láthatott bennük. A Hungária értelmű Pannóniában (Erdélyben) a maga korában már ismert vlachokban a középkor fogalmai szerint ,joggal" láthatott e krónikás római leszármazottakat, hiszen a vlachok nyelve az általa jól ismert latinra emlékeztette,1 2 6 saját maguk által használt nevük pedig rumân (esetleg román) volt, ami a Romanusszal csengett össze.12 7 Ez azonban csak elméleti lehetőség. Hogy az Anonymus által használt magyarországi kútfőben a rómaiak Pannóniában maradt pásztoraiként bizonyosan vlachok szerepeltek volna, két körülmény kérdőjelezi meg. Mindenekelőtt az, hogy ennek a Kézaiés 14. századi krónikakompozícióbeli hírnek Anonymusnál semmi nyoma. Anonymus mit sem tud arról, hogy a rómaiak pásztorai éppen a vlachok lettek volna, akik a római városlakók Itáliába távozása után Pannóniában maradtak volna. A másik szempont sem elhanyagolható: Kézai krónikája további két helyén ismét felbukkannak a blachok, mutatván azt, hogy blackokról a magyar krónikások közül Kézainak volt a legközvetlenebb tudomása. Kézai a hun birodalom bukását követően elmondja: a székelyek, a hunok maradékai, megtudván, hogy a magyarok ismét Pannóniába jönnek, eléjük mentek Oroszországba, majd Pannónia elfoglalása után nem Pannónia síkságán szálltak meg, hanem a vlackokkal együtt a hegyekben kaptak részt, ahol a blackokkal elkeveredve állítólag azok írását használják.128 Kézai egy másik helyen hírül adja, hogy miután Attila fiai Crunhelt (Crumhelt) csatájában a szkíta hadinéppel együtt csaknem elvesztek, Pannónia tíz évig király nélkül volt, csupán a szláv, görög, német, messianus és oláh (Ulahis~Vlachis) jövevények (advenis) maradtak ott, akik Attila életében közönséges szolgálattal szolgáltak neki.129 Az elsőként idézett Kézai-passzust sem szabad korábbi krónikaszerkesztményre visszavezetni, mivel a 14. századi krónikakompozíció kódexei közül csak a V-krónikacsalád tagjai tartalmazzák ezt a szöveget. Az információ maga is csak a 13. század végére, Kézai korára vall, hiszen még a 13. század elején is (Anonymus és feltett magyarországi forrása korában) a székelyek jóval nyugatabbra éltek mai, Keleti-Kárpátokhoz közeli lakhelyüknél, ahová a 13. század során befejeződő keleti irányú mozgás következtében jutottak.130 Tehát a székelyek csak a 13. század utolsó éveiben jutottak a Keleti-és Délkeleti-Kárpátok szomszédságában a románok közelébe, akik legalábbis a 12—13. század fordulója óta éltek azon a vidéken.131 Hasonlót mondhatunk Kézai másik vlach-adatáról is. Csak az tehette meg a szlávokat, a németeket és a románokat az 5. századi Attila szolgáinak, aki az egész hun-történet konstrukcióját létrehozta, aki abban számos anakronizmust követett el (akinél pl. Attila egyik unokája, Edemen a magyar honfoglalás résztvevője): Kézai Simon. S a köznemesi Hungarus-tudatot képviselő Kézai éppen úgy advenáknak (jövevényeknek) minő
1 2 6 Erre, illetve a román és az olasz nyelv rokonságára a humanisták figyelnek fel tömegesen a 16. században, ld. Tamás Lajos: Rómaiak, románok, 9 1 - 9 2 , 1 0 2 - 1 0 4 . 121Treml Lajos: Az oláhok nemzeti nevéről. Egyetemes Philologiai Közlöny 57 (133), 5 1 - 5 3 . 1J8SRHI. 162-163,279. 1 J ' U o . 163, 281. 130összefoglalóan ld. Györffy György: A székely társadalom. Székely György (szerk.): Tanulmányok a parasztság történetéhez Magyarországon a 14. században. Bp. 1953. 104-108.
13 'Antonius Fekete Nagy-Ladislaus Makkai: Documenta históriám Valachorum in Hungaria illustrantia usque ad annum 1400 p. Christum. Etudes sur l'Europe Centre-Orientale - Ostmitteleuropäische Bibliothek N° 29. Budapestini. 1941, 1 - 2 4 .
3*



6 5 6 KRISTÓ GYULA
siti Pannóniában a szlávokat, a görögöket, a németeket és a messianusokat, mint a vlachokat is. Magunk tehát inkább azt tartjuk valószínűnek, hogy Anonymus 12-13. század fordulóján keletkezett magyarországi forrásában csak a rómaiak pásztorai szerepeltek közelebbi etnikai meghatározás nélkül, és a rómaiak legelője kifejezés Hungária (az egész középkori Magyarország) értelemben fordult elő benne. Eszerint ez a forrás vlachokról nem emlékezett meg. A vlachokat a magyar krónikás irodalomban Anonymus és Kézai Simon vezette be. A 13. század elején élő névtelen jegyző teljesen következetes képet rajzol mind a rómaiakról, mind a vlachokról. A rómaiak nála csak a Dunától nyugatra fordulnak elő, ott, ahol az i. sz. első századokban Pannónia provincia létezett. S bár Anonymus nem lokalizálja a rómaiak pásztorait, gestájából egyenesen következik, hogy azokat csak a Dunántúlon szabad keresnünk. Ezzel szemben vlachok kizárólag a Tiszától keletre szerepelnek nála; mind Gelou, mind Glad vlachjaira érvényes ez. Ebből a megkülönböztetésből világos, hogy Anonymus rómaijai semmi esetre sem lehetnek vlachok (románok), amiképpen nem lehetnek vlachok (románok) az Anonymusnál szereplő rómaiak pásztorai sem. A névtelen jegyző nevezetes népfelsorolásában szereplő négy név — Sclaui, Bulgarii et Blachii ac pastores Romanorum — mindegyike önálló etnikumot jelent, a Sclaui a szlávokat, a Bulgarii a bolgárokat, a Blachii a kelet-magyarországi (erdélyi és al-dunai) románokat, a pastores Romanorum pedig a nyugat-magyarországi (dunántúli) lakosokat. Téves tehát Dräganu, Pascu és Koroljuk tétele, akik a névtelen jegyző rómaijait, rómaiak pásztorait és blakjait egyaránt románnak minősítette. Anonymus gestája azonban kívül rekedt a magyar krónikatörzsön, a névtelen jegyző konekt, a rómaiakat és a blakokat következetesen elválasztó, s Pannóniát is árnyaltan, kétféle értelemben használó elbeszélése nem kapott visszhangot a későbbi krónikás irodalomban. A vlachokat újólag a 13. század végi Kézai Simon vezette be középkori írott történetünk lapjaira. Kézai - csak a mi vizsgálati szempontjainkra korlátozva - lényegében ugyanazt a magyar forrást (illetve annak továbbfejlesztett,korszerűsített változatát) használta, amely már Anonymusnak is rendelkezésére állott. Ez, mint ismeretes, tudott a Hungáriával szinonim rómaiak legelőjéről és ismerte a rómaiak pásztorait. Kézai ugyanebből a nyersanyagból Anonymustól egészen eltérő következtetésre jutott, ő t ebben a vonatkozásban nem kötötte oly erősen az egykori rómaiak dunántúli uralmának emléke, mint a névtelen jegyzőt, aki a trójai történet és a görögök háborúi megírása kapcsán mégis elsajátított bizonyos - ma úgy mondanók - „klasszikus" műveltséget. Emellett Kézai közelebbről is ismerhette a Kárpátok hegyei mentén a székelyekkel keverten élő románokat. Jól lokalizálta lakhelyüket, sőt még a székely rovásírást is - tévesen - a románoknak tulajdonította.132 Ismeretei lehettek a kelet-magyarországi románok pásztorkodó életformájáról, és talán felfigyelt nyelvük latinhoz hasonló voltára, vagy arra, hogy önmagukat rumânnak nevezték. Forrásának mondai pastores Romanorum kifejezését tehát a keleterdélyi, saját korabeli románokra alkalmazta. így írta le krónikájában, hogy a blackok azok pásztorai (ipsorum . . . pastores) és kolónusai voltak, s e blackok önként Pannóniában (ti. a Hungária értelemben vett Pannóniában) maradtak. Logikus volt ez utóbbi feltevés, hiszen ha saját korában, a 13. század végén románok éltek Erdélyben, akkor
' 32 If]. Horváth János: A hun-történet és szerzője. Irodalomtörténeti Közlemények 67 (1963). 473.



RÓMAIAK ÉS VL.ACHOK NYESZTORNÄL ÉS ANONYMUSNÁL 6 5 7
ellentétben uraikkal — nem távoztak el onnét. Kikre vonatkoznak az azok? Kézai forrásában a rómaiakra (pastores Romanorum), Kézainál azonban Pannónia, Panfüia, Macedonia, Dalmatia és Frigia városlakóira. Ezek római provinciák voltak, Kézai tehát forrásából, az Exordia Scythicából véve e tartomány-neveket133 — bizonyos értelemben logikusan helyettesítette a Romanorum helyébe e földrajzi neveket. Ezek közül Pannónia a Dunántúlra, Pamphylia Kis-Ázsiára, Macedonia a Balkán-félszigetre, Dalmatia az Adriaitenger keleti partvidékére, Phrygia pedig szintén Kis-Ázsiára vonatkozott. Mindenképpen tanulságos a névsorból Dacia hiánya, ami két dologra mutat. Egyrészt jelzi Kézai tájékozatlanságát Közép-Európa ókori viszonyait illetően, másrészt bizonyítja, hogy az általa ismert vlachoknak (románoknak) nem volt tudomásuk dáciai származásukról. S miután Kézai megtette a vlachokat az Attila-kori római városlakók pásztorainak és kolónusainak, semmi nem állt útjában annak, hogy a szlávok, a görögök, a németek és a messianusok társaságában a vlachok is ama népek sorában szerepeljenek, akik Attila életében közönséges szolgálattal szolgáltak neki s akik az Attila fiai és a magyarok újbóli bejövetele közötti időben, amikor Pannónia tíz évig király nélkül volt, Pannóniában maradtak. Az itteni népnévsornak önálló forrásértéke nincs. A görögök kivételével egyik népet sem lehet az 5. századi Közép-Duna-medence lakójaként valóban számításba venni. Nyilván Kézai koholmánya tehát ez a néplista, híján minden történeti realitásnak. Mindenesetre Kézai középkorias tudálékosságból fakadó kombinációjának következménye, hogy a vlachokat (nyilván románokat értve rajtuk) — a szlávokkal, a németekkel és más népekkel egyetemben megtette Attila-kori Kárpát-medencei népnek, mely - e népekkel együtt - a Kárpátmedence lakottságának folytonosságát biztosította a hunok és a magyarok között.
Kit is értsünk hát Anonymus blakjain? Szemben korábbi nézetekkel, nem érthetünk rajtuk rómaiakat, rómaiak pásztorait, frankokat és más nyugati neolatinokat. Anonymus vlachjain csakis románok (românii) értendők. Románok szerepelnek Anonymus nevezetes népfelsorolásában a szlávok, a bolgárok és a rómaiak pásztorai társaságában. Románoknak tekinthetők mind Gelou, mind Glad blakjai. Bizonyosra vehető, hogy a Gladot támogató kumánok, bolgárok és blakok történeti (pontosabban: történetietlen) vetületei az 1186-ban létrejött második bolgár állam bolgár-blak (román)-kumán népességének. Sokkal nehezebb Gelou blakjairól nyilatkozni. Mielőtt még történeti realitásként fogadnánk el létüket 896 előtt (amint ezt minden forráskritikát mellőzve a mai román történetírás teszi), azt kell megvizsgálnunk: Anonymus gestája ad-e alapot ilyen jellegű megállapítás megtételéhez. Éppen ez a dolgozatunk bizonyította, hogy nem, a névtelen jegyző munkája megbízhatatlan forrás a honfoglaló magyarok ellenfeleit illetően. Bizonyítani igyekeztünk, hogy a Dunántúlt a 9. század végén birtokukban tartó és Veszprémet a magyarok ostroma ellen védő rómaiak anonymusi formájukban nem léteztek, figurájukat a névtelen jegyző az i. sz. 1—4. századi pannóniai rómaiak és a 13. század eleji magyar királyné, a meráni származású Gertrúd római birodalomból jött német kísérői alakjából gyúrta egybe, s helyezte át őket a 9. századba. Hasonlóan lehet magyarázni Gyalú blakjait is. Anonymus ismerte a második bolgár állam etnikai összetételét, tudta, hogy benne a bolgárok és a kumánok mellett a blakoknak volt nagy szerepük. Ezeket az Al-Duna és Maros között országló, helynévből életre keltett Glad vezér segédcsapatában
133Eckhardt Sándor: A pannóniai hun történet keletkezése. Századok 6 1 - 6 2 ( 1 9 2 7 - 1 9 2 8 ) , 605-606.



658 kr1stó g y u l a
szerepeltette. Ugyancsak tudomása volt a dél-erdélyi blakokról, akiket a szintén helynévből életre hívott Gyalu nevű uruk vezérlete alatt a honfoglaló magyarok erdélyi ellenfeleivé tett meg. A Nyesztorral és a középkori magyarországi forrásokkal kapcsolatos vizsgálódásaink a legcsekélyebb mértékben sem igazolták a dákoromán kontinuitás elméletét. Az áttekintett kútfők csak azok számára „bizonyítanak" az erdélyi etnikai prioritás kérdésében a románok mellett, akik nem ismerik vagy nem alkalmazzák az objektív és korrekt forráskritikát, illetve akik mindig csak az egésznek éppen aktuális, teljes összefüggéséből kiszakított részét hajlandók látni. Aligha szükséges zárszó gyanánt részletesen kifejteni, hogy mind Nyesztor, mind Anonymus felbecsülhetetlen forrásai a korafeudális Kelet-Közép-Európa történetének, ám önmagukban, szakszerű magyarázatok vagy elmélyült kútfőkritika híján nem vagy korántsem mindenben az igazságról vallanak. Nyesztor és Anonymus évszázadokkal korábbi eseményeket is lejegyzett. Rendelkezésükre állhattak viszonylag megbízható hagyományok mellett erősen torzult tradíciók is, vagy éppen maguk vállalkoztak az elbeszélés fehér foltjainak eltüntetése érdekében fabulálásra, mesélésre. A különböző elemek szétválasztása nem könnyű dolog, az egymásra rétegződött hagyományok elkülönítése, korhoz kötése, értelmezése, valóságértékük meghatározása szakszerű kritikát igényel. Csak ennek alkalmazásától remélhetjük, hogy többet tudhatunk meg mind Nyesztorról és Anonymusról, fogalomkincsükről, munkamódszerükről, történetírói gyakorlatúkról, mind azokról a korokról, amelyeket ők is (vagy jobbára csak ők) örökítettek meg számunkra.
Дьюла Кришто
РИМЛЯНЕ И ВЛАХИ В ТРУДАХ НЕСТОРА И АНОНИМА
(Резюме)
В статье делается попытка по-новому определить значение имен римлян и влахов, встречающихся в древнерусской летописи Нестора (начало XII в.) и в труде венгерского летописца Анонима (начало XIII в.). В ходе полемики с концепциями советского В. Д. Королюка, румынских Николае Драгану и Штефан Паску, а также венгерских Балинта Хомана и Дьердьа Бодора и других, автор настоящей статьи пришел к следующим выводам. Название 'римляне' в летописи Нестора упоминается два раза. В первом случае данное название обозначило жителей города Рима, или, что еще вероятнее, население Священной Римской империи германской нации эпохи Нестора, а во втором случае - христиан, находившихся под господством римской церкви. В труде Анонима о римлянах (Romani) в Дунайском бассейне упоминается в трех различных сроках: перед царствованием Аттилы, вслед за его смертью до обретения венграми родины, и наконец,в эпоху Анонима, т. е. в начале XIII в. Римляне периода до Аттилы явились древними римлянами; против Нестора, у Анонима были знания о римском античном мире. Под римлянами своего времени он, по всей вероятности, понимал население Священной Римской империи того времени, и не папство. Труднее определить, кого Аноним имел в виду, говоря о римлянах промежуточного периода, V - I X вв. Их не было франков, так как Анониму не было известно о франкском госурадстве. Решающим является обстоятельство, что в труде Анонима эти римляне фигурируют лишь на запад от Дуная, там, где до прихода гуннов расположилась провинция Паннония. Это говорит о



RÓMAIAK ÉS VLACHOK NYESZTORNÁL ÉS ANONYMUSNÁL 6 5 9
том, что Аноним отождествил их с древнчми римлянами. Однако в данном понятии римлян была доля и другого толкования, значения слова Romani в смысле населения Священной Римской империи. По мнению Анонима римляне, боровшиеся с завоевавшими родину венграми, приютились на земле Германов, и центром их в Карпатском бассейке была крепость Веспрема, который считался престольным городом венгерских королев, и именно во время Анонима королева Гертруда - жена короля Эндре II — попала в Венгрию из Священной Римской империи германской нации в окружении (поданных Священной Римской империи которые назывались как Romani.Имя волохов (ВОЛОХИ, ВОЛЬХИ, и тд.) четыре раза содержается в хронике Нестора; из этого два представляют часть библейского миросозерцания без даты; третье упоминание относится к нападению волохов на придунайских славян еще до обретения венграми родины и к размещению волохов на берегу Дуная: четвертое же упоминание говорит о борьбе волохов с венграми, появившимися в Дунайском бассейне, и об их изгнании венграми Лингвистические и исторические данные единосмысленно подтверждают, что на рубеже I—II тысячилетий н. э. именем волохов назывались народы неолатинских языков. Земля волохов у Нестора - когда первый раз упоминается как часть библейского миросозерцания — означала бывшую франкскую и будущую французскую территорию. Те волохи, о которых второй раз упоминается как о потомках Яфета, быть может, явились французами. Имеются все основания полагать, что волохи, выступавшие против придунайских славян, представляли собой те франки, которые в IX в. регулярно нападали на придунайских славян Моравии. Подобным образом, с франками можно идентифицировать тех волохов, которые побежденными оказались со стороны завоевавших родину венгров и были вынуждены покидать Дунайский бассейн. В труде Анонима влахи (Blachii, Blasii) фигурируют в связи с тремя событиями. Во втроих случаях под влахами анонимный нотарий понимал румын того времени. Читая о том, что против завоевавших родину венгров Глад пользовался помощью куманов, болгар и влахов, надо иметь в виду, что Аноним перенес исторические отношения своей эпохи в конец IX и начало X вв. Ибо в 1186 году возникло в Болгарии царство Асеня, этническими элементами которого были болгари, румыны (влахи) и половцы (куманы). О том, что в Трансильвании во время обретения венграми родины существовало кнажество влаха Гелоу, один Аноним пишет. Ввиду того, что Аноним знал румын Болгарии своего времени, и имел сведения о том, что в южной части Трансильвании живут свежо иммигрировавшие румыны (которые в венгерских источниках упомянуты первый раз в связи с событием 1210 г.) и этих современных ему румын поставил он противниками завоевавших родину венгров в Трансильвании, точно так же, как наподобие поданных Священной Римской империи своего времени он создал римлян, изображенных им противниками завоевавших родину венгров в Задунавье. Что касается третье упоминание, согласно этому - на основе российской информации венгров, отправлявшихся на обретение родины - , на территории Карпатского бассейна живут славяне, болгары, влахи и пастухи римлян. Не имеются оснований для отождествления влахов с пастухами римлян. В труде Анонима римляне встречаются лишь на запад от Дуная, таким образов пастухов римлян тоже там надо искать, а влахи в этом труде фигурируют исключительно на восток от реки Тиссы. Следовательно влахи означали современных Анониму румын, проживавших в Восточной Венгрии (в Трансильвании и в районе нижнего течения Дуная), пастухи же римлян означают население Западной Венгрии (Задунавья). Отождествление влахов и пастухов римлян совершил Шимон Кезаи в конце XIII в., который, однако, сделал это не по его источнику XI в., а из собственного опыта: он знал жилище румын, все более увеличивавшиеся в Южной Трансильвании, и обратил внимание на их неолатинский язык и пастушеский образ жизни.
Значит несмотря на то, что говоря о населении Дунайского бассейна IX в., как Нестор, так и Аноним пишут о волохах, или влахах, эти два независимых друг от друга источника не подтверждают друг друга и не доказывают, что накануне обретения венграми родины романизированное население, т. е. румынская этническая группа проживала бы в Среднем Подунавье.



6 6 0 KRISTŐ GYULA
Gy. Kristó:
ROMAINS ET "VLACH" CHEZ NESTOR ET ANONYMUS
(Résumé)
L'étude essaie de donner une nouvelle définition à des noms ethniques romains et "vlachs" chez l'auteur de l'histoire primitive russe, Nestor (début du 12e siècle) et chez Anonymus, chroniqueur hongrois du début du 13e siècle. L'auteur de l'étude à l'issue des débats suivis avec l'historien russe V. D. Koroliouk, les roumains N. Draganouv et S. Pascou, ainsi qu'avec les hongrois Bálint Hóman, György Bodor et autres, arrive aux résultats suivants: Le nom romain (ΡΟΜΠΗΗΟ) figure deux fois dans le texte chez Nestor. Dans le premier cas il désigne les habitants de la ville de Rome, ou plus probablement encore la population de la SainteEmpire (romain germanique) de l'époque de Nestor, dans l'autre cas les chrétiens soumis à l'église romaine. Anonymus fait figurer les Romains à trois moments: avant Attila, roi des Huns, après la mort d'Attila, jusqu' à la conquête de la patrie hongroise, et à son époque, au début du 13e siècle. Les Romains d'avant Attila sont les Romains de l'antiquité - Anonymus, contrairement à Nestor eut quelque connaissence concernant l'antiquité romaine. Les Romains de sa propre époque sont plutôt les habitants de la Sainte-Empire, que de la papauté. Il est beaucoup plus difficile à définir ce que le mot romain couvre quand il parle des Romains du 5 e siècle au 9 e siècle. Anonymus ne fut pas au courant de l'existence de l'Etat Franc, donc il ne parle pas des Francs. Il est péremptoire qu'Anonymus ne fait figurer les Romains qu' à l'ouest du Danube, donc sur le territoire ou se situa la Pannonié avant l'occupation des Huns, ce qui désigne qu'Anonymus les considère identiques aux Romains le l'antiquité. Mais dans cette notion entre une autre signification du nom: le sens romain germanique du mot romain: selon Anonymus, les Romains combattants contre les conquérants Hongrois trouvèrent l'asile sur le territoire allemand, et leur capitale dans le bassin des Karpathes fut la ville Veszprém, qui était le chef-lieu des reines hongroises, et la reine de l'époque d'Anonymus - femme du roi András II - fut originaire de la Sainte-Empire, et entourée de nombreux "Romani" (romains germaniques). Le nom ethnique "voloh" (BOJIOXH, BOJIHXH etc.) se figure quatre fois dans la chronique de Nestor dont les deux premières font partie de la vision biblique, et ne portent donc pas de date. La troisième fois il parle de l'attnque des "Volohs" contre les Slaves du Danube, avant la conquête hongroise, et d e leur établissement aux environs du Danube. La quatrième fois il raconte leur combat contre les Hongrois et leur expulsion du bassin des Karpathes. Les indications linguistiques et historiques prouvent unanimement que le nom "voloh" sert à désigner les peuples néo-latins. La terre "voloh" de Nestor - en tant que partie de la vision biblique signifie le territoire franc, territoire ultérieur français. Les descendentes de Japhet - deuxième apparition du mot - sont peut-être des Français. La supposition qui identifie les attaquants des Slaves du Danube aux Francs qui menèrent des attaques successives contre les Slaves de la Moravie au 9 e siecle semble justifiable. De même, les succombés dans la lutte contre les Hongrois et obligés de quitter le bassin des Karpathes sont identifiables aux Francs. Anonymus fait figurer les "Vlachs" (Blachii, Vlasii) à propos de trois événements. Dans les trois cas le notaire anonyme désigne les Roumains contemporains par le nom "Vlachs". Quand nous lisons que Glad bénéficie de l'aide des coumans, des bulgares et des "Vlachs", Anonymus fait refléter les rapports de son propre époque en parlant du tournant des 9 - 1 0 e siècles. C'est en 1186 que l'empire des Assenides dont les peuples furent les bulgares, les roumains ("Vlachs") et les coumans fut instituée. Seul Anonymus parle de la principauté de Gclou en Transylvanie. Puisque Anonymus connaissait les Roumais de son époque qui vivaient en Bulgarie, et il savait que le sud de la Transylvanie fut peuplé de Roumains immigrants (ce qui pour la première fois se figure dans une source historique hongroise en 1210), il nomma ces Roumains contemporains ennemis transylvaniens des conquérants hongrois, de même qu'il créa les ennemis transdanubiens à l'image des romains germaniques de son époque. Selon la troisième apparition - après les informations d'origine russe, des conquérants hongrois - le bassin des Karpathes fut habité par des Slaves, des Bulgares, des "Vlachs" et



RÓMAIAK ÉS VL.ACHOK NYESZTORNÄL ÉS ANONYMUSNÁL 6 6 1
les pasteurs des Romains. Nous n'avons pas de base qui permet d'identifier les pasteurs des romains aux "Vlachs". Chez Anonymus les Romains se trouvent uniquement à l'ouest du Danube, donc nous devons chercher les pasteurs des Romains sur ce territoire tandis que les "Vlachs" habitent à l'est de la Tisza. L'ethnique "vlach" signifie donc les Roumains de l'est de la Hongrie de l'époque d'Anonymus, et les pasteurs des Romains sont les habitants de la Trànsdanubie (l'ouest de la Hongrie). A la fin du 13e siècle, Simon Kézai identifia les "Vlachs" aux pasteurs des Romains, mais il le fit par sa propre expérience: il connut le lieu d'habitation du peuple roumain dans le sud de la Transylvanie, aperçut leur langue néo-latine, et leur existence boucolique. Il ne se servit pas des sources du 1 I e siècle.
Ainsi, bien que Nestor, comme Anonymus parle de "Vlachs" en parlant des populations du bassin des Karpathes au 9 e siècle, les deux sources indépendentes ne se soutiennent pas et ne prouvent pas qu'à la veille de la conquête arpadienne la population du bassin du Danube central fut romanisée, que les habitants étaient roumains.