---
master_file: "[[@RedeiKarolyOstortenetunk]]"
---
# Index for Rédei Károly – Őstörténetünk kérdései (A dilettáns nyelvhasonlításról).pdf

finnugor.elte.hu
Tudománytalan nyelvrokonítási
kísérletek |
55-70 minutes
Ajánlott irodalom
Hegedűs József: Hiedelem és valóság. Külföldi és hazai nézetek a magyar
nyelv rokonságáról. Bp. 2003. (HJ)
Komoróczy Géza: Sumer és magyar. Bp. 1976. (KG)
A nyelvrokonságról. Az török, sumer és egyéb áfium ellen való orvosság.
Főszerk Honti László. Bp. 2009.
Rédei Károly: Őstörténetünk kérdései. (A dilettáns nyelvhasonlításról)
Budapesti Finnugor Füzetek 10. Bp. 1998. (RK1)
Rédei Károly: Őstörténetünk kérdései. A nyelvészeti dilettantizmus
kritikája. Bp. 2003.2 (RK2)
Zsirai Miklós: Őstörténeti csodabogarak. In: A magyarság őstörténete.
Szerk. Ligeti Lajos. Bp. 1943, reprint: 1986. 266–289.
Részletek Rédei Károly: Őstörténetünk kérdései. (A dilettáns
nyelvhasonlításról) című művéből
(RK1: 6−18, 56−62)
5.1. Bevezetés
Gerhard Doerfer, a kiváló német turkológus nyomán (Doerfer, Gerhard:
Nostratismus. Illič-Svytič und die Folgen. UAJb. NF 12, 1993:17–18) rövid
ismeretelméleti bevezetéssel kezdem. A tudomány a bizonyíthatóról szóló
tanítás. Három állapotot különböztetünk meg:
1. A bizonyított: Ez lehet logikai-matematikai bizonyosság. Vonatkozhat
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
1 of 26 8/7/2020, 1:49 PM



olyan észrevételekre, amelyeket az érzékszerveinkkel fogunk fel (pl.
tudom, hogy hol lakom, a látott, észlelt dolgot le tudom írni).
2. A teljes lehetőség: Ez esetben valami nincs teljesen bebizonyítva, de egy
sor ismérv, indicium a tétel helyessége mellett szól (ilyenek pl. a jogi
bizonyítások, a tudományos hipotézisek). A teljes lehetőség esetében az
egymást támogató ismérvek zárt rendszert képeznek. A tudományhoz
tartozik a helytelen tételek elutasítása is (pl. a ptolemaiosi világszemlélet).
3. Az üres lehetőség: a teljes lehetőség ellentéte, amely kívül esik a tudomány
területén. Nem igazolható feltevésekből áll, amelyek nem képeznek
logikus, zárt rendszert. Doerfer találó példája: valaki azt állítja, hogy
valamelyik tejútrendszerben van egy bolygó, ahol az olasz
konyhaművészet dívik: a spagettit (spaghetti alla bolognese) ugyanúgy
készítik, mint Bolognában. Egy ilyen állítással nem tudunk mit kezdeni: a
„tétel” felállítója nem tudja állítását bizonyítani, mi pedig nem tudjuk
megcáfolni: Hogy a nyelvészet területén belül maradjunk, az üres
lehetőségekhez tartozik a maori-magyar, japán-magyar avagy sumer
magyar nyelvrokonítás.
Az üres lehetőségek körébe utalandó a nosztratikus nyelvek hipotetikus
rokonsága is. Illič-Svityč és követői a következő nyelveket sorolják ide: 1)
sémi-hámi (hamito-semita) nyelvek; 2) kartvél nyelvek; 3) indoeurópai
nyelvek; 4) uráli nyelvek; 5) a dravida; 6) altaji nyelvek. Első pillantásra a
nosztratikusok tételei bizalomgerjesztőek, hiszen az indoeuropeisztika,
urálisztika és turkológia jól kidolgozott módszereit utánozzák.
Természetesen a nosztratikus ősrokonság „lehetséges”, de ez üres
lehetőség: 30 000 év távlatában nyelvészeti módszerrel semmit sem lehet
bizonyítani. A nosztratikusok állításai a tudomány körén kívül esnek, így
sem nem bizonyíthatóak, sem nem cáfolhatóak. A nosztratikus elmélethez
hasonlóan tudományos módszerekkel operáló, de nem bizonyítható – sőt
uráli-finnugor nyelvészeti, őstörténeti és régészeti ismereteink fényében
teljesen valószínűtlen feltevés Kalevi Wiik teóriája; szerinte a finn nép és
nyelv indoeurópaiakkal való keveredés útján jött volna létre, a szlávok,
baltiak, germánok viszont olyan finnségiek (uráliak) volnának, akik az
indoeurópai nyelvet hibásan ejtve sajátították el.5
Miképpen állunk a nyelvészeti dilettantizmussal? A műkedvelő nyelvészeti
nézetek a tudományon kívüli szférába, az üres lehetőségek világába
tartoznak annyiban, hogy feltevéseik tudományosan nem igazolhatóak, a
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
2 of 26 8/7/2020, 1:49 PM



tudománynak ellentmondanak, de a szakember könnyen meg tudja őket
cáfolni. Tehát a cáfolhatóságuk különbözteti meg őket a nosztratizmustól.
Pl. az az állítás, hogy a magyar és a kelta nyelvek egymással rokonok,
könnyen elhárítható: a kelta nyelvek az indoeurópai nyelvek egyik ágát
alkotják, a magyar pedig finnugor nyelv. Mindegyik esetben perdöntő
súlya van a nyelvtani rendszer genetikai (anyagi) rokonságának és az
etimológiailag rekonstruálható közös szókincsnek.
Mi érdekli a dilettáns nyelvészt? Mindenekelőtt a szavak eredete. Az
amatőr nyelvészkedők „tudományos” tevékenységének ez a fő
vadászterülete. A nyelv egyéb síkjai (nyelvi struktúra, alaktan, mondattan,
a tipológiai és genetikai nyelvi összefüggések vizsgálata) – kevés kivételt
nem számítva – látókörükön kívül esik. A nyelvészeti módszereket – pl. a
szabályos hangmegfelelések elvének alkalmazását – nem ismerik, nem is
akarják ismerni, mivel ezek figyelembevétele és alkalmazása gátat szabna
fantáziájuk csapongásának. A betűk – tehát nem a hangok, formák!
önkényes, olykor játékos hasonlítgatásán, a kitűzött szóeredeztetési célnak
megfelelő csereberélgetésen alapuló nyelvészkedésük tulajdonképpen
csupán ürügy az őstörténet, mégpedig az elképzelt „dicső múlt”
kutatásához.
A dilettáns délibáb-látók elméletei nem egyszer gyökeresen ellentmon
danak egymásnak. A sumér-magyar rokonító nem hárítja el a
török−magyar, új-zélandi, maori−magyar, nyugat-afrikai
bambara−magyar stb. rokonítási kísérleteket és viszont, jóllehet a
tudományos vizsgálódásnak, igazságkeresésnek alapszabálya, hogy először
meg kell cáfolni a téves nézeteket. Avagy nyelvészkedőink egymást sem
veszik komolyan? A legkényelmesebb megoldást azok képviselik, akik
szerint a legrégibb emberi nyelv a magyar, a világ valamennyi nyelvcsa
ládja és nyelve belőle származik. Ez esetben nem kell bíbelődni a többi
vélemény cáfolgatásával. A többnyire egymásnak homlokegyenest
ellentmondó nézetek ellenére a dilettáns nyelvészeti elképzeléseknek
vannak jellemző közös vonásaik, amelyek a szerzők alapmagatartását is
közel hozzák egymáshoz. Melyek a főbb tulajdonságok?
1. Az egyes tudományos diszciplínák – elsősorban a nyelvészet
alapfogalmait, tételeit teljesen figyelmen kívül hagyják.
2. A következtetéseket nem módszeresen gyűjtött és kritikailag megvizsgált
anyagból vonják le. Mindent kritikátlanul átvesznek és beépítenek
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
3 of 26 8/7/2020, 1:49 PM



elméletükbe, ami elképzelésüket erősíteni látszik; ami nem illik bele
vízióikba, azt félrelökik.
3. Feltevéseket, megalapozatlan véleményeket tényekként közölnek, s ezekre
még merészebb elméleteket építenek.
4. A dilettáns nézetek hangoztatói nyelvileg-nyelvészetileg képzetlen
emberek, tehát nem nyelvészek (olykor más humán szakterületek kevésbé
sikeres kutatói).
5. Végül közös vonásuk a módszeres őstörténet-kutatással, főleg a
finnugrisztikával szembeni ellenséges magatartásuk. Ennek sztereo
típiaként visszatérő politikai megfogalmazása: a Habsburg-uralom, kivált
képpen a Bach-korszak, majd a szovjet rendszer kényszerítette a
magyarságra a szégyenletes „halzsíros atyafiságot”. Érvként szerepel náluk
az is, hogy a finnugor nyelvtudomány művelői közt – legalábbis Magyar
országon – sok az idegen (német, zsidó). Nem ismerik a finnugor
nyelvtudomány történetét, nem vesznek tudomást arról, hogy a világ
számos egyetemén művelik a finnugrisztikát, ahova sem a Habsburg
uralom, sem a szovjet rendszer kényszerítő hatása nem juthatott el. Ádáz
vagdalkozásukban elfeledkeznek arról, hogy a finnugor nyelvrokonság
tényét és alapvető tételeit más nyelvészeti stúdiumok (indoeuropeisztika,
szlavisztika, germanisztika, romanisztika, turkológia stb.) szakképzett
művelői sohasem vonták kétségbe. Persze a finnugristák is elfogadják az
egyéb nyelvtudományi diszciplínák alapvető megállapításait (a fenti
karakterológiához vö. Bogyay, Tamás: Urgeschichtliche Wunderlinge.
UAJb 41, 1969:295–299).
A dilettáns-romantikus nyelvészkedők többnyire jó szándékú, ám mono
mániás emberek; nyelvünknek és népünknek próbálnak dicső múltat,
előkelő elődöket, rokonokat szerezni. Irományaikban bizonyos
előfeltételezések, álmodozások a dicső múltról áltudományos köntöst
kapnak. Ebbéli igyekezetükben a tudomány, a tudományos felfedezések
ellenséges falat jelentenek számukra. Ezért fordulnak szembe elvakult
gyűlölettel a finnugor nyelvtudománnyal és annak művelőivel.
Műkedvelő nyelvészek mindig voltak. A negyvenes évek műkedvelő
dilettantizmusát Zsirai Miklós pellengérezte ki „Őstörténeti
csodabogarak” című dolgozatában (in: Ligeti Lajos [szerk.]: A magyarság
őstörténete. Budapest, 1943/1986:266–289). Számuk azóta nemhogy
apadt volna, hanem még inkább nőtt. Hajdú Péternél (Új hazát találtak,
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
4 of 26 8/7/2020, 1:49 PM



őshazát keresnek. Nyelvészeti dolgozatok 84. Szeged, 1969:9) ezzel kap
csolatban a következőket olvassuk: „A Zsirai által megörökített
csodalények helyére újak léptek, ... A szolíd típust a nyugállományú
tanító képviseli, aki három évtized hangyaszorgalmú munkájával
sokszáz gépelt lap terjedelmű könyvet írt arról, hogyan képzeli el ő
népünk kialakulásának menetét. Legtöbbjük monomániás és agresszív.
Ilyen az Attila sírját kutató műkedvelő régész, vagy az asztrológus
nyelvész, aki a csillagképek állásából vezeti le szófejtéseit és a polgári
életben műszaki rajzoló. Igazukról, elhivatottságukról valamennyien
meg vannak győződve, és természetesen arról is, hogy a szaktudomány
művelői járnak helytelen úton.”
Pusztay János: Az „ugor-török háború” után című munkája 1977-ben
jelent meg. A könyv első felében (9–107) a Zsirai Miklós által is kipellen
gérezett nyelveredeztetési vadhajtásokat veszi sorra, megtoldva az újabb
kori teóriákkal: a sumer áfium és a latin–magyar nyelvrokonítás
kritikájával. A második rész (108–178) népszerűsítő formában tárja az
olvasó elé az összehasonlító nyelvészet játékszabályait és a finnugor
nyelvtudomány alapproblémáit. Bízunk abban, hogy műve bizonyos
mértékig elérte célját: hozzájárult a magyar identitástudat szélesebb
körben való helyes alakításához. Nem valószínű viszont, hogy a fixa
ideáktól hajtott és gyötört délibábos nyelvészkedőinkre nagyobb hatást
tett volna. Az azóta eltelt idő dilettáns kiadványainak száma nem ezt
látszik igazolni.
A Kádár-korszak szigorú könyvkiadási politikája nem kedvezett a műked
velő nyelvészetnek. A többnyire külföldön élő amatőr „tudósok”
tevékenysége szélesebb körben alig vált ismertté. A rendszerváltás után
1989-től kezdődően – a szabadsággal és liberalizmussal együtt nemcsak a
gazdasági, társadalmi, hanem a szellemi élet területén is valóságos
anarchia köszöntött be. „Magyarországot (is) valósággal ellepték például
az ún. természetgyógyászok, csodatevők és egyéb csodabogarak ... A
csillagászat teljesen háttérbe szorul az asztrológia mögött, művelt
körökben tárgyalnak estéken át Nostradamus jóslatairól” (Domokos
Péter: Négy tanulmány. Budapesti Finnugor Füzetek 4. Budapest,
1996:52–53).
A tudományos könyvkiadás súlyos anyagi gondokkal küszködik, egyre ke
vesebb a lehetőség tudományos művek publikálására. Ugyanakkor az
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
5 of 26 8/7/2020, 1:49 PM



egyre szaporodó kiadók ontják a nemzetbutító sajtótermékeket
(könyveket, füzeteket), köztük szép számmal áltudományosnak is alig
nevezhető nyelveredeztető és őstörténeti fércműveket. A dilettáns
nyelvészeti munkák színes skálája arról tanúskodik, hogy alig van olyan
ókori vagy jelenkori nyelv, amellyel a magyart ne hoznák rokonsági
kapcsolatba, vagy amelyet ne a magyarból származtatnának. Egyik-másik
áltudományos könyv és füzet – nyilván üzleti okokból – bebocsátást nyert
komoly, tudományos könyveket árusító könyvesboltjainkba is. Ha a
Magyar Tudományos Akadémia és más tudományos intézmények, körök
nem emelnek gátat a tudománytalan fércmunkák áradatával szemben,
félő, hogy a széles olvasóközönség körében kialakul egy áltudományos
szubkultúra. A délibáb-kergető őstörténeti és nyelvészkedő gondolatok
legtöbbje a magyar értelmiség egy részében hitté, rajongássá vált, és
„hitbéli meggyőződésükben” elítélik, nemzetellenesnek tartják a
tudományos finnugor iskolát. Ha nem szállunk szembe időben ezekkel a
téveszmékkel, bekövetkezhet a magyar őstörténeti ismeretek
balkanizálódása.6
A dilettáns nézetek kritikáját a következő csoportosításban tárgyalom:
a) a magyar nyelv rokonítása a világ ókori vagy jelenkori nyelveivel, nyelv
családjaival;
b) török−magyar rokonítás;
c) sumer−magyar rokonítás;
d) őstörténet és magyarvallás-alapítás.
A b) és c) pontban említett elképzeléssel azért foglalkozom kiemelten,
mivel ennek szélesebb keretben van/lehet tudományos megközelítése is:
az uráli-török, urál-altaji nyelvrokonság, mint nem bizonyított, nyitott
kérdés gyakran előkerül a tudományos irodalomban. Persze a magyart,
avagy bármelyik rokon nyelvet az uráli-finnugor nyelvcsaládból kiszakítva
rokonsági viszonyba hozni az említett nyelvekkel, nyelvcsaládokkal teljes
egészében tudománytalan, dilettáns kísérletezés. A sumer–magyar
rokonítást viszonylagosan nagyobb elterjedtsége, és a téveszme kia
gyalóinak, terjesztőinek és rajongóinak különleges fanatizmusa miatt
tárgyalom külön.
___________________________
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
6 of 26 8/7/2020, 1:49 PM



Jegyzetek
5.
Dolgozatomnak ez a fejezete már készen volt, amikor eljutott hozzám K.
Wiik „Suomalais-ugrilaista ääntämistä germaanisissa kielissä”
[Finnugor kiejtés a germán nyelvekben] című tanulmánya (1977/4:25-29).
A bevezetőben röviden összefoglalja az uráli (finn-ugor)népek elter
jedésére vonatkozó hipotézisét: az uráli népesség Kr.e. 6000 körül (1995
ös, 1996-os írásaiban Kr.e. 9000-8000 körül) egész Európa északi felét
lakta: az uráliak déli határa Közép-Németországon át Lengyelország déli
határa mentén haladt és Ukrajnáig, valamint a Fekete-tengerig nyúlt; a
kelet-nyugati kiterjedés Nyugat-Szibériától a Brit-szigetekig terjedt.
Amikor a földművelés a Balkánról Észak-Európa felé terjedt (Kr.e. 5500
körül), a finnugor vadászok (Észak-Németország, Dánia, Dél-Svédország,
és Észak-Lengyelország lakói) finnugor nyelvüket indoeurópaira cserélték.
Az indoeurópai alapnyelvet a finnugorok hibásan ejtve sajátították el. Az
általuk beszélt indoeurópai nyelvjárásokból lett később a germán, a balti
és a szláv alapnyelv. Ezt a felette gyenge lábakon álló hipotézist Wiik jelen
cikkében nyelvészeti érvekkel próbálja megtámogatni. A germán nyelvek
finnugoros vonásait svéd példákkal szemlélteti.
1. A svéd fader, ang. father, ném. Vater 'apa' az első szótagon hangsúlyos,
jóllehet a hangsúly a többi indoeurópai nyelvben a második szótagra esik.
A hangsúlyeltolódás finnugor hatásra történt.
2. A mai svéd hand 'kéz' és son 'vki fia' egy szótagos, korábbi két szótagos
alakokra mennek vissza (vö. gót handus, sunus). A germán nyelvekben a
hangsúlytalan szótag eltűnt, feltehetően a finnugor centralizált első szótagi
hangsúly hatására.
3. Miért van -d a svéd fader szóban (vö. lat. pater)? A hangsúly az első
szótagra került, de ez csak úgy volt lehetséges, hogy az erős p, t, k
gyengévé (zöngéssé) vált: b, d, g (Verner törvény).
4. Svéd öka 'nevel, emel' <*aug-, kvinna 'asszony' <gwen-. Mind a két esetben
k van, noha két különböző előzményre mennek vissza. Az indoeurópaiban
két k és két g volt. Ezeket a finnugorok csak egy k-val tudták visszaadni.
5. Svéd hundra '100': miért van az n előtt u, jóllehet az indueurópaiban itt
szonáns m volt: *kmtóm. A finnugorban nem volt ilyen mássalhangzó, s
így a finnugorok egy másodlagos u-t tettek a km közé.
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
7 of 26 8/7/2020, 1:49 PM



6. Svéd läpp 'ajak', tvĺ '2', knä 'térd': tehát p, t, k, jóllehet az indoeurópaiban
b, d, g van. Ok: a finnugorban nem volt b, d, g.
7. Svéd fara 'veszély', hundra '100': szókezdeten f és h van, az
indoeurópaiban p és k. Ugyanígy svéd tre '3' <*Ore <*trejes. Az
indoeurópaiak ezeket a szóeleji mássalhangzókat erősen (frikációval)
ejtették ki, így affrikáták keletkeztek: pf, to, kh. A finnugorok ezeket f, o, h
hangokkal helyettesítették.
8. Svéd hand: händer 'kéz', fot: fötter 'láb', tung: tyngre 'nehéz, súlyos'. Miért
van az umlaut? Erre két magyarázat kínálkozik: a) A finnugor
alapnyelvben magánhangzó-harmónia volt. A germán a-i, o-i, u-i a finn
ugoroknak nehézséget okozott, ezért a handir, fottir, tungri szavakat
handir, fottir, tungri hangalakban ejtették ki. b) Lehetséges, hogy a
finnugor jésített mássalhangzóknak is szerepe volt az umlaut létrejöttében.
9. Svéd jag 'én' <*ego (lat. ego). Miért van ja az e helyén? A jésített (lágy)
mássalhangzókon kívül a finnugorban lehettek kemény mássalhangzók is.
Sok nyelvben ilyenkor a kemény mássalhangzó előtt álló palatális ma
gánhangzó után u, a sarjadékhang fejlődik: eu, ea. Később az e-t i-nek,
majd j-nek ejtették, a sarjadékhangból pedig önálló magánhangzó lett: jag.
Ez a jelenség a finnugor lágy : kemény mássalhangzók oppozícióján
alapulhat.
10. Svéd broder 'fiútestvér, fivér' [o = u] <ieur. *bhrator (lat. frater). A
finnugorban nem volt hosszú a, hanem csak o, tehát hanghelyettesítés
történt.
11. Svéd natt 'éj' (<ieur. *nokt-). A finnugorban csupán ajakkerekítéses ĺ
(Wiiknél: a) volt, ezért nem tudták az a és o magánhangzókat
megkülönböztetni. Mind a kettőt ĺ (a) hangként appercipiálták, s ezzel a
magánhangzóval helyettesítették.
Nem óhajtok Wiik hangtörténeti következtetéseinek az elemzésébe
bocsátkozni. Ez elsősorban az indogermanisták és a germanisták feladata.
Ismereteim szerint ezekre a hangváltozásokra van indogermanisztikai
germanisztikai magyarázat. Úgy látom, hogy mind a 11 szabály
kontaktusok nélkül, belső fejlődésként is jól értelmezhető. A hang
súlyeltolódás és a hangsúlytalan szótag lekopása számos nyelvben
előfordul: hangsúlyeltolódás van a zürjénban (P, KP nyelvjárás), az
apokópa jól ismert a magyarban, a permi és az obi ugor nyelvekben (1., 2.
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
8 of 26 8/7/2020, 1:49 PM



szabály). A pf, to, kh affrikáták finnugor f, o, h hangokkal való he
lyettesítése nem világos számomra: ilyen hangok az uráli-finnugor
alapnyelvre nem tehetők fel. Mely korra gondol Wiik? (preuráli?) (7.
szabály). Az umlaut-jelenség avagy nyílásfok szerinti magánhangzó
harmónia (8. szabály) megnyugtató módon értelmezhető belső
fejlődésként. A jelenség a finnugor nyelvekben is ismeretes. Pl.: lapp N
bâllâ- 'fél(ige)' <*pele-, N a lle- 'él (ige) <*elä-; zürj. pol- 'fél' <*pele-, ol
'él' <*älä- <*elä, zürj. ud- 'enni, inni ad', votj. ud-, udi- ua. <*amta-.
6.
Megfigyelhető, hogy az elképzelt, kiszínezett dicső múltba menekülés
mindig akkor kerül előtérbe a magyar szellemi élet szubkulturális
régióiban, amikor a magyar nemzeti identitástudat veszélyben van.
Márpedig ma ilyen korban élünk. A jelenlegi szociálliberális társadalmi
rendszer nem kedvez a nemzeti kultúrának és a nemzeti tudományoknak.
A történelmi realitás, a halász-vadász és lovasnomád ősöktől való
származás egyesek számára deheroizáló történelemszemléletet jelent. Jó
szándékú dilettáns nyelvészkedőink és őstörténészeink tudatalatti
önvédelmi beállítottságukban téveszméikkel a hamis identitástudatot
szolgálják. Egynéhány jónevű régészünk is (Bakay Kornél, Makkay János
stb.) fogalomzavarban szenved: nyelvünk finnugor eredetét összekeverik a
magyar nép etnogenezisével. A magyar nép kialakulása több összetevőre
vezethető vissza (iráni, török, szláv stb.) Erről fentebb részletesen szóltam.
Említett és említetlenül hagyott régészeinket csak részben ment(het)i az,
hogy a rokon diszciplínák — elsősorban a nyelvészet — távol állnak
érdeklődési és ismereti körüktől. A Magyar Fórum 1997. április 24-i
számában Makkay János így nyilatkozik (az interjúkészítő Pósa Zoltán
volt): „Ezerre becsülöm a kollégákat, akik mereven, fenntartás nélkül
hisznek a magyar nép hivatalosan elfogadott származásának tör
ténetében, a finnugrista elmélet szélsőséges változatában, amely minden
mást kizár. Nos, van tizenötmillió magyar. Mondjuk, minden ezerből egy
hisz a kizárólagos finnugor származásunkban” (9. lap). A megfogalmazás
így egyoldalú és kissé naiv. A tudomány nem hit és népszavazás kérdése.
úgy vélem, nagyon szomorú eredményre jutnánk, ha a magyarság eredete
felől megkérdeznénk a hazai és a határokon túli magyarságot. Az elmúlt
évtizedekben a hatalom birtokosai mindent megtettek azért, hogy
népünkből kiirtsák az önazonosság-tudat csíráját is. A szóban forgó kérdés
a többséget nem érdekli, illetőleg nem tudna rá kielégítő feleletet adni.
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
9 of 26 8/7/2020, 1:49 PM



Sajnálatos, hogy az ellenzék színvonalas lapja, a Magyar Fórum 1996-ban,
a millecentenárium évében helyet adott egy sor téveszmének. Üdítőleg
hatott Vekerdi József tudományos összegzése az újság 1996. december
26-i számában. — Sajnovics Jánossal, a finnugor nyelvtudomány
megalapítójával kapcsolatban írja Vásáry István: „egy átlag magyar
nemes világképének integráns részét, a hun tudatot látta benne kikezdve.
Mint »gesunkenes Kulturgut« él itt-ott még ma is a magyar társadalom
szélesebb rétegeiben. Ez a kor nem ismerte még a nyelvrokonság és et
nikai rokonság közötti különbségtételt” (Magyar Tudomány 1980:370).
úgy látszik, a jelzett „gesunkenes Kulturgut” egyes mai régészek
világképébe is beletartozik.
Elgondolkozhatnánk azon, hogy a legkülönbözőbb és egymásnak
nemegyszer homlokegyenest ellentmondó nyelveredeztetési és őstörténeti
agyszülemények — noha bizonyos ellenzéki körök támogatását élvezik
voltaképpen a sok vonatkozásban nemzetellenes liberalizmus malmára
hajtják a vizet. Az etruszkokkal, szkítákkal (szittyákkal), hunokkal,
törökökkel, sumerokkal való rokonítás — hogy csupán a legdivatosabbakat
említsem (az űrből való származtatásnak egyelőre még kevés követője
lehet, l. Plessa Elek, 5.2. pont) — olyan tömény esztelenség, ami csak
zűrzavart kelthet a tájékozatlan vagy kevésbé tájékozott fejekben. Ez a
káosz viszont gyökértelenségérzést, identitásvesztést, nemzetietlenné
válást idézhet elő. Megszívlelendő ezzel kapcsolatban Nemeskürty István
1996-ban megjelent könyvének (Meddig vagyunk?) helyzetelemzése:
„...olyan, egyelőre kisebbség is erősödik és szerveződik, amely a jelen
miatti keserűségben turáni álmokat kerget. Eszményképük a pogány
magyar. Egész keresztény ezer évünket legszívesebben kihajítanák az
ablakon — miként a nemzetköziség hívei is, csak más előjellel — és
visszatérnének a rovásíráshoz és a sumér mitológiához. Nem
veszélytelen ez a csoportosulás sem. Már a két háború között is
működtek, sok bajt keverve, sok kárt okozva” (143−144).
5.2. Rokonítható-e a világ valamennyi nyelve a magyarral?
Vajon a magyar az az ősnyelv, amelyből a világ valamennyi
nyelve származik?
Zsirai Miklós: „Őstörténeti csodabogarak” (in: Ligeti Lajos [szerk.]: A
magyarság őstörténete. Budapest, 1943/1986:269) című klasszikus
munkájában számvetést végzett arra vonatkozóan, hogy a magyart a
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
10 of 26 8/7/2020, 1:49 PM



finnugor és az altaji nyelveken kívül mely nyelvekkel próbálták egyeztetni.
Lássuk ezt a teljesnek egyáltalán nem mondható listát: zsidó, egyiptomi,
sumer, etruszk, hettita, baszk, perzsa, pelazg, görög, kínai, szanszkrit,
angol, tibeti, tamil, korják, kamcsadál, jukagir, japán, ajnu, dravida,
maori, magar, csin, lepcsa, dafla, abor-miri, khasszi, mikir, muntada,
gondi, örmény, bodó, kocs, garo, kacsari, manipur, teluga, migal, brahui,
apka, manyók, szokpa, hórpa, szerpa, szunvár, garung, rodong, csuruszja,
kulungya, bahingya, lehorong, szangpang, dumi, bután, kamu, humi stb.
Rengeteg időbe kerülne és haszontalan időfecsérlés volna valamennyi
ostoba elmélettel külön-külön foglalkozni.
Zsirai idézett munkájában (266–289) néhány tipikus példán mutatja be a
nyelvrokonítási kísérleteket. Valamennyi régi nyelvegyeztetéssel nem fog
lalkozunk, ismerkedjünk meg csupán a legkirívóbbakkal.
Pröhle Vilmos a magyar–japán, ill. az uráli–japán rokonságot még
tudományos apparátussal próbálta igazolni. A Keleti Szemlében (1916/17)
közölte „Studien zur Vergleichung des Japanischen mit den uralischen
Sprachen” című tanulmányát. Hasonló hangtani jelenségeket vél
kimutatni, pl. a szó kezdetén csak egy mássalhangzó állhat, a
jövevényszavakban a mássalhangzó-torlódást feloldják: japán kurabu <
angol club. Mind az uráliban, mind a japánban megvan a
nyíltszótagúságra való törekvés. Ezek azonban tipológiai egyezések,
semmit sem bizonyítanak a nyelvrokonság mellett. Minden igyekezete
ellenére csak egy-két grammatikai egyezést fedez fel. A legszembeötlőbb a
‐na rag: japán asana 'reggel', yuna 'este', finn. ulkona 'kinn', m. télen. Ez
azonban merő véletlen lehet. Pröhle 90 szóegyeztetést állít fel az uráli és a
japán között. Pl.: ójapán pirumu > japán hirumu ~ m. fél (ige), finn
pelkää-; ójapán po 'kalász' > japán ho ~ m. fej, fő, vog. pänk, punk. A
hangalaki hasonlóság véletlenen alapul, Pröhle etimológiái a nyelvészeti
kritikát nem állják ki.7
Pap Ferencnek „A magyar–japán nyelvrokonság” című munkája majdnem
kizárólag szóegyezéseket tartalmaz. Ilyeneket: begy: mune, buzogány:
turugi, falu: mura, ősz: aki. Ezen egyeztetésekhez nem kell kommentár, a
szerzőt a szabályos hangmegfelelések egyáltalán nem érdeklik.
Podhorszky Lajos és Velics Antal kínai–magyar szóegyezésekkel bizonyítja
a két nyelv rokonságát: hiep: fej, tu: út. Velics nagy felfedezése a czé
'gyermek' utótaggal alakult főnevek: kin 'arany' + czé: kincs, tin 'csúcs,
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
11 of 26 8/7/2020, 1:49 PM



tető' + czé: tincs, ken 'kutya' + czé: kutya.
A görögösök vezéralakja Aczél József. Ő nem tagadja a finnugor rokon
ságot, „de ez elenyészően csekély igazi származásunkkal szemben, mert
mi elsősorban görögök vagyunk.” Görög–magyar etimológiái önmagukért
beszélnek: cipő: hüpo 'alatt', gatya: kata 'alá', suszter: kszuszter 'a csiszoló',
trampli: traphe-rosz 'kövér'.
Fehér István röplapokon hirdette, hogy felfedezte népünk és nyelvünk
angolszász voltát. Európa legrégibb germánjai, engwer-ek vagyunk.
Őseink az észak-amerikai őshazából Grönlandon és Skandinávián át
érkeztek a Kárpát-medencébe. A szóegyeztetés nem gyerekjáték, a
nehézségekkel csak a „komoly analitikai nyelvészet” tud megbirkózni. A fő
törvényszerűségek: 1. a hangtani laposodás kiterjedő és összehúzódó
formái, pl. angol lord: lófő, laborc, férj, úr; 2. névelő-amalgamálások, pl.
(the →): the; car: szekér, the; kine: tehén; 3. összetett szavak
megcsonkítása: cup of glass: kupa és kulacs.
Ez a fáradhatatlan nyelvhasonlítási láz a második világháború után folyta
tódott. Lássunk néhány jellemző példát:
Baráth Tibor: Tájékoztató az újabb magyar őstörténeti kutatásokról 1973.
A szerző szerint a magyar nép és nyelv Egyiptomból származik. Az alábbi
idézet ékes bizonysága a füzet tudományalatti színvonalának: „Európa
tájaira a keleti magyar nyelvű népek zöme nem Mezopotámiából, hanem a
közelebb eső egyiptomi kultúrkörből érkezett. Ezek a Régi Kelet nyugati
feléből kiinduló és Európába dél felől behatoló magyar néprészek alkották
a kontinens első állandó jelleggel letelepedett lakosságát, a magas kultúra
meghonosítóit, ők lettek Európa feltárói, az első hiteles európaiak. Hogy
Európa tisztán és kizárólag magyar nyelvű népek – régibb szóhasználattal
élve: finnugor népek – alkotása, ezt az elsőrendű világtörténeti felismerést
tőlünk függetlenül egy észt tudós is megtette.” Baráth itt Edgar Saks
emigráns észt íróra hivatkozik, aki „Studies in ur-European History”
címen egy sorozatot indított: Aestii 1961, Esto-Europa 1966 (a sorozatnak
ez a két kötete jelent meg). Teóriájának summája: Európa őslakói a
jégkorszaktól kezdve finnugorok voltak. A finnségi nyelvekkel rokon
nyelvet beszéltek a britek, piktek, ligurok is. Ezt az ősi finnugor népet és
kultúrát a behatoló kelta, germán görög, római, szláv népek magukba
olvasztották. Hasonló pánfinnugor nézetet képvisel Belitzky János is (Be
számoló egy készülő tanulmányról. Palócföld 1965:76–103). Belitzky úgy
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
12 of 26 8/7/2020, 1:49 PM



vélekedik, hogy Európa őslakói a jégkorszak végén finnugorok voltak, akik
Észak-Afrikából költöztek be az északra fekvő kontinensre. – Baráth Tibor
„A magyar népek őstörténete” című munkája három vaskos kötetben
jelent meg (Montréal 1968, 1973, 1974). Feltűnő, hogy magyar népekről
beszél, a magyar fajta bölcsőjét a világ legkülönbözőbb területeire helyezi:
1. Magas-Ázsia hegyvidéke, 2. az Aral-tó környéke, 3. az Indus völgye, 4. a
Kaukázus hegyvidéke, 5. Dél-Mezopotámia, 6. Délkelet-Afrika, 7.
Törökország és Görögország területe, 8. Közép-Amerika. A
fantazmagóriáktól hemzsegő könyvben arról olvashatunk, hogy a régi
Kelet (= Egyiptom) nyelve a magyar volt: „ők alkották meg csodálatos
géniuszukkal az emberiség első magas kultúráját” (I:7 kk.).
Mészáros Gyula kiváló csuvas nyelvi gyűjtéseivel tette ismertté nevét.
Szellemi egyensúlyvesztésének gyümölcse „A másfélezeresztendős
magyar nemzet” (New York, é. n.). Szerinte Európa benépesedése két
gócból indult el: a hosszúfejű fehér fajták Afrikából, a rövid fejűek (így az
ősmagyarok is) keletről jöttek. A Volga táján maradt magyarok egy része a
csuvasokba, más része a baskírokba olvadt be. Semmit sem próbál bi
zonyítani, de nem ragadtatja magát túl merész álmodozásokba.
Csicsáky Jenő „A magyar nemzetcsalád útja Távol-Nyugatról Távol
Keletig” (Sydney 1961) című könyvében nemzetünket egy elsüllyedt
földrész lakóitól eredezteti. Csicsáky mukájában egy bizonyos James
Churchward angol ezredes „Mu” című könyvében tett felfedezéseiből indul
ki. Idézzük a katasztrofális eseményt: „... a Csendes-óceánban egykor
létezett három halomból álló óriás földrész,... amely Kr. e. 11 542. év
május havának 13. napján az ottani éjjelen vulkanikus lángörvénytől
elárasztva az Óceán mélyére süllyedt...” Az elsüllyedt földrészt Mu-nak,
Anyának, Földanyának stb. hívták. Lakói, a magyák (= magyarok)
tanították meg a népeket nyelvre, írásra és emberi életre. A magyák egy
része Mu-ból Amerikába költözött; nyelvük feltűnően egyezik a magyarral.
A magyák többi ága a földkerekség többi részén szóródott szét.
Az etruszk-magyar rokonság híve Kur Géza (Etruszkok Magyarországon?
Ohio, Warren 1970; Az etruszk-magyar rokonság I–II. uo. 1966, 1968).
Kur eljárása az, hogy a magyar szavakat szótagokra bontja és azokat
egyezteti etruszk szavakkal. Pl.: etruszk ax ~ m. ah 'sóhajtás, óhajtás, vágy;
emelkedni, jobb sorsa kerülni'; etruszk mar ~ m. marad. Innen Akmár falu
eredeti jelentése: 'lakosainak a sóvárgása elmarad'.
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
13 of 26 8/7/2020, 1:49 PM



Etruszk-magyar rokonítással lepte meg olvasóit Siegmund Toth is: „Divine
Antiquities Volume 1. Decipherment of the Etruscan Language”
Washington 1976. A szerző az etruszk feliratoknak önkényesen magyar
olvasatot tulajdonít. A magyar szókincs etimológiai eredetéről nyilván
halvány sejtelme sincs. Egy-két jellemző példa: a kétségtelenül szláv
szavakat is (aknász, hála, szikra, máz) ősi etruszk-magyar szavaknak
tekinti. Ilyen „ősi” szó még a dézsma (Tothnál: megdézsmál) is: a TESz.
szerint a dézsma, dézma, dészma vándorszó, a dézsma változat talán olasz
eredetű; a vándorszó végső forrása a lat. decima.
Perie Alkorán – Kovács János: Fülöpszigeti nyelv = magyar nyelv.
Hückelshoven 1983. – Kovács János felfedezését a véletlennek köszönheti.
Fülöp-szigeteki származású visayan (= viszajan) nemzetiségű felesége
(Perie Alkorán) egy alkalommal gyaloglásuk közben így szól hozzá:
Baktass! Megkérdezte tőle, mit jelent ez a szó az ő nyelvén. A válasz
meghökkentő s egyúttal reveláló jelentőségű volt számára: mint magyarul,
lassabb járást jelent. Ez a meglátás indította el Kovács János kutatói
tevékenységét. A dilettáns nyelvészkedők szelíd fajtájából való. Nem
tekinti magát szakképzett nyelvésznek, ezért összeállított szójegyzéke
elbírálását, felülvizsgálatát szakavatott nyelvészek figyelmébe ajánlja.
Lássunk néhányat egyeztetései közül (az első szó visayan, a második
magyar): asawa = asszony; asay = száj, szól; asukal = cukor; banda =
csoport, banda; hibat = hiba; kalo = kalap; lantaw = látni; pinsa = pince;
tipik = tép, csíp stb., stb. Kovács a fentebb idézett Csicsáky Jenőre
hivatkozva a visayan népet a Csendes-óceánban elsüllyedt földrész, Mu
magya (= magyar) lakóival hozza kapcsolatba.
A második világháború után új rokonítási teória kerül előtérbe: a magyar
volt az emberiség ősnyelve. Földrészeket átfogó őstörténet és
nyelvrokonítás bontakozik ki, melynek előfutárai – akár tudtak egymásról,
akár nem – Baráth Tibor, Belitzky János és Csicsáky Jenő voltak. Ha a
magyar volt az emberi nem első nyelve, akkor a romantikus lelkületű ős
történészeink szerint – minden emberi nyelv és kultúra a magyarból
származik. A múlt századi történész és polihisztor Horvát István
(1784–1846) elmélete támadt új életre. Már ő azt tanította, hogy az első
emberpár a paradicsomban magyarul beszélt. Ádám neve is erre utal: Ad
ám ti. almát Évának. „Pözsög a Szentírás mindenféle régi magyar
nevektől” (pl. Mózes, Simon, Áron). Földrajzi nevek: Babilon = Bábolna,
Karthágó = Kardhágó, Stockholm = Istókhalma. Valamennyi, ebbe a típus
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
14 of 26 8/7/2020, 1:49 PM



ba sorolandó eredeztetési kísérletet felesleges volna ismertetni. Lássunk
azonban néhányat belőlük mutatóba!
Kemény Ferenc: Das Sprachenlernen der Völker. Bécs, 1975. A szerző
nem többet állít, mint azt, hogy az újkőkor földművelőinek a nyelve, az
eurázsiai ősnyelv magyar volt. Nem fogadja el azt, hogy a nyelvek
hangváltozások útján változnak. A nyelvtörténet során valóban
lehetségesek a hangváltozások, de ezek szerepe csekély, a beszélőszervek
alkatától függenek. Kemény abból indul ki, hogy a magyar nyelv
alapszókincsében vannak ikerszavak, amelyek a szeretkezés és a kielégülés
sóhajaiból, ritmikus kísérőhangjaiból keletkeztek. Ezekből lettek az
ősasszonyok párosodásra csalogató szavai. Ezekből a mai magyarban kettő
maradt meg: isi-piti, iti-piti. Azt az alaptételét, hogy a szavak hangteste
lényegében nem változik, több műkedvelő nyelvészünk is magáévá tette.
Ez nagyban megkönnyíti a szóhasonlítást és igazolja a véletlen összecsen
géseket. (Egyebek közt ezzel a „módszerrel” dolgozik Götz László sume
rológus is.)
Csőke Sándor: Három tanulmány. Eberstein, 1977. Idézzük sommás
végkövetkeztetését, amely jól szemlélteti felfogását: (63) „A magyar nyelv
magyar eredetű. A magyar nyelvet az idők végtelensége szülte... A
magyar nyelv szókincse – nem finnugor, de mongol-török eredetű sem...
A magyar szókincs: magyar eredetű. A magyar nyelv önmagából eredő
nyelv szerkezeti rendszerében is... Finnugor nyelvek nincsenek. Se
nyelvészeti, se történelmi adattal nem bizonyítható e nyelvek finnugor
eredete. E nyelvcsoport a nyelvészek és történészek kitalálása...”. Sapienti
sat.
A Hawaiiban élő Vámos Tóth László Bátor több füzetben azt igyekszik
bizonygatni, hogy Polinézia szigetvilágának, de az egész földkerekségnek a
földrajzi nevei nagyrészt magyarok, továbbá: „ezerszer is magyar a
legősibb nyelv.” Egyik kiadványában (Ős-Mu-Hawáj 1976) ezer magyar
földrajzi nevet tett közzé. A hangvételből következtetve Vámos Tóth
írásaiban a Csicsáky-Churchward elmélet átvételéről, „utóéletéről” lehet
szó (vö. László Gyula: Őstörténetünk. Budapest, 1981:117–118).
Ebbe a csoportba emigrációban élő (élt) magyar szerzők tartoznak.
Munkáik keletkezésének lelki indíttatása nyilvánvaló. Az emigrációs léttel
gyakran együtt járó szellemi magányosságból kitörendő, nemzetüktől föld
rajzilag távol, de lélekben nem elszakadva próbáltak annak dicső avagy
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
15 of 26 8/7/2020, 1:49 PM



dicsőbb múltat megálmodni, s álmukat másokkal is közölni. Nyelvészeti
képzettsége az itt tárgyaltak közül – tudomásom szerint – egynek sincs.
Persze érthető, hogy a körülvevő – olykor ellenséges világban – a talajt
vesztett emberek az illúziók világába menekülnek. Belső lelki késztetéstől
ösztönözve – szakmai ismeretek hiányában – önkontroll nélkül fogtak
munkához. Néhányan kiagyalt elméletüket minimális dilettáns irodalmi
apparátussal felszerelve készítették el. Mások hangyaszorgalommal
olvastak el minden hozzáférhető tudományos és tudományalatti
nyelvészeti, őstörténeti és régészeti munkát, és azt kritikátlanul építették
be rendszerükbe, pontosabban szólva: elképzelésükbe.
Az eddig tárgyalt romantikus nyelvészeti és őstörténeti elképzelések a
tudományos felfedezések, meglátások igényével léptek fel. Bizonyos tudo
mányalatti körökben a hetvenes években elterjedt Magyarországon egy
tan, amely nem igazol semmit, hanem a népmesék stílusában elmond egy
„ősi regét”. Ezt László Gyula (Őstörténetünk. Budapest, 1981:119–121)
alapján ismertetem: „Állítólag egy vogul sámánfi partizánként hozta
volna hazánkba ezt a tanítást, »ami titok alatt van«, tehát senki nem
látta a »vonatkozó okmányokat«, kivéve a szöveget közlő Paál Zoltán
ózdi kohászt, aki végeláthatatlan szövegeivel új, s újabb meglepetés elé
állítja az olvasókat.” (László Gyula: Őstörténetünk. Budapest, 1981:119).
László Gyulához csupán egy 165 lapos kusza szövegű töredék jutott el. A
kézirat címe: „Az ősmagyar = úz = nyelven írott ARVISURÁK = IGAZ
SZÓLÁSOK ősi regéi. Ahogy azokat SZALAVÁRÉ TURA, a Manysi-nép
utolsó sámánjának fia számunkra átmentette a második világháború
alatt, Paál Zoltán ózdi kohász útján”.
A kiagyalt romantikus történet érdektelen. Az Arvisurák alapján Pataky
László békéscsabai mérnök egy őstörténetet írt. A kéziratos munka címe: A
magyar nép kialakulása az Arvisurák tükrében (1977, kézirat). László
Gyula alapján közlöm egy részletét (kézirat 1. lap):
„Cserép József professzor az ókori görög és latin írók műveiből megálla
pította, hogy a magyar nép őshazája abban az időben, amikor az utolsó
jégkorszakot a jelenlegi meleg kezdte felváltani: a nagy világtengerek
valamelyikében elsüllyedt. A mostanában napvilágra került Arvisurák
ezt igazolják.
Mi azoknak az ivadékai vagyunk, akik ebből a világkatasztrófából meg
menekültek. Pontosabban: azoké, akik a Dél-Kaukázus vidékére kerültek.
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
16 of 26 8/7/2020, 1:49 PM



Ide érkezett az i. e. 51. évszázad derekán Magya fejedelem három fiával,
néhányszáz lovas kíséretében – hajón...” László Gyula joggal írja, maga a
cím is furcsa módon keletkezett: „akik elolvassák, nem tudják a
következőket: az iráni világképben a források eredete nem a földben,
hanem az égben van. Az Aveszta szerint a mennyei vizeket egy női
istenség őrzi Ardvisura-Anahita. Neve annyit jelent »Tiszta,
szennytelen«, Ahura-mazda bízta rá a vizek őrzését! Az Arvisura név íme
innen került a »vogul sámán«-hoz!” (László Gyula: Őstörténetünk.
Budapest, 1981:122). A mondottakhoz még hozzáfűzhetjük: aligha
valószínű, hogy Paál Zoltán kohász és Pataky László mérnök ne olvasta
volna Csicsáky— Churchward elméletét az elsüllyedt földrészről, Mu-ról és
lakóiról, a magyákról (= magyarokról). A hetvenes években – magam is ta
núsíthatom – az Arvisura-hívőknek valóságos tábora alakult
Magyarországon.
Délibábos nyelvészeink „megállapították”, hogy az emberiség ősnyelve a
magyar volt. Az emberi képzelet számára azonban nincs lehetetlen. Dús
fantáziájú „kutatóink” időközben arra a nagy felfedezésre jutottak, hogy az
emberi ősnyelv, a magyar az űrből érkezett a földre. Erről szól Plessa Elek
könyve: Pál-Ősü Elek űr-ős tudatása az emberi beszédről. „Az emberi
beszéd Isten gravitációs sugallatának a szólása.” New York 1985. Nehéz
volna a felette zavaros megfogalmazású és tartalmú „opus”
mondanivalóját röviden összefoglalni. Néhány kiválasztott idézet azonban
képet ad a szerző furcsa logikai (= logikátlan) asszociációkra épülő
elképzeléseiről:
(7): „A mi korunkról szól Ésaiás próféta:
»Kiáltó szó a pusztában:
Készítsétek a Kürios útját!«
A Biblia-fordítók szerint: Kürios = Isten. A magyar nyelv tanulsága
szerint: Kürios = Giri-ős = Gir-fajok Űr-őse, aki a világűr távoli helyéről
magyar fajokat hozott erre a földre.”
(9): „Űrhajósok járják a Nap gravitációs terét, de a kortárs nem tudja,
hogy távoli őseit Messiások űrhajókon hozták erre a földre.”
„...A kortárs nem tudja, hogy az Űr-ősök Istentől két kő táblát kapnak...”
„Annyit mégis tud, hogy Mózes magától Istentől vette át a kőtáblákat, de
azt már nem tudja, hogy a bibliai Mózes éppen a második Gir-Űr-Ős
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
17 of 26 8/7/2020, 1:49 PM



volt, aki a székely-magyar fajt hozta erre a földre.”
(31): „A latinnak nevezett nyelv szavai nagyobb részt egyenes olvasatú
magyar szavak, kisebb részben fordított olvasatú magyar szavak...”
(45): „A néma szülőkkel elzártan neveltetett gyerekeket a lélek megtanítja
beszélni, és mivel földünk jelenlegi világűri helyzetében legerősebben a
magyar nyelv ékei hallhatók, ezért a kísérleti gyerekek a magyar nyelv
valamilyen változatát fogják szólni.”
(116): „A kafir nyelv ... többszáz magyar szót használ, amire egy a ma
gyarázat: a kafirok is Isten ékezését szólják.” Három magyar szó a kafir
(= zulukaffer) miatyánkban: begobe = kenyér; magyarul bekapó (bekosz),
levfetség = ellenünk vétő; magyarul ellenünk vétség; bosuleg = gonosz;
magyarul bosszuló. Úgy vélem, a fenti idézetekhez nem kell kommentár.
Még annyit: Plessa Elek nevének elváltoztatása (Pál-Ősü Elek Úr-Ős)
nyilván arra utal, hogy szerzőnk az űrből érkezett magyar ősök kései
utódjának gondolja magát.
Plessa Elek másik könyve (A fajokat a Földre hozó Űr-ősök (Messiások).
New York 1986) is arról szól, hogy az első emberek magyar nyelven
beszéltek és az űrből érkeztek földünkre. Az űr-ősök Istentől kapott
bizonyságtáblákat hoztak magukkal.
Lássunk két idézetet (41:) „A Bizonyságtáblás Űr-ősök feladata a faj
áttelepítésével nem ér véget, mert az isteni rendelés szerint kötelesek az
új bolygón a faj élésterületét (hazáját) kijelölni és a határokat hatalmas
kőoszlopokkal megjelölni. Isten rendelése határozott és vitathatatlan,
miszerint egy fajnak hazát adni csak a Bizonyságtáblás Űr-ősöknek van
joga, úgyhogy nemsokára kitörölhetik a feneküket a Trianoni és
Moszkvai békeszerződéssel [sic!] annak sugalmazói, a jezsuiták.” A
trianoni és moszkvai békeszerződést minden magyar igazságtalannak
tartja, a szerző nyilvánvaló katolikusellenessége miatt hárítja a felelősséget
a jezsuiták nyakába. Ostoba feltételezés: a világ akkori urainak nem volt
szükségük a jezsuiták vagy más szerzetesrendek tanácsaira.
(91:) „Elek Űr-ős első térésekor a kárpáti magyar fajt hozta, űrhajója
Erdélyben, Gyulafehérvár térségében ért földet...” Úgy hiszem, a két
idézet bepillantást nyújt a könyv tartalmába és egyúttal utal a színvonalára
is.8, 9, 10
___________________________
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
18 of 26 8/7/2020, 1:49 PM



Jegyzetek
7.
Vannak kutatók, akik a japánt a koreaival együtt az altaji nyelvek közé
sorolják. De az altaji nyelvek — török, mongol, mandzsu-tunguz
egymáshoz való viszonya sem tisztázott. Ezek között a nyelvek között
kétségtelenül tipológiai egyezések vannak (agglutináló nyelvek), genetikai
rokonságuk hipotétikus. Kazár Lajos a japánt az altaji hipotézisből
kiszakítva állította rokoni viszonyba az uráli nyelvcsaláddal. Vö. Lajos
Kazár: Japanese-Uralic language comparison. Locating Japanese
origius with the Help of Samoyed, Finnisch, Hungarian etc.: An Attempt.
L. Kazár—Tsurusaki Books. Hamburg 1980; l. még UAJb.
48/1976:127-150, 52/1980:42-72, 53/1981:88-104, 61/1983: 27-42. Kazár
megpróbál az uráli nyelvek és a japán között grammatikai (morfológiai)
egyezéseket kimutatni, de az egybevetett elemek összefüggése mind
hangtani, mind funkcionális tekintetben felette kétes, egy közös uráli
japán alapnyelvi morfológiai rendszert nem sikerül rekonstruálnia.
Szóegyeztetései egytől egyig valószínűtlenek.
A hangtant és a jelentéstant teljesen önkényesen kezeli. Pl.: jap. waki,
ójap. waki 'side, flank' ~ zürj. bok, bek 'oldal' (a zürjén szó orosz eredetű);
jap. abiru, ójap. abu ~ amu 'vizet önt a testre' ~ m. fürdik: a japánban
protétikus magánhangzó volna, eltér a magánhangzó-rend, a jelentések
nagyon távoliak.
Kazár könyvéről Futaky István (FUM 18-19. 1994/95: 181-187) írt lesújtó,
de igazságos bírálatot. Főbb kifogásai: a) az uráli-finnugor alapnyelvre re
konstruálható két szótagos töveket önkényesen egyszótagosakra redukálja;
b) minden, ami a gyök előtt vagy után áll, később járulékelem; c) ha az
uráli és japán adatok valamelyes egymáshoz közelítése úgy kívánja, akkor
szóeleji mássalhangzó-torlódásokkal operál, ami uralisztikai tekintetben
ugyancsak képtelenség.
1997-ben jelent meg Kazár Lajos „Are Japanese and Hungarian Related?
Sind Japanisch und Ungarisch verwandt? A japán és a magyar nyelv
rokonok?” (Pécs) című három nyelvű könyve. A munka tulajdonképpen
képekkel illusztrált japán-uráli szóösszehasonlításokat tartalmaz. A
bevezetésből semmit sem tudunk meg a szerző etimológiai elveiről. Vajon
egyáltalán kidolgozta őket? A bevezetésben egyebek közt a következőkről
olvashatunk: 1) „...az uráli kutatóintézetek nem vizsgálták meg a japán
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
19 of 26 8/7/2020, 1:49 PM



nyelvet mint potenciális forrást...” De igen, a kérdéssel foglalkoztak, de
mint tarthatatlan nézetet elutasították, illetőleg a hipotetikus altaji
nyelvrokonság körébe utalták. 2) A szerzővel szemben állítjuk, hogy a
mássalhangzó-torlódások léte nem függ össze a finn-lapp fokváltakozással.
Miden uráli nyelv ismeri a szóbelseji mássalhangzó-kapcsolatokat, így
azok az uráli alapnyelvig vezethetők vissza (l. Collinder, Björn:
Comparative Grammar of the Uralic Languages. A Handbook of the
Uralic Languages, Part 3. Uppsala, 1960:147-148; UEW X-XI). 3) A tó és
a fa két szótagú tövekre vezethetők vissza (*tow, *puw: UEW 533, 418).
úgy látszik, Kazárnak nincs tudomása arról, hogy az uráli-finnugor
alapnyelvben csak a mutatószavak (→névmások) lehettek egytagúak a
fogalomszavak (névszók, igék) kéttagúak voltak. Ez nem dogma (mint
Kazár kijelenti, de nem cáfolja), hanem az uráli nyelvtudomány
legszilárdabb megállapításai közé tartozik. — Annak nem volna értelme,
hogy valamennyi képtelen etimológiáját megcáfoljuk. A japán~uráli
hangmegfeleltetéseiről nem nyilatkozik, de tekintettel van az ójapán
alakra. Nem árulja el, hogy mely forrásból vette őket. Szófejtéseinek fő
gyengéje az, hogy nem mondja meg, hogy a japán szavak jelentései közül
(olykor 3-6-9 jelentést is közöl) melyiket tekinti eredeti (kiinduló)
jelentésnek. Például: jap. am.e, am.a-, ójap. am.a 'ég, eső, istenség' ~ finn
jumala 'isten' stb. [*juma]; jap. at.a.e.ru, ójap. at.ap.u 'ad, közel helyez' ~
m. ad, finn. anta- [*amta-]; jap. de.ru, ide.r.u-, ójap. idu 'kijön, származik,
csírázik, kel, megjelenik, elmegy, történik' ~ finn itä- 'csírázik'; jap. ho,
ójap. po 'fej, kalász (a gabonán), csúcs (a hullámon), valaminek a hegye...'
~ finn. pää, m. fő, fej [<*päne]; jap. ob.i, ójap. eb.i, ep.i stb. 'öv,
derékszalag' m. öv [< *winä/wünä]. Kazár Lajos etimológiai egybevetései
nem képezhetik komoly nyelvészeti kutatás alapját, még távoli hangalaki
és jelentésbeli összecsengéseknek sem tekinthetők. A szögletes zárójelben
megadott rekonstrukciók világosan utalnak a japán és uráli adatok közötti
áthidalhatatlan hangalaki távolságra.
8.
1974-ben jelent meg Szabédi László könyve: A magyar nyelv őstörténete.
A finnugor és az indoeurópai nyelvek közös eredetének bizonyítékai.
Bukarest. A mű két évtizedes érlelés után 1958-ban készült el, s a költő
halála után 15 évvel változatlan formában került publikálásra. Szabédi
László költő, író és irodalomtörténész egyetemi tanár volt a Kolozsvári
Egyetemen. A szerző ismeretei széles körűek, érvelése logikus, imponálóan
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
20 of 26 8/7/2020, 1:49 PM



hatalmas anyaggal dolgozik, ez a műve mégis sikertelen. Hajdú Péter
(Őstörténeti perspektívák [Szabédi László, A magyar nyelv őstörténete c.
könyvéről]. Korunk 1976/1-2:135-138; Őstörténetünk perspektívái
[Szabédi László, A magyar nyelv őstörténete]. Tiszatáj 1976:76-79; Az
uráli nyelvészet alapkérdései. Budapest, 1981:186-190) mélyrehatóan
méltatta Szabédi László tudósi erényeit, s egyúttal alapos bírálatnak
vetette alá a zsákutcába vezető elméletet. Hadd idézzük Hajdú bevezető
szavait: „Emlékét s nevét tisztelet övezi mindenütt, ahol a magyar kultúra
értékeit számon tartják. Költői és irodalomtörténeti alkotásai kijelölték
számára a helyet a Parnasszuson. Mindez méltató szép szavakra
késztetné posztumusz könyve bírálóját, akinek először is a vállalkozás
emberfeletti voltára kell felhívnia a figyelmet: az indo-uráli problémát
nyelvészek hada próbálta dűlőre vinni, e kutatások egymásra épültek
ahogy ez a tudományban szokásos —, és az utóbbi évtizedekben már a
talány megfejtésének legvalószínűbb útjai is megmutatkoztak. Szabédi
gyökeresen szakít az eddigi tételekkel, és egy teljesen új magyarázó elvet
próbál következetesen érvényesíteni könyvében.
A teljesítmény iránti elismerés, a hírnév és a kegyelet nem lehet azonban
egyedüli értékmérő őstörténetének megmérettetésében. A mércét a
nyelvészeti kutatás nemzetközileg érvényes normái adják. Már most
megmondjuk: e mérlegelés eredménye sajnos a vállalkozás
sikertelenségét mutatja.”
Az alábbiakban Hajdú bírálata alapján röviden vázoljuk, hogy miért
elhibázott Szabédi finnugor-indoeurópai nyelvhasonlítása. Módszerére
jellemző, hogy „adatait addig gyúrja-alakítja, míg belőlük az elmélete
számára kedvező eredményt ki nem kényszeríti” (Őstörténeti
perspektívák [Szabédi László, A magyar nyelv őstörténete c. könyvéről].
Korunk 1976/1-2:136). Szabédi a finnugor és indoeurópai nyelvcsalád
rokonságát bizonyosra veszi. Szerinte a finnugor alapnyelv az indoeurópai
alapnyelvből vált ki, annak ugyanolyan egyenes folytatása, mint a germán,
a szláv és a román nyelvcsoportok. A finnugor nyelvek helyét közelebbről
úgy határozza meg, hogy azok az ún. őslatin (vagy: italióta-finnugor)
származékai. A szerző szerint az őslatin egység Kr. e. 18. században szűnt
meg, az italióták ekkor költöztek az Alpesek és a Fekete-tenger közötti
térségből a Pó síkságára; a Kelet-Európában maradt őslatinok nyelvjárása
a következő másfélezer év alatt fejlődött finnugor alapnyelvvé. Az eddigi
kutatások szerint a finnugor egység felbomlása Kr. e. 3000 körül mehetett
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
21 of 26 8/7/2020, 1:49 PM



végbe. Szabédi a szétválást sokkal későbbre teszi (a Kr. e. 18. századba),
ezáltal felborítja a finnugor és a magyar őstörténet kronológiáját. Pl. az
ugor egység megszűnését kénytelen a Kr. u. 9. századba tenni; ez viszont a
honfoglalás előtti török jövevényszavaink újraértelmezésére kényszeríti.
úgy véli, hogy egy részük magyar jövevényszó a törökben, más részek az
urál-altaji és indoeurópai nyelvrokonság bizonyítékai közé utalandó.
A nyelvtani rendszert vizsgálódásaiban elhanyagolja, ehelyett a
szókincsbeli egyezéseknek tulajdonít jelentőséget. Éppen ezért félezer
oldalon százszámra közli nyakatekert magyar-latin szóegyezéseit.
A nyelvtudomány szigorú szabályokkal, hangfejlődési tendenciákkal
dolgozó tudomány. Szabédi könyvében más módszertani gyakorlat
érvényesül: a magyar és a latin szó hangalaki különbségeit 5-6
közbeiktatott fejlődési formával próbálja áthidalni. Pl.: őslat. *entervallom
(>lat. intervallum) >fgr. *ntorwollu > *ntorwolj >*torwolj > *torwoj <
*tarwaj > m. taraj, taré. „A metódus lényege: föltett alakokkal elöl-hátul
addig koptatni az »őslatin« formát, míg egy magyar szó elő nem
állítható belőle” (Hajdú Péter (Őstörténeti perspektívák [Szabédi László,
A magyar nyelv őstörténete c. könyvéről]. Korunk 1976/1-2:137). Ily
módon a vi- kezdetű latin szavaknak a magyarban elég változatos
megfelelései lehetnek: őslat. *viconti (>lat. viginti) >fgr. *wkószi > m.
húsz; őslat. *victat (>lat. victum) > fgr. *jekhte >m. győz.
9.
Otto J. von Sadovszky „The Discovery of California. A Cal-Ugrian
Comparative Study” (Budapest 1996) című könyve arról szól, hogy a
kaliforniai penuti indián nyelvcsalád az ugor — de főleg az obi-ugor
nyelvekkel mutat közeli rokonságot. Feltevése szerint a penutiak ősei az
ugor egység felbomlása előtti időben — Kr.e. 500 előtt — költöztek át
nyugat-szibériai őshazájukból a Jeges-tengeren és a Bering-szoroson át a
Csendes-óceán észak-amerikai partja mentén mai kaliforniai hazájukba.
A tudományos szakirodalomban ez a rokonítási kísérlet Sadovszky előtt
ismeretlen volt. A penuti nyelveket a '2' számnév megnevezése alapján két
csoportba osztják: 1. pen-csoport: wintun, maidu; 2. uti-csoport: miwok
(mewa), costano, yokuts (W. Schmidt: Die Sprachfamilien und Spra
chenkreise der Erde. Hamburg 1926/1977; V.N. Jarceva: Lingvisticeskij
enciklopediceskij slovar. Moszkva 1990; H. Bußmann: Lexikon der
Sprachwissenschaft. Stuttgart 1990). A két csoport között lényeges
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
22 of 26 8/7/2020, 1:49 PM



strukturális és szókincsbeli különbségek vannak. Egyesek szerint a
flektáló, mások szerint az agglutináló típusba tartoznak.
Sadovszky „felfedezése” — mint alább erről szólni fogunk — teljesen
valószínűtlen hipotézis, de semmiképpen sem sorolható a dilettáns
nézetek közé. Teóriáját a történeti-összehasonlító módszer segítségével
próbálja bebizonyítani. Kutatási módszerével és következtetéseivel
szemben a következő kifogásokat emelhetjük:
1. Az összehasonlító vizsgálódás előtt be kellett volna mutatnia a főbb penuti
nyelvek (egy pen és egy uti csoportba tartozó nyelv) nyelvtani rendszereit
és az esetleg rekonstruálható őspenuti nyelvi rendszert. Enélkül a
nyelvhasonlítás céljából az egyes indián nyelvekből kiragadott morfológiai
elemek, szavak légüres térben mozognak. A leírásból bizonyára az derült
volna ki (a szakirodalomból leszűrt ismereteim alapján állítom), hogy a
penuti nyelveknek strukturális tekintetben semmi közük sem lehet az ugor
(obiugor) nyelvekhez.
2. A szerző azt állítja, hogy a penuti nyelvek bevonása a penuti nyelvcsaládba
nem befolyásolja lényegesen a finnugor nyelvek rekonstrukcióit, mivel az
ugor hangtörvények érvényesek a penuti nyelvekben is. Ez azt jelenti, hogy
az egymástól lényegesen eltérő penuti nyelvek korábbi állapotát az ugorból
(főként az obi ugorból) próbálja levezetni. Megalkotja tehát a hipotétikus
nyelvcsalád kalugor (= kaliforniai ugor, Cal-Ugrian) elnevezését.
3. A könyv tüzetes áttanulmányozása során az derül ki, hogy az ugor és a
penuti nyelvek oly távol állnak egymástól és oly mértékben eltérő
rendszerűek, hogy nehéz volna őket közös alapnyelvből levezetni.
4. Ha az ugor/obi-ugor nyelvek és a penuti indián nyelvek szorosabb
rokonságban állnának egymással, akkor a hangtan és az alaktan területén
a vélt egyezéseket ezekben a nyelvekben kellene keresni. Ezzel szemben
azt látjuk, hogy a szerző az egyes jelenségekhez a példáit a hasonlítási
szükségletnek megfelelően hol az ugor, hol a permi, mordvin, finn stb., hol
pedig a szamojéd nyelvekből közli.
5. Sadovszkynak nem sikerült bebizonyítania a penuti és az ugor nyelvek
rokonságát, a finnugor nyelvcsalád kalugor ágának feltételezése teljesen
valószínűtlen. A morfológiai elemek (esetragok, birtokos személyjelek,
időjelek, képzők stb.) nem vezethetők vissza közös előzményre, néhány
elem látszólagos egyezése véletlen hangalaki hasonlóságon alapul, nem áll
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
23 of 26 8/7/2020, 1:49 PM



össze egységes rendszerré. Pl.: birtokos személyjelek: miwok E/1. -t, /2.
-n, /3. -s (ezek nem mutatnak rokonságot az ugor elemekkel); igei
személyragok E/1. -m, /2. -s, /3. ?), T/1. -mŕs, /2. to s, /3. -p. Személyes
névmások: miwok káni 'én', mí 'te', ?i 'ő', móa-kko 'mi', mí-kko 'ti', ?í-kko
'ők'. A penuti nyelvek gazdag esetrendszeréből bőven lehet találni CV, C
struktúrájú véletlen párhuzamokat a finnugor esetragokhoz. Ilyen jellegű
és tudományos fajsúlyú egyezéseket a világ bármely két nyelvcsoportja
között lehet(ne) találni.
6. Etimológiai egyeztetései elsősorban a jelentésbeli távolságok miatt nem
meggyőzőek. A jelentésbeli eltéréseket a szerző nem tudja (nem akarja?)
megmagyarázni. Pl.: (141): vog. saj 'the place behind something, shadow,
protection' (~ osztj.) ~ penuti (maidu) caj 'different' (a vog-osztj. szó
zürjénből való átvétel); (144): vog. ja 'river' ~ maidu já 'to swim (fish), jó
'to move through water'; (149): vog. kas 'mood, happiness..., affair' ~
maidu kasi 'dance, ceremony' (a vogul szó zürjén jövevényszó); (151): kaw
'millstone, stone' ~ maida kaw 'ground, earth'; (164): vog. tej ~ te 'to eat...'
~ maidu tu 'flour (from seeds)'; (171): vog. apa 'cradle' ~ maidu ?ap ~ ?apá
~ háp 'to hoist, to lift, to carry on back...'
7. Az összetartozás bizonyságául felhozott ugor és penuti *k>x(>h)
hangváltozást ősinek tartani elhibázott. A szerző érzékel(tet)i a problémát,
amikor azt írja, hogy itt egy hosszú folyamatról van szó (i.m. 43, 261). A
való helyzet az, hogy a m. *k > x > h változás ősmagyar kori — a Kr. utáni
századokban megindult folyamat, kezdetét nem tudjuk pontosan
meghatározni —, az obiugor nyelvjárások többségében a *k > x a 18.
század után zárult le. Összegezve: Sadovszkynak a kalugor (ugor-penuti)
nyelvrokonság bizonyítására tett kísérlete tudományosan nincs
megalapozva, ennélfogva, elfogadhatatlan feltevés.
10.
Kiss Dénes „Ősnyelv-nyelvős?” (Lakitelek 1993) könyve a költői alakzat
(Kék ekék éke kék) ellenére is megtévesztő: az olvasó a cím alapján azt
gondolná, hogy a szerző nyelveredeztetéssel foglalkozik. Pedig nem! Az író
és költő Kiss Dénes nem tesz mást, mint művészi módon eljátszadozik a
nyelvvel. így ír „munkamódszeréről”: (14): „elbabrálgatunk a nyelv
játékos kínálatával.” „Nem tudományoskodni, hanem játszani akarunk,
babusgatjuk a nyelvet...” Nem foglalkozik a szavak tudományos eredetével
(etimológiájával), inkább a hangutánzó-hangfestő szavak alaki és
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
24 of 26 8/7/2020, 1:49 PM



jelentéstartalmi összefüggései érdeklik őt. íme: „a bábu alakú s egyben
bab alakú babát a bába bepólyálja, babázza, akár a bábbá váló pille. A
bab sajátos búb, de még a bibe is, de a bab bibis ujját is bepólyálja a
bába, miközben babusgatja... Hát ilyen aprólékos babramunka a
nyelvvel való közelebbi ismerkedés...” (A bab, bába, pólya szláv
jövevényszavak, l. TESz). Persze nyelvünk nem csak hangutánzó szavakból
áll, így Kiss Dénes szójátékaiban — ha ismeretszerzés szempontjából
komolyan vesszük — tévedések is vannak: (27): „az ember könnyezve
könnyebben viseli el a testi, de még inkább a lelki terhelést”; „egyáltalán
nem véletlen a könny és könnyű szavaink hasonlósága”. Nos, könny és
könnyű szavunk finnugor eredetű, de hangalaki hasonlóságuk merő
véletlenen alapul (l. MSzFE, TESz). Szép, költői leírást olvashatunk az
égtájakról (94−101). Játék a szavakkal, a jelentéstartalmakkal, gondolati
asszociációkkal (egy fajta kirakósdi játék); ám az, aki filológiai
komolysággal közelít a kérdéshez, elrontja a játékot. Azáltal, hogy a szerző
itt-ott tudományos elemzést csempész költői leírásába, mondanivalóját a
költészet egéből egy-egy pillanatra lehúzza a valóság poros talajára. Pl.: a
tulipán-nak semmi köze sincs a finn tuli 'tűz', tulinen 'tüzes', tulipunainen
'tűzpiros' szavakhoz. A tulipán vándorszó a magyarban és az európai
nyelvekben. Közvetlen forrása nem állapítható meg (TESz). Játéknak
elmegy, de nem szabad komolyan venni azt, hogy az Usszuri folyó neve a
finn suu 'száj, folyótorkolat' és suuri 'nagy' szavakkal függene össze.
de Saussure (Bevezetés az általános nyelvészetbe. Budapest, 1967:91−96)
meghatározása szerint a nyelvi jel két arcú pszichikai entitás:
fogalom+hangkép. A jel az egész jelölésére szolgál: a fogalmat jelöltnek, a
hangképet jelölőnek nevezzük. A jelölő és a jelölt kapcsolata önkényes. Az
önkényes nem azt jelenti, hogy a beszélő szabad választásától függ a kettő
köteléke, hanem csupán azt, hogy a kettő viszonya motiválatlan. Vagyis: a
jelölő és jelölt között semmiféle természetes kapcsolat nincs. „Minden
olyan kifejező eszköz, amelyet egy társadalom elfogadott, elvben egy
kollektív szokáson vagy — ami ugyanaz — konvención alapul” (de
Saussure: Bevezetés az általános nyelvészetbe. Budapest, 1967:94). A
'nővér' fogalmát semmiféle belső kapcsolat nem fűzi össze a nővér
hangsorral. A 'nővér' fogalmát nyelvenként más-más hangsorok jelölik:
német Schwester, angol sister, francia soeur stb. Vö. ugyanígy: 'asztal'
fogalom = m. asztal, angol table, német Tisch. Az onomatopoetikus
(hangutánzó és hangfestő) szavak esetében a jelölt (fogalom) és jelölő
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
25 of 26 8/7/2020, 1:49 PM



kapcsolata nem mindig önkényes. Ezek nem nagy számúak és bizonyos
zajoknak, megnyilvánulásoknak, cselekvéseknek többé-kevésbé meg
közelítő, szimbolikus utánzásai. Pl.: m. jaj! ~ francia aie!, német au!;
brummog ~ német brummen, murren; durran ~ német knallen, puffen.
Nyilvánvaló, hogyha Kiss Dénesnek könyve írásakor az itt mondottak,
továbbá a szavak etimológiai eredete — vagyis a tudomány józan valósága
(igazsága) — lebegett volna a szeme előtt, akkor korlátokat (tilalomfákat)
kellett volna fantáziája szárnyalása és csapongása elé felállítania, tehát
nem játszadozhatott volna el költőien a szavakkal. Kiss Dénes könyvét
élvezettel olvastam mint költői-írói alkotást, de egy percig sem gondoltam
arra, hogy tudományos célú művet olvasok. Költői mű, amely nyelvünk
kifejező készségét — fülbemászó szójátékversekkel megtűzdelve — szépen,
költőien mutatja be. Persze hiba volna, hogyha a nyelvészeti kérdésekben
kevésbé tájékozott olvasó Kiss Dénes könyvéből nyelvünk genetikai
eredetére vonatkozó gondolatokat szűrne le magának.
Rövidítések
FUM = Finnisch-Ugrische Mitteilungen
MSzFE = Lakó György [főszerk.] -- Rédei Károly [szerk. 1--3] K. Sal Éva
[szerk. 3]: A magyar szókészlet finnugor elemei 1-3. A. Jászó Anna:
Szómutató. Budapest 1967, 1971, 1978, 1981.
NF = Neue Folge
TESz = Benkő Loránd [főszerk.], Kiss Lajos--Papp László [szerk. 1-2.],
Kubínyi László--Papp László [szerk. 3.]: A magyar nyelv történeti-eti
mológiai szótára. Budapest 1967, 1970, 1976. S. Hámori Antónia--Zaicz
Gábor [szerk. 4]: Mutató 1984.
UEW = Rédei, Károly [Hrsg.] et. al.: Uralisches Etymologisches
Wörterbuch 1-2. Budapest 1988. 3. Register. Budapest 1991.
UAJb = Ural-Altaische Jahrbücher
Tudománytalan nyelvrokonítási kísérletek | about:reader?url=http://finnugor.elte.hu/index.php?q=nemtud
26 of 26 8/7/2020, 1:49 PM