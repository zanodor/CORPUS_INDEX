---
master_file: "[[@Misepdf]]"
---
# Index for A Mise.pdf

Lelki közösség az Úrral és a római katolikus mise
Bevezetés
Az Isten imádása az a közösség, amely igaz összhangot tükröz a Teremtő és a teremtett ember
között. A bűnbeesés előtt nem találunk korlátozásokat Isten és Ádám kapcsolatában. Isten beszélt
Ádámmal, eléje tárta feladatait, oktatta őt a környezetével kapcsolatos dolgokra1, és adott neki egy
hozzáillő társat.2 Ádámnak csak egy külső korlátozással kellett szembenéznie: „De a jó és gonosz
tudásának fájáról, arról ne egyél; mert amely napon eszel arról, bizony meghalsz.”3 A bűnbeesés
megrontotta Isten és Ádám kapcsolatát, Ádám bűnének köszönhetően.4
Az igazi istentisztelet bibliai mintája
Isten kezdeményezte a Teremtő-teremtmény kapcsolat helyreállítását, amelynek Ádám egyszeri
lázadása vetett véget. Isten kezdeményezése magában foglal egy negatív vonást is, rámutatva arra, ami
elfogadhatatlan, és egy pozitívat, egy ígéretet adva az embernek, amelyet majd kegyelemből hit által
teljesít. Az Isten és ember kapcsolata helyreállításának kezdeményezésekor, az Úr előbb a bűn kérdését
tisztázza, majd kiszabja a büntetést, megígéri a kapcsolat helyreállítását és végül elindít egy sor
eseményt, melynek következtében évezredekkel később beteljesedik az ígéret. A helyreállítás vagy
megmentés ígérete az 1Móz 3,15-ben található: „És ellenségeskedést szerzek közötted és az asszony
között, a te magod között, és az ő magva között: az neked fejedre tapos, te pedig annak sarkát
mardosod.” Ezután Isten elindítja azokat az eseményeket, amelyek végül Jézus Krisztus feltámadásakor
tökéletesen beteljesítik az Isten és teremtménye közötti kapcsolat helyreállításáról szóló ígéretet. Isten
első tette az ígéret után abból állt, hogy leölt egy állatot, amelyből ruhát készített Ádámnak és Évának:
„És csinála az Úr Isten Ádámnak és az ő feleségének bőr ruhákat, és felöltözteté őket.”5 Ilymódon Isten
mintát adott arra nézve, hogy miként valósítható meg a helyreállítás, mivel Isten ezen cselekedete
előrevetítette Jézus Krisztus véráldozatát. „És nem bakok és tulkok vére által, hanem az ő tulajdon vére
által ment be egyszer s mindenkorra a szentélybe, örök váltságot szerezve.”6
Magára vállalva a kezdeményezést, Isten rámutat arra, hogy az ember nem közeledhet hozzá
saját elgondolása szerint; Ádám a fügefalevelével, Kain gabona-áldozatával, valamint Nádáb és Abihu
1 1Móz 1,28-30
2 1Móz 2,21-22
3 1Móz 2,17
4 1Móz 3,6-8
5 1Móz 3,21
6 Zsid 9,12



az idegen tűzzel példát statuálnak. Isten szabja meg a mintát, amely szerint végrehajtja a megmentés
ígéretét. Természetesen a Szentírásban kidolgozza népe számára a megfelelő istentiszteletet. Mivel az
ember gondolatai gonoszak ifjúságától fogva (1Móz 6,5; 1Móz 8,21), Isten mindig kegyelmével, hit
által közelít az emberhez. Minden lépés esetében Ő az, aki kezdeményez.
Megigazulás: a hiteles istentisztelet alapja
Az Ó- valamint az Újszövetség során sosem létezhetett közösség Isten és ember között csupán
Isten sajátos követelményeihez való igazodás alapján. Ő a tökéletesen szent Isten, és akinek közössége
van Vele, annak szintén tökéletesnek kell lennie az Ő szemében úgy, hogy Isten saját tökéletességét
tulajdonítja neki. „Legyetek azért ti tökéletesek, miként a ti mennyei Atyátok tökéletes.”7 Isten sürgető
szava az, hogy Őt a „szentség ékességében” kell imádni: „Adjatok az Úr nevének dicsőséget, ...,
imádjátok az Urat a szentség ékességében.”8
Ezt a parancsot sosem lehet betölteni emberi szentséggel, mivel az emberi természet mindig
hiányos marad. Ez a fő oka annak, hogy az Ó- és az Újszövetség állandó témája arról szól, hogy Isten
elküldte az Ő tökéletes Fiát, Jézus Krisztust, Akinek igazságosságát tulajdonítja a hívőnek. Ezért
jelenthette ki Ézsaiás: „Csak az Úrban van, így szólnak felőlem, minden igazság és erő ...9 és „...az
igazság palástjával vett engemet körül.”10
Az ószövetségi szentek Isten saját igazságosságát dicsérték, mivel üdvösségüket és erejüket
ennek köszönhették. „Szájam beszéli a te igazságodat, minden nap a te szabadításodat ... Az Úr
Istennek nagy tetteivel járok; csak a te igazságodról emlékezem!”11 „A szentség ékességét”, amellyel a
hívő Istenhez közelít, Jeremiás foglalja össze: „és ez lesz az ő neve, amellyel nevezik őt: Az Úr a mi
igazságunk.”12 A kapcsolat alapja, amelyen keresztül a hívő a teljesen szent Istennel kommunikálhat, és
amelyet megértettek és alkalmaztak a törvény és a próféták idején is, az Újszövetség korában lett
nyilvánvalóvá. „Most pedig törvény nélkül jelent meg az Istennek igazsága, a melyről tanúbizonyságot
tesznek a törvény és a próféták; Istennek igazsága pedig a Jézus Krisztusban való hit által mindazokhoz
és mindazoknak, akik hisznek. Mert nincs különbség ...megigazulván ingyen az ő kegyelméből a
Krisztus Jézusban való váltság által.”13 Miközben az úrvacsora témája is nagyon fontos, mégis
másodrendű marad és csupán következménye a kegyelemből, hit általi üdvösségnek.
7 Mt 5,48
8 1Kor 16,29
9 Ézs 45,24
10 Ézs 61,10
11 Zsolt 71,15-17
12 Jer 23,6
13 Róm 3,21-24



Amint egy személy megállhat a tökéletesen szent Isten előtt, mert elfogadást nyer ama Szerelmes
által14, felöltözve Krisztus igazságosságába, attól kezdve rendelkezik az Istennel való közösség
alapjával. A megszentelődés során, mikor az Úr a hívőnek szívébe írja törvényét, az arra törekszik,
hogy szent legyen, ahogyan Isten is az. Ő lesz az Istenük, ők pedig népe, abban a kiváltságban
részesülve, hogy Őt Abbának, azaz Atyának nevezhetik. Először a kegyelem evangéliuma, utána az ő
befogadásuk ama Szerelmesben, ezek határozzák meg az új szövetség lényegét, amely nem más, mint
közösség az Atyával, a Fiú által a Szentlélekben.
Valóságos szeretetteljes kapcsolat
Előre megmondatott, hogy az új szövetségben ilyen közösség fog megvalósulni: „Hanem ez lesz
a szövetség, amelyet e napok után az Izráel házával kötök, azt mondja az Úr: Törvényemet az ő
belsejükbe helyezem, és az ő szívökbe írom be, és Istenökké leszek, ők pedig népemmé lesznek. És nem
tanítja többé senki az ő felebarátját, és senki az ő atyjafiát, mondván: Ismerjétek meg az Urat, mert ők
mindnyájan megismernek engem, kicsinytől fogva nagyig, azt mondja az Úr ...”15 Az ilyen közösség
lényeges jellemzője az új szövetségnek. Az Úr Jézus Krisztus ennek az örökségnek a közbenjárója,
amint meg van írva: „És ezért új szövetségnek a közbenjárója ő, hogy meghalván az első szövetségbeli
bűnök váltságáért, a hivatottak elnyerjék az örökkévaló örökségnek ígéretét.”16 Az örökség az Atya és a
Fiú egész közelről történő megismeréséből áll. „Az pedig az örök élet, hogy megismerjenek téged, az
egyedül igaz Istent, és akit elküldtél, a Jézus Krisztust.”17
Amint Mózes a régi szövetségben kijelentette: „Ez azon szövetség vére, amelyet Isten
számotokra rendelt,”18, hasonlóképpen az Úr Jézus Krisztus is hirdette: „E pohár amaz új testamentom
az én vérem által; ezt cselekedjétek, valamennyiszer isszátok az én emlékezetemre.”19 Krisztus parancsa
az úrvacsora szereztetésekor nem csak „’felidézés’, hanem szeretetteljes emlékezés Jézus
személyére”.20 Az „emlékezés” szó gyökere magában foglalja az Úrral való közösség gondolatát is.
Pál apostol hangsúlyt fektet az Úrral való együttlétre az úrvacsorában az 1Kor 10,16-ban
kijelentve, hogy: „A hálaadásnak pohara, amelyet megáldunk, nem a Krisztus vérével való
közösségünk-é? A kenyér, amelyet megszegünk, nem a Krisztus testével való közösségünk-é?” Az Úr
asztalának lényegi identitása nem lehet szó szerint az Úr testi jelenléte, a már csak szentírási
14 Ef 1,6
15 Jer 31,33-34
16 Zsid 9,15
17 Jn 17,3
18 Zsid 9,20
19 1Kor 11,25



beszámolók által nyújtott okoknál fogva sem, amelyeket lentebb megvizsgálunk. A hirdetett egység az
Istennek népével való lelki közösségre vonatkozik, amelyet az Úr asztalánál ünnepelünk. Az új
Jeruzsálemben szemtől-szembe valósul meg ez a közösség, amint ezt az 1Jn 3,2 bemutatja nekünk:
„Szeretteim, most Isten gyermekei vagyunk, és még nem lett nyilvánvalóvá, hogy mivé leszünk. De
tudjuk, hogy ha nyilványvalóvá lesz, hasonlókká leszünk Ő hozzá; mert meg fogjuk őt látni, amint van.”
De most az új szövetségben, az Úrral való együttlét valóságát jelek által ünnepeljük, nem színről
színre. „E pohár amaz új szövetség az én véremben, mely ti érettetek kiontatik.”21 Az új szövetség
megtartása bensőséges közösséget jelent Vele.
Az Úr lelki jelenlétébe vetett bizalom alapja
Mivel az Úr szavának igazsága szerint, azt akarja, hogy a hívőknek teljes bizonyossága legyen
arról, amit Ő cselekedett és mondott, esküvel hitelesítette és erősítette meg munkáját, hogy teljes
bizonyosságot és vigasztalást nyerjenek.22 „E pohár amaz új szövetség az én véremben, mely ti érettetek
kiontatik.”23 Ez maga Krisztus jogi kijelentése a hívők részére arról, hogy Hozzá tartoznak. Ahogyan a
hétköznapi életben (például házassági fogadalomtétel, tulajdonjogot igazoló okmányok ház- és
autóvásárlás esetében, stb.), itt is szigorú jogi bizonyítékokat találunk a hívőkhöz tartozó dolgok
tulajdonbavételéről. Amit a Szentírás az Ószövetségben megjövendölt, az az Újszövetségben teljesedett
be. A hívők Krisztusban részesülnek az Ő vére és teste által. Az új szövetség hivatalos jogi kijelentése
adott számukra, amin keresztül Krisztus abszolút ígéretét és bizonyosságát birtokolhatjuk.
Ebben az újszövetségi sákrámentumban a hívők Krisztus minden áldásával rendelkeznek,
amelyet vére által igazolt nekik. Amint az Ő szavai kijelentik az 1Kor 11-ben: „Hasonlatosképpen a
pohárt is vette, minekutána vacsorált volna, ezt mondván: e pohár amaz új testamentom az én vérem
által; ezt cselekedjétek, valamennnyiszer isszátok az én emlékezetemre. Mert valamennyiszer eszitek e
kenyeret és isszátok e pohárt, az Úrnak halálát hirdessétek, amíg eljövend.”24 A cél világos, ti.
rámutatni Krisztus halálára, ezt hirdetni és közzé tenni. Nem csak Krisztusra való emlékezésről van szó
– arról amit tett és szenvedett – hanem arról is, hogy a hívők Krisztusban részesülnek dicsőségesen,
amikor nekik ajándékozza magát. Nekik pedig ki kell jelenteniük, hogy Isten Fiának halála számukra
életet jelent, vigasztalásuknak és reménységüknek oka. Rámutatnak halálára és elmerülnek ennek
20 W. E. Vine, An Expository Dictionary of New Testament Words (Old Tappan, NJ: Fleming H. Revell Co., 1940) #1, anamnesis, 274-275. o.
21 Lk 22,20
22 „Miért is az Isten, kiválóbban megakarván mutatni az ígéret örökseinek az ő végzése változhatatlan voltát, esküvéssel lépett közbe.” (Zsid 6,17)
23 Lk 22,20
24 1Kor 11,25-26



gyümölcseiben az Atya-Isten előtt. Az új szövetség arról szól, hogy Ő az Istenük és ők az Ő népe, az Ő
határozatai jelentik nekik értelmük, szívük gyönyörűségét és megelégedését – egyszóval, isteni
közösséget Vele. „Mert ez az a szövetség, melyet kötök az Izráel házával, ama napok multán, mond az
Úr: Adom az én törvényemet az ő elméjökbe, és az ő szívökbe írom azokat, és leszek nekik Istenők és ők
lesznek nekem népem.”25
Lelki közösségre tanítás ellenpélda segítségével
Az 1Kor 10-ben Pál apostol az ördögökkel való kapcsolattartás közismerten okkult praktikáira
utalva, egy éles kontrasztot felhasználva tanít az Úrral való közösségről. Ennek az erőteljes tanításnak
célja: száműzni a bálványokkal való közösség tűrhetetlen szentségtörését. Az ilyen kapcsolattartás
valóságos, kifejezetten veszélyes és tiltott. „Nem akarom pedig, hogy ti az ördögökkel legyetek
közösségben.”26 A különbözőség világosan látható a következő parancsban: „Nem ihatjátok az Úr
poharát és az ördögök poharát; nem lehettek az Úr asztalának és az ördögök asztalának részesei.”27
Nagyon lényeges látni, hogy az apostol kiemelten kezeli a Krisztus és a hívő közötti lelki egység,
valódi közösségtudatát. Pál nem egyszerűen a megemlékezést hangsúlyozza, hiszen akkor a kontraszt
értelmét vesztené. A közvetlen kontraszt az ördögökkel, illetve az Úrral való lelki közösség között van.
Tehát ebből a szakaszból azt a következtetést szűrhetjük le, hogy az úrvacsora során „Krisztus vérével
való közösségünk”28 egy valóságos együttlét a hívők és az Úr között. Krisztus a következőképpen
fejezte ki vágyódását, amikor ezt a vacsorát szerezte: „Kívánva kívántam a húsvéti bárányt megenni
veletek ... E pohár amaz új szövetség az én véremben, mely ti érettetek kiontatik.”29 Hasonlóképpen a
hívőnek is kívánván kívánva kell elfogyasztania a vacsorát Jézussal. Ez a Vele való közösség képezi az
új szövetség lényegét. Ez szó szerint az új szövetség az Ő vérében. A helyes és hamis istentisztelet
kontextusában az Úr azokról beszél, akikre majd rátekint: „Hanem erre tekintek én, aki szegény és
megtörött lelkű, és aki beszédemet rettegi.”30 Aki valóban méltóképpen szeretné tisztelni Őt, annak
szomjaznia kell az Úr asztalával való közösségre. Amikor ezt megteszi, kegyelme folytán még
mélyebben ráébred az Úr szavainak jelentőségére: „Boldogok, akik éhezik és szomjúhozzák az
igazságot: mert ők megelégíttetnek.”31
25 Zsid 8,10
26 1Kor 10,20
27 1Kor 10,21
28 1Kor 10,16
29 Lk 22,15; Lk 22,20
30 Ézs 66,2
31 Mt 5,6



Az igaz istentisztelet korlátozásai
A törvény summája a Tízparancsolat, melyből az első kettő kimondottan az istentisztelettel
foglalkozik. Az Istennel való folytatólagos közösség magában foglalja az általa emelt korlátokat is az
istentiszteletre vonatkozóan. A Tízparancsolat első parancsolatában a legfontosabb, hogy Isten magát
nevezi meg a hiteles istentisztelet egyetlen tárgyának. Ez nagyon lényeges, mivel kizárja minden
lénynek és tárgynak a vallásos imádatát, amely nem Isten, valamint a babonákat is. „Én, az Úr vagyok
a te Istened...Ne legyenek néked idegen isteneid én előttem.”32
A második parancsolat szintén nagy fontossággal bír, mivel megtiltja azokat a gyakorlatokat,
amelyek során nem hit által imádják az Istent. Az első parancsolat kizárja a valódi Istennel való
közösségből a faragott képek készítését róla és az előttük történő leborulást. Ez magában foglalja az
Isten hasonmásainak és ezek művészi módon történő ábrázolásainak készítését és az előttük történő
leborulást. Így ez tiltja a szellemi világgal való kapcsolattartást. Ez tartalmazza az összes anyagi
dologra való tekintést (és azokat a szertartásokat, amelyek által ezek megközelíthetők is). Ezek azt
sugallják, hogy képesek volnának Isten jótetszését (vagy rosszalását) közvetíteni, és fordítva, tiltja az
összes anyagi dologra és szertartásra való tekintést mint olyan eszközök, amelyek dicséretet és
tiszteletet hozhatnak Istennek.33
A hívők istentisztelete olyan, mint egy lelki ház, amelyben lelki áldozatokat mutatnak be
Istennek. Ezek csupán Jézus Krisztus személye által lehetnek kedvesek: „Ti magatok is mint élő kövek
épüljetek fel leki házzá, szent papsággá, hogy lelki áldozatokkal áldozzatok, amelyek kedvesek Istennek
a Jézus Krisztus által.”34 Lényegében így éltek a hívők: „És foglalatosok valának az apostolok
tudományában és a közösségben, a kenyérnek megtörésében és a könyörgésekben.” (ApCsel 2,42) Az
evangélium mindig a megtérésről és hitről szóló lelki üzenet volt, ahogyan a közösség a kenyér
megtöréséből és imádkozásból állt. A téma az Atyával való közösségről szólt a Szentlélek által, mivel a
hívő befogadást nyert Krisztusban. Sehol nem találunk arra való utalást, hogy anyagi jegyekben való
bizalom életet közvetítene. A hangsúly mindig a Krisztusban levő áldásokra esik, amelyek a
mennyekben vannak: „Áldott legyen az Isten, és a mi Urunknak, Jézus Krisztusnak Atyja, aki megáldott
minket minden lelki áldással a mennyekben, a Krisztusban.”35
32 2Móz 20,2-3
33 Még az Ószövetségben is Isten imádása hit által történt, Benne vetett bizalommal, Benne reménykedve és az Ő igazságosságában. A ceremoniális törvény csupán egy jel volt, hogy emlékeztesse a hívőket az ígéretre, a páska pedig csak emlékezés volt és árnyéka annak, ami eljövendő volt Krisztusban. Mindezen szertartások közepette Istent imádták és nem a kellékeket. „Az Úr az én kősziklám, váram és szabadítóm; az én Istenem, az én kősziklám, Őbenne bízom: az én pajzsom, idvességem szarva, menedékem.” (Zsolt 18,2)
34 1Pt 2,5



Az egyetlen és csupán egyszer bemutatott áldozat
Krisztus áldozata jelezte az Ószövetség papi rendszerének beteljesedését és egyben végét:
„nincs többé bűnért való áldozat.”36 A kereszten történt papi feláldozása után, Krisztus „bűneinktől
megtisztítván, üle a Felségnek jobbjára a magasságban.”37 A Szentlélek világosan tanítja, hogy
Krisztus áldozata egy volt, az Ószövetség megannyi áldozatával szemben. „Ő azonban, egy áldozattal
áldozván a bűnökért, mindörökre üle az Istennek jobbjára.”38 „Mert egyetlenegy áldozatával örökre
tökéletesekké tette a megszentelteket.”39
Krisztus áldozatának sajátos egyedisége abban a tényben rejlik, hogy azt egyetlen egyszer
kellett bemutatni. Az „egyetlenegy” fogalma annyira fontos, hogy a Szentlélek hétszer is kijelenti ezt az
Újszövetség során. Krisztus áldozatának tökéletessége szemben áll az Ószövetség naponta ismétlődő
áldozataival. A Krisztus áldozatának kiválóságáról szóló igazságot az „egyetlenegy” szó emeli ki.
Például Pál apostol a következőt tanítja: „Mert hogy meghalt, a bűnnek halt meg egyszer; hogy pedig
él, az Istennek él.”40 Péter apostol hasonlóképpen kijelenti: „Mert Krisztus is szenvedett egyszer a
bűnökért, mint igaz a nem igazakért, hogy minket Istenhez vezéreljen; megölettetvén ugyan test szerint,
de megeleveníttetvén lélek szerint.”41 Ugyanazt az igazságot tárja elénk a Zsidókhoz írt levél ötször is, a
következő konklúzióval: „Azonképpen Krisztus is egyszer megáldoztatván sokak bűneinek eltörlése
végett, másodszor bűn nélkül jelen meg azoknak, akik őt várják idvességükre.”42
Az egyetlen önfeláldozó pap
A déli napfénynél is világosabb az az ellentét, amelyet a Szentlélek mutat be, Krisztus papságát
szembehelyezve az Ószövetség papságával. A lévita papság mulandó volt és ebből kifolyólag, utódokra
volt szüksége. Krisztus örök pap és papsága nem ruházható át senkire, nincs szüksége utódokra. „És
amazok jóllehet többen lettek papokká, mert a halál miatt meg nem maradhattak: de ennek, minthogy
örökké megmarad, változhatatlan43 a papsága.”44 A legfontosabb az a tény, hogy Krisztus Jézus, Aki
nem rendelkezik értékesebbel, mint saját magával, önmagát áldozta fel. Őt idézve: „Azért szeret engem
35 Ef 1,3
36 Zsid 10,18
37 Zsid 1,3
38 Zsid 10,12
39 Zsid 10,14
40 Róm 6,10
41 1Pt 3,18
42 Zsid 9,28
43 Aparabatos (görög) jelentése: átruházhatatlan, ami nem megy át másokra. Az Újszövetségben nem említenek áldozatot bemutató papokat, csak véneket és pásztorokat. Jézus Krisztusban minden hívő ember része Krisztus királyi papságának, ami a lelki dicséretet illeti, de senki nem osztozhat áldozati papságában.
44 Zsid 7,23-24



az Atya, mert én leteszem az én életemet, hogy újra felvegyem azt. Senki sem veszi azt el én tőlem,
hanem én teszem le azt én magamtól. Van hatalmam ismét felvenni azt. Ezt a prancsolatot vettem az én
Atyámtól.”45 Egyedül Ő rendelkezett az önfeláldozás abszolút egyedi képességével. Amint a Szentlélek
tanítja: „Mert ilyen főpap illet vala minket, szent, ártatlan, szeplőtelen, a bűnösöktől elválasztott, és aki
az egeknél magasságosabb lőn.”46
Az Úr Jézus az Újszövetség egyetlen áldozatra illetékes papja. Ő egyetlen áldozat
bemutatásával bevégezte a mi megváltásunk munkáját. A Szentírás ismételten hangoztatja ezt az
igazságot. Ennek lényege az Úrnak a kereszten elhangzott nyilatkozatában található: „Tetelestai.”
„Elvégeztetett.”47
Az Istennel való közösség ezen szentírási igazságának itt bemutatott összefoglalója arról szól,
hogy egyedül Ő kezdeményezheti az ilyen istentisztelet mintáját. Az igaz istentisztelet egyetlen alapját
az Ő saját igazságossága képezi, amelyet a hívőnek tulajdonít kegyelemből hit által. Korlátozásait a
lehető legkomolyabban kell kezelni, hogy az Ő imádása maradjon meg igazinak és lelkinek, mivel Ő
Lélek. A legnagyobb vígasz csodája, amellyel a hívők rendelkeznek az igaz istentiszteletben az, hogy
Jézus Krisztust bírják, az Urat és Mestert, akiben elfogadást nyertek, mert Közbenjárójukká lett. Ő a
hívők Főpapja: „Fődolog pedig azokra nézve, amiket mondunk, az, hogy olyan főpapunk van, aki a
mennyei Felség királyi székének jobbjára üle.”48 Ez az Isten jelenléte, amelynek a hívők már a jelenben
örülhetnek, és amelynek beteljesedésére várnak a mennyei dicsőségben, az Úr szavait idézve: „Ha
valaki szeret engem, megtartja az én beszédemet: és az én Atyám szereti azt, és ahhoz megyünk, és
annál lakozunk.”49
A Római Katolikus Egyház hamis istentisztelete
Mivel a valódi igazságosság és annak gyümölcsei nem születhetnek hamis evangélium által, az
eszközök, a szent Istennek egy hamis evangélium által történő tiszteletére, szintén csak azok lehetnek,
amelyeket maga az ember eszelt ki.50 Ezek az eszközök a külső szertartások és a vallásos kellékek
formáját öltik magukra és így a második parancsolat hatálya alá esnek. A Római Katolikus Egyház
úrvacsoráról szóló tanításának egyszerű áttekintése azt mutatja, hogy a RKE nem kivétel ez alól. Mivel
a RKE egy hamis evangéliumot hirdet, arra kényszerül, hogy találjon egy módot saját igazságossága
45 Jn 10,17-18
46 Zsid 7,26
47 Jn 19,30
48 Zsid 8,1
49 Jn 14,23
50 Bibliai példák magukban foglalják Kaint, aki hamis áldozatot mutatott be, Izráel fiait, akik az aranyborjú révén akarták a szent Istent imádni, valamint Nádábot és Abihut, akik idegen tüzet vittek az oltárra.



gyümölcsének bemutatására.51 Róma egyháza hivatalosan állítja, hogy szertartásában a mise képezi az
emberek által gyakorolt istentisztelet csúcspontját, amelyet Krisztusnak és rajta keresztül, az Atyának
bemutatnak. Azt állítja, hogy a mise saját életének forrása és csúcspontja. A Golgotai áldozat, véli a
RKE, az ő ellenőrzése alatt áll, mivel saját szertartását, a misét, az Úr Jézus Krisztus áldozatával
azonos áldozatnak tartja.
A bibliai Krisztussal szemben, Aki ma a királyok uralkodó Királya és az uraknak Ura, Aki az
Atya-Isten jobb kezénél ül, Róma következetesen egy haldokló Krisztust ábrázol, „a szent áldozatot”. A
misét helyezve az általa gyakorolt istentisztelet középpontjába, amelyet minden hithű katolikusnak
látogatnia kell, a halálos bűn büntetésének terhe alatt, Róma úgy tanítja és ábrázolja hamis
evangéliumát, hogy hívei fel kell hogy áldozzák önmagukat a haldokló Krisztussal együtt, a Biblia
szent Istenének. Azt tanítja, hogy a kerek, fehér ostya, azaz az eucharisztia, a testi Krisztust tartalmazza
lelkével és istenségével együtt. Ennek az ostyának egyedül a szent Istennek kijáró tiszteletben kell
részesülnie.
Azon állítás, miszerint Krisztus feláldoztatik a misében
A II. Vatikáni Zsinat dokumentumai ezt tanítják: „Mivel a mise áldozatában a mi Urunk
feláldoztatik,52 amikor ’elkezd jelen lenni sákrámentálisan mind a hívek lelki eledele a kenyér és bor
ábrázatában’. Evégből Krisztus ezt az áldozatot az [Római Katolikus] Egyházra bízta, hogy a hívek
részesüljenek bennek, úgy lelkileg, hit és szeretet által, mint sákrámentálisan, a szent kommúnióban
való részvétel által. Az úrvacsorában való részvétel mindig közösséget jelent Krisztussal, aki
áldozatként mutatja be önmagát érettünk az Atya előtt.”53
A jelenkor RK Egyháza, amely hivatalosan ratifikálta a Tridenti Zsinatot, továbbra is átkozza
mindazokat, akik nem fogadják el, hogy a mise ténylegesen engesztelő áldozat. Amit jelenleg jóváhagy,
a következő:
„Ha valaki állítja, hogy a mise áldozata csupán dicséret és hálaadás; vagy csak merő emlékezés
a kereszten végbement áldozatra, és nem engesztelő értékű; vagy csupán annak javát szolgálja, aki
51 A Róm 10,3 érvényes itt: „Mert az Isten igazságát nem ismervén, és az ő tulajdon igazságukat igyekezvén érvényesíteni, az Isten igazságának nem engedelmeskedtek.” Ezzel szemben az Ef 2,8-10 bemutatja a valódi igazságosság megalapozását és annak gyümölcsét. Lásd még Gal 5,19-23.
52 The American College Dictionary a következőképpen határozza meg a „feláldozás” fogalmát: 1) áldozatot bemutatni, 2) megölni egy áldozati állatot felajánlásképpen.
53 II. Vatikáni Zsinat dokumentumai, No. 9, Eucharisticum Mysterium, 1967. május 25, I. kötet, 3. rész, 102-103. o. Kiemelés tőlem.



részesül benne, és nem kell az élőkért és halottakért bemutatni, a bűnökért, büntetésekért, bocsánatért
és egyéb szükségletekért, legyen átkozott.”54
Krisztus parancsának érthetősége szöges ellentétben áll az ilyen tanítással. Krisztus szavai:
„vegyétek és egyétek” nem a mennyben levő Atyjának szóltak, hanem inkább az apostoloknak. Nem azt
parancsolta nékik, hogy „mutassatok be áldozatot és szerezzetek engesztelést.” Ellenkezőleg, az ilyen
áldozat bemutatása az Ő egyedi tisztségét képezte, Aki az egyetlen Közbenjáró.
A római katolikus istentisztelet és életfelfogás középpontja a mise. A RKE arra tanítja híveit,
hogy fel kell áldozniuk önmagukat „a szent áldozattal”, Jézus Krisztussal együtt, és el kell fogadniuk
ugyanazt a „szent áldozatot”. Ezért így nyilatkozik:
„Következésképpen az eucharisztikus áldozat jelenti a teljes [Római Katolikus] Egyház
istentiszteletének és a keresztyén életnek forrását és csúcspontját. A hívek akkor vesznek részt
teljesebben a hálaadás, engesztelés, könyörgés és dicséret sákrámentumában, amikor teljes szívvel
bemutatják a szent áldozatot (Krisztust, ford. megj.), és benne önmagukat is, az Atyának a pappal
együtt és amikor elfogadják Krisztust sákrámentális értelemben.”55
Krisztus sosem volt egy sajnálatra méltó áldozat (aki sajnálatos módon áldozatul esett), és ez a
gondolat, hogy ő szerencsétlen áldozat, sehol sem található a Szentírásban. Ellenkezőleg, saját szabad
akaratából döntött úgy, hogy keresztre megy. Ez az elhibázott tanítás úgy van kiemelve Róma
tanrendszerében, hogy az értelmünket egy tragikus Krisztusra irányítja, aki sajnálatra méltó áldozat lett
és hogy Ő nem a Győztes – aki a jelenben az Uraknak Ura és a Királyok Királya. Egy jó példa arra,
hogy miként öntötték ezt szóba a mise szertartása során, a 3. eukharisztiai imádságban található:
„tekints jóindulattal a te egyházad áldozatára, és lásd a sajnálatraméltó Áldozatot, akinek áldozata
kibékített minket teveled.”56 A „szent áldozat” bemutatásának teljes gondolat-rendszere szentségtörő.
Miközben Róma egyre ismételgeti parancsait, azt a hamis evangéliumot ábrázolja istentiszteletein,
amely arról szól, hogy az embernek Istennel együtt kell működnie saját üdvössége érdekében, önmaga
feláldozásával. Ezért Róma így szól:
„Ezért az eukharisztiai szertartása a hívek összejövetelének középpontját jelenti, amelyet
a pap irányít. Ezért a papok arra tanítják a híveket, hogy az isteni áldozatot [Jézus Krisztust]
54 A Tridenti Zsinat kánonja és határozatai, ford. H. J. Schroeder, O.P. (Rockford, IL 61105: Tan Books and Publishers, Inc., 1978), 3. kánon, 149. o.
55 II. Vatikáni Zsinat dokumentumai, No. 9, Eucharisticum Mysterium, 1967 május 25, I. kötet, 3. rész, 104. o.
56 New Saint Joseph People’s Prayer Book, Francis Evans, főszerkesztő (New York, NY: Catholic Book Publishing Co., 1980) 120. o.



mutassák be az Atya-Istennek a mise áldozatában és az áldozattal együtt mutassák be áldozatként
saját életüket ...”57
A Szentírás egyszerű igazsága azonban ez: „nincs többé bűnért való áldozat.” (Zsid 10,18)
Miközben azt tartja magáról, hogy csupán az Úr parancsát teljesíti, Róma továbbá azt állítja,
hogy a golgotai áldozat és a mise azonosak – „egyetlenegy áldozat”. Így érvelve tanítja:
„Krisztus áldozata és az Eucharisztia áldozata egy áldozat: „egy és ugyanaz az áldozati
adomány; a papok szolgálatával fölajánló személy ugyanaz, mint aki akkor a kereszten
föláldozta önmagát, csak az áldozatbemutatás módja különbözik”. „S mivel ebben az isteni
áldozatban, mely a szentmisében történik, ugyanaz a Krisztus van jelen és áldoztatik föl
vérontás nélkül, aki a kereszt oltárán egyszer véresen áldozta föl önmagát...”58
Három dolgot is állít a fenti idézet. Először, hogy Krisztus van benne, másodszor, hogy Ő van
bemutatva áldozatként, és végül a bemutatás vérontás nélkül zajlik.
Az az állítás, hogy Krisztus benne van a kenyérben, szöges ellentétben áll a Szentírással. Az
Újszövetség az ellenkezőjét hangsúlyozza: „Mert nem kézzel csinált szentélybe, az igazinak csak
másolatában ment be Krisztus, hanem magába a mennybe, hogy most Isten színe előtt megjelenjék
érettünk.”59 Róma egyháza követeli, hogy minden misén mondják el; a kenyér, ti. az eukharisztia az,
amivé Krisztus változott. Azt állítja, hogy Krisztus lényege a „kézzel csinált” kenyérben van. Ennek
értelmében azt tanítja, hogy „ezt a kenyeret kell bemutatnunk, amelyet az anyaföld adott és amelyet
emberi kezek alkottak.”60 Ez éles ellentétben áll a Szentírással, amely azt a tényt hirdeti, hogy Krisztus
a mennyben szolgál és „nem kézzel csinályt szentélybe ...ment be.”61 Továbbá, maga Jézus
figyelmeztetett: „Azért ha azt mondják majd néktek: Ímé a pusztában van; ne menjetek ki. Ímé a belső
szobákban; ne higyjétek. Mert amiképpen a villámlás napkeletről támad és ellátszik egész napnyugatig,
úgy lesz az ember Fiának eljövetele is.”62
Másodszor, Róma azt gondolja, hogy Krisztust áldozzák fel a misében. Isten igéje hétszer
jelenti ki, hogy Jézus tökéletes áldozata egyszer volt bemutatva: „Nem is hogy sokszor adja magát
áldozatul, ... mert különben sokszor kellett volna szenvednie a világ teremtetése óta; így pedig csak
egyszer jelent meg az időknek végén, hogy áldozatával eltörölje a bűnt.”63 Aki alkalmasnak tartja magát
arra, hogy a halhatatlan Krisztus Jézust mutassa be tökéletes áldozatában, istenkáromló büszkeségbe
57 II. Vatikáni Zsinat dokumentumai, No. 63, Presbyterorum Ordinis, 1965. december 7, I. kötet, 5. rész, 871. o.
58 Katolikus Egyház Katekizmusa, #1367.
59 Zsid 9,24
60 New Saint Joseph’s People Prayer Book, válogatás #88, 98. o.
61 Zsid 9,24
62 Mt 24,26-27
63 Zsid 9,25-26



esett. Ha lehetséges lenne Krisztus ilyetén emberi bemutatása, akkor hiába szenvedett volna el annyira
kegyetlen kínzásokat önmaga feláldozásakor. Ellenkezőleg, önmaga feláldozása tökéletes volt, most
pedig a dicsőségben van. Ezt a Szentlélek nagyon is érthetően kijelentette: „aki minket bűneinktől
megtisztítván, üle a Felségnek jobbjára a magasságban.”64 Az istentisztelet Isten által közölt bibliai
fogalma szerint istenkáromlónak számít az a gondolat, hogy Krisztus többször fel kellett hogy áldozza
magát. Az ilyen felfogás arra törekszik, hogy hiányosságot találjon Krisztus áldozatában, mivel azt
feltételezi, hogy néhai áldozata, amelyet egyszer mutatott be, nem volt elég jó, hogy teljes engesztelést
szerezzen. Ami teljesen tökéletes és beteljesedett, nem ismételhető meg, mivel az ismétlés hiányosságra
utal. E végett tanítja a Szentlélek: „Akiknek nincs szüksége, mint a főpapoknak, hogy napról-napra
előbb a saját bűneiért vigyen áldozatot, azután a népéiért, mert ezt egyszer megcselekedte, maga-magát
megáldozván.”65
Róma állításának harmadik vetülete, hogy Krisztust „vérontás nélkül mutatja be”. Figyeljük
meg, hogy a szóban forgó idézetben Róma azt állítja, hogy „Krisztus ... benne van és vérontás
nélküli módon van bemutatva.” A Szentírás egyenlőségi jelt tesz bemutatás és szenvedés között. Egy
engesztelő áldozat esetén a bemutatás és a szenvedés egy és ugyanaz. Ez az igazság annyira fontos,
hogy a Szentírásban abszolút elvként szerepel: „vérontás nélkül nincsen bűnbocsánat.”66 Ebben a
kontextusban a vérnélküli áldozat javaslata annyi, mint áldozatnak vélni azt, ami nem lehet áldozat a
Szentírás meghatározása szerint. A vérnélküli áldozat értelmetlen ellentmondás, amely a
megtévesztésen kívül semmilyen célt nem szolgál.
A bálványimádás vétke
A Róma Katolikus Egyház tanítja, hogy ISTENKÉNT kell imádni az úrvacsorai kenyeret.
Ennek értelmében a következőket tanítja:
„Ne legyen senki értelmében kétely afelől, hogy ’a híveknek mind olyan tiszteletet kell
gyakorolniuk ezen legszentebb sákrámentum iránt, mint amilyen jár az igaz Istennek, ahogyan ez
mindig is szokás volt a katolikus egyházban. Imádása ne legyen semmivel se alábbvaló mivel
Krisztus elfogyasztás céljából szerezte. Mert még a kimért sákrámentumban is Őt kell imádni, mivel
jelen van benne lényegileg a kenyér és bor átlényegülése révén ...”67
64 Zsid 1,3
65 Zsid 7,27
66 Zsid 9,22
67 A II. Vatikáni Zsinat dokumentumai, No. 9, Eucharisticum Mysterium, I. kötet, 3. rész, 104. o. A 2Móz 20,4-5 kijelenti azonban, hogy faragott képeket tilos készíteni és azokat imádni. Az új Katekizmus a 2132. paragrafusban magyarázza el a bálványimádás mechanizmusát: „A keresztény képtisztelet nem ellentétes az első parancsolattal (sic.), amely a bálványimádásra vonatkozik. Valójában a képnek tulajdonított tisztelet átadódik az eredeti személynek, és bárki aki egy



Az Úr szavai pontosan és világosan szóltak: „Vegyétek, egyétek! Ez az én testem, mely ti érettetek
megtöretik; ezt cselekedjétek az én emlékezetemre.” (1Kor 11,24) „Vegyétek, egyétek” nem annyi mint
„bemutatni és imádni”.
Róma fenti tanításának legsúlyosabb problémája a bálványimádás. Az Úr Jézus Krisztus a régi
parancsolatot ismétli meg, amikor kijelenti az igében: „Az Urat, a te Istenedet imádd, és csak néki
szolgálj.” (Mt 4,10) A hívők igazán kell hogy imádják Őt, lélekben és igazságban. Az úrvacsorai kenyér
imádására utaló parancs bálványimádás. Értelmetlen és szentségtörő tan, amely szükségszerűen
megköveteli egy olyan dolog imádását, amelyet elfogyasztanak és a gyomorba kerül. Csupán a
bálványimádás rettenetes bűnének elkövetésével lehet az igaz Istennek kijáró tiszteletet az úrvacsorai
kenyérnek átutalni.
A Szentírás tényleges szavai a maguk szövegkörnyezetében
A Szentírás tényleges szavait a maguk szövegkörnyezetében kell látni. Az utolsó vacsoráról
szóló szentírási szakaszokban, a jegyek megőrzik neveiket azután is, amikor elhangoztak az Úr szavai:
„vegyétek, egyétek; ez ...” A mutató névmás „ez” a kenyért jelenti. Semmi mást nem jelenthet. A
Szentírás továbbra is kenyérnek nevezi, amit Krisztus a tanítványainak adott: „Mert valahányszor
eszitek ezt a kenyeret”, „Azért aki ... eszi e kenyeret”, „Próbálja meg azért az ember magát, és úgy
egyék abból a kenyérből.” (1Kor 11,26-28) A mutató névmás „ezt” ugyanarra a kenyérre korlátozza a
jegyet, amelyet Krisztus vett; nem lehetséges semmilyen más magyarázat.
Hasonlóképpen Krisztus bornak nevezi, amit a tanítványoknak adott. „Mert ez az én vérem, az
új szövetségnek vére, ... Mondom néktek, hogy: Mostantól fogva nem iszom a szőlőtőkének ebből a
terméséből mind ama napig, amikor újan iszom azt veletek az én Atyámnak országában.”68 „Ez az én
vérem, az új szövetség vére, amely sokakért kiontatik. Bizony mondom néktek, nem iszom többé a
szőlőtőnek gyümölcséből mind ama napig, amikor mint újat iszom azt az Isten országában.”69 „A
szőlőtőnek gyümölcse” ugyanarra az italra korlátozza a jegyet, amelyet Krisztus vett; semmilyen más
értelmezés sem lehetséges.
Róma bálványimádásának alkalmazása
képet tisztel (imád), valójában a kiábrázolt személyt tiszteli ezáltal.” A 2Móz 20,4-5 kifejezetten tilt minden bálványimádási gyakorlatot, beleértve a római katolikus tanban hirdetetteket is, valamint az úrvacsorai kenyér imádásának gyakorlatát. Lásd még Jer 10,14-15. Egy kiváló tanulmány, Graven Bread: The Papacy, the Apparitions of Mary, and the Worship of the Bread of the Altar, Timothy F. Kauffman (Huntsville, AL 35804-2398: White Horse Publications, 1995) 170. o. Weboldal: http://whpub.com
68 Mt 26,28-29
69 Mk 14,24-25



A Szentírás világossága ellenére is Róma hangsúlyozza, hogy a jegyek Krisztus tényleges teste
és vére. Mindezek tetejébe, Róma állítja, hogy valóságos erő árad magukból a jegyekből. Így tehát
kijelenti:
„az Eucharisztia nem tud Krisztussal egyesíteni anélkül, hogy ne tisztítana meg az elkövetett
bűnöktől és ne óvna meg a jövendő bűnöktől”70
Ebben az „eucharisztia” úgy jelenik meg, mint ami egyesíti az embert Krisztussal és ugyanakkor
megtisztítja őt a bűntől. Amikor okozati hatásokat tualjdonítanak annak, ami azért szereztetett, hogy
bátorítást jelentsen az Úrban, istenimádást gyakorolnak, mivel az ember reménysége egy fizikai tárgyra
összpontosul. A Katolikus Egyház arra tanítja híveit, hogy ugyanazt a súlyos hibát kövessék el, amelyet
Áron is elkövetett. Áron aranyborjút készített, amely médiumként szolgált az izráelitáknak a szent Isten
dicsőítésében: „Ezek a te isteneid Izráel ...”71 A mise hivatalos szertartása szerint a pap minden misén a
következőket teszi és mondja:
„A pap térdet hajt. A szentostyát enyhén felemelve a kehelytányér fölött, ezt mondja: ez az Isten
Báránya, aki elveszi a világ bűneit. Boldogok mindazok, akik hivatalosak az Ő vacsorájára.”72
Az embereknek úgy kell a tényleges fizikai anyagra tekinteniük, mintha az valóban az Isten Báránya
lenne. Ez durva bálványimádás és egy hamis evangélium.
Hasonlóképpen, ugyanarról az „eukharisztiáról” Róma tanítja, hogy „Az Eucharisztia e szeretet
által, melyet föllobbant bennünk, megőriz minket a halálos bűnöktől. Minél inkább részesedünk
Krisztus életében és minél inkább elmélyedünk barátságában, annál nehezebb lesz halálos bűnnel
megszakítani a Vele való kapcsolatot. De a halálos bűnök megbocsátására nem az Eucharisztia van
rendelve, hanem a bűnbocsánat szentsége. Az Eucharisztia azok szentsége, akik teljes közösségben
vannak az Egyházzal.”73 Róma itt azt tanítja saját népének, hogy a fizikai dolgokra úgy tekintsenek
mint Isten kegyelmét közvetítő eszközökre és mint természetfeletti erővel rendelkezőkre. Ez pontosan
megfelel a római katolikus mentalitásnak:
„A sákramentumok 'olyan erők', amely abból a Krisztusi Testből sugároznak ki, amely örökké él
és életet ad.”74
Az ilyen tanítások Krisztus evangéliumának elferdítésére vonatkozó örök átok alá esnek. (Gal
1,6-9) Krisztus szavai lélek és élet: „A lélek az, ami megelevenít.” (Jn 6,63) Krisztus testének szájon
keresztül történő fogyasztása önmagában is elég ferde tanítás, amit pedig erről kijelentenek, az még
70 KEK, #1393
71 2Móz 32,4
72 New Saint Joseph People's Prayer Book, Francis Evans, szerkesztő (New York: Catholic Book Publishing Co., 1980), 104. o.
73 KEK, #1395



rosszabb. Róma azt tartja, hogy „...az eukharisztia megőriz minket a jövőbeni halálos bűnöktől.”75
Ezek az emberi filozófia csábító szavai, amelyek azt tanítják, hogy az ősrégi bálványimádás életet
szerez. Ezt a tanítást még visszataszítóbbá teszi az a tény, hogy miközben a komoly bűnöktől való
megőrzésről beszél, ez a tanítás maga is egy súlyos bűn.
A közösség hit által van
Amint erre rámutattunk korábban, tényleg létezik bensőséges közösség az Úrral, de egyelőre
csak lelki értelemben. Az Úrral való közösség képezi a bibliai szövegek üzenetének szívét. A hívő
ember hite Őrá irányul. A hívő az Ő kezéből fogadja el, amit Ő lelki értelemben ad. Amint ezt Pál
apostol magyarázta: „Mi pedig nem e világnak lelkét vettük, hanem az Istenből való Lelket; hogy
megismerjük azokat, amiket Isten ajándékozott nékünk.”76 Így tehát az apostol szavaival folytatjuk:
„Ezeket prédikáljuk is, nem oly beszédekkel, melyekre emberi bölcseség tanít, hanem amelyekre a Szent
Lélek tanít; lelkiekhez lelkieket szabván.”77 Isten Lelkének közlése a legmegfelelőbb az Ő értelmének
közvetítésére. Ugyanígy, a hívő kapcsolata az Úrral az Isten Szentlelke által létezik, az apostol
szavaival élve: „Nekünk azonban az Isten kijelentette az ő Lelke által: mert a Lélek mindeneket vizsgál,
még az Istennek mélységeit is.”78 A hívőnek az Úrral való érintkezése az úrvacsorában az Ő tanítása
szerint történik, és ezért „lélekben és igazságban” van.
Maga az Úr Jézus Krisztus tanítása a János evangéliuma 6,25-71-ben is a Vele történő lelki
egyesülést igazolja és nem „az eledelért, amely elvész”, hanem „az eledelért, amely megmarad az örök
életre.” (Jn 6,27) Amikor a zsidók megkérdezték mit kell tenniük tegyenek, hogy részesüljenek az „élet
kenyerében”, Krisztus így válaszolt: „Az az Isten dolga, hogy higyjetek abban, akit ő küldött.” (Jn 6,29)
A János evangéliuma 6. részének témája a Krisztusba vetett hitről szól, aki a lelki éhség és szomjúság
megszüntetésének igazi eszköze. Ezért az Úr tanítja: „Én vagyok az életnek ama kenyere; aki hozzám
jő, semmiképen meg nem éhezik, és aki hisz bennem, meg nem szomjúhozik soha.”79 „Aki én bennem
hisz, örök élete van annak.”80
Az Úr szavai: „Mert az én testem bizony étel és az én vérem bizony ital” (Jn 6,55),
megmutatják, hogy mennyire komoly a Benne való hitre felszólító parancs. Maga az Úr parancsolta
meg, hogy „lélekben és igazságban” imádják az Istent. Abszurd dolog azt állítani, hogy itt Jézus
74 Ui., #1116
75 Ui., #1395
76 1Kor 2,12
77 1Kor 2,13
78 1Kor 2,10
79 Jn 6,35
80 Jn 6,47



Krisztus a testének és vérének fizikai értelemben vett fogyasztását szorgalmazza. Az értelmezés világos
elve, amelyet Ő biztosít saját szavaihoz, ez: „A lélek az, ami megelevenít, a test nem használ semmit: a
beszédek, amelyeket én szólok néktek, lélek és élet.”81 Ő az értelem és nem a gyomor igazi eledele; a
hité inkább mintsem a szájé. A hívő nem a fogait és gyomrát kell hogy felkészítse, hanem inkább
értelmi képességeit és akarát, hogy higyjen Krisztusban.
Miközben a János 6. egy elsősorban zsidóknak szóló evangélizáló üzenet, az úrvacsora pedig a
hívőknek szól, mégis van közöttük bizonyos affinitás. Ha szigorúan betartjuk azon elvet, hogy
„lelkiekhez lelkieket szabván”82, akkor a hívők egy második, a megszentelődésről szóló, üzenetet is
felfedezhetnek ebben az igeszakaszban. Az Úr kijelentette: „Mert az én testem bizony étel és az én
vérem bizony ital. Aki eszi az én testemet és issza az én véremet, az én bennem lakozik és én is abban.
Amiként elküldött engem amaz élő Atya, és én az Atya által élek: akként az is, aki engem eszik, él én
általam.”83 Ugyanaz az Úr a következőket is mondta az utolsó vacsorán: „Kívánva kívántam a húsvéti
bárányt megenni veletek, mielőtt én szenvednék.”84 A hívők résztvétele az Úr vacsorájában, lelki
értelemben és megfelelő kívánsággal, valóban annyit jelent mint Krisztusban lakni. Ez egy kitűnő
felkészülés is lehet a szenvedésekre és megpróbáltatásokra, amelyeket az Ő nevéért élnek majd át.
Az Úrra való emlékezésükben a hívők az úrvacsora jegyeit nagy tisztelettel kell hogy magukhoz
vegyék, hogy elmélyítsék a Vele meglévő lelki egységüket. Az úrvacsora jelentőségének összezavarása
(amely egyébként emlékezés és azonosulás lenne) azt gondolva, hogy a jegyek az Úr Jézus Krisztus
valóságos testévé és vérévé változtak, súlyos bűn az Úr első és második parancsa ellen. Isten nemcsak a
faragott képek imádását tiltja meg vagy azt, hogy ezeket az Ő istensége lakozási helyéül tekintsék,
hanem megtiltja a tárgyak mint médiumok használatát is, amelyek segítségével az Ő erejét
megidézhetik: „Mert egy az Isten, egy a közbenjáró is Isten és emberek között, az ember Krisztus
Jézus.” (1Tim 2,5)
Az új szövetségben, amelyet az Úr eszközölt, fontos, hogy az egyház legyen megújult és
megújuló. Miközben a római katolicizmus bálványimádása és istenítése sokkolja a hívő embert, fontos
hogy ne reagáljunk túlzottan az ilyen tévedésekre. Az ilyen ellenkezés a múltban oda vezetett, hogy sok
igaz hívő tartózkodott attól az örvendezéstől, amelyet az Úr valóságos lelki jelenléte biztosít az
úrvacsorában, amelyet Ő adott nékik. A Szentírás azt tanítja, hogy az Úr tiszteletet vár el és őszinte
vágyódást a Vele való bensőséges közösségre az úrvacsora keretén belül. A legkomolyabban véve
szavait, a hívőnek kívánván kívánnia kell az Úrral való bensőséges közösséget, hogy ebből
81 Jn 6,63
82 1Kor 2,13
83 Jn 6,55-57



táplálkozzon az Ő vacsorájának minden megünneplésekor. Mindez általa és érette van: „Aki által van a
menetelünk si hitben ahhoz a kegyelemhez, amelyben állunk; és dicsekedünk az Isten dicsőségének
reménységében.”85
A mi imánk, amelyet az Atyához intézünk mindegyik hívő emberért az úrvacsora
megünneplésekor, ez: „Hogy adja meg néktek az Ő dicsősége gazdagságáért, hogy hatalmasan
megerősödjetek az Ő Lelke által a belső emberben; Hogy lakozzék a Krisztus a hit által a ti
szívetekben; A szeretetben meggyökerezvén és alapot vevén, hogy megérthessétek minden szentekkel
egybe, mi a szélessége és hosszúsága és mélysége és magassága az Isten jóvoltának, És megismerjétek
a Krisztusnak minden ismeretet felûl haladó szeretetét, hogy ekképen beteljesedjetek az Istennek egész
teljességéig. Annak pedig, a ki véghetetlen bőséggel mindeneket megcselekedhetik, feljebb hogynem
mint kérjük vagy elgondoljuk, a mi bennünk munkálkodó erő szerint, Annak légyen dicsőség az
egyházban a Krisztus Jézusban nemzetségről nemzetségre örökkön örökké. Ámen!”86
84 Lk 22,15
85 Róm 5,2
86 Ef 3,16-21