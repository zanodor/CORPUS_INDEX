---
master_file: "[[@GrandpierreAttilaHelioszelmeletpdf]]"
---
# Index for Grandpierre Attila – Héliosz-elmélet.pdf

A HÉLIOSZ-ELMÉLET: A Nap mint kozmikus élőlény. IPM 2016 június, 24-29.
Megjelent: IPM 2016 június, 24-29. Innen letölthető ingyen, pdf
alakban: IPM2016juniusHéliosz
A naptevékenység – a tudomány és az emberiség időszerű
kérdése
A Nap százötven millió kilométer távolságból ragyog ránk. S bár
rendkívül távoli, mégis, különös módon, erőteljes érzelmi hatása
van. Ha ragyog a Nap, a kedvünk is ragyogóbb. De nincs az a
neonlámpa, legyen mégoly nagy fényerejű, amely a napfényhez
hasonló érzelmi hatást gyakorolna. A Napról azonban a
tudomány úgy véli, nem más, mint egy izzó gázgömb, amelyben
magreakciók termelik az energiát. Így merült fel bennem, hogy a
Nap valami több lehet annál, mint amit a mai tudomány gondol
róla.
Napfizikusként a naptevékenység eredetének nyomába eredtem, és
hamarosan felismertem, hogy a naptevékenység a Nap belsejében
fellépő anyag mozgásának következménye. Adódott a következő
kérdés: hogyan indítja be a Nap belső anyagáramlásait? És: hogyan
idézi elő a Nap saját tevékenységét? S ha maga a Nap idézi elő a
naptevékenységet, akkor ez azt jelenti, hogy a naptevékenység a
Nap öntevékenységének tekinthető? S ha valóban öntevékeny a Nap,
akkor lehet a szó általánosabb értelmében élő természetű? S ha a
Nap egyfajta kozmikus élőlény, összefüggésben állhat ezzel érzelmi
hatása?



A Napot azért gondolja a modern ember izzó gázgömbnek, mert a
fizikusok napmodellje a Nap méretét, életkorát, élettartamát,
energiatermelését képes értelmezni és fizikai elmélettel leírni. A
standard napmodell azonban képtelen leírni a naptevékenységet.
Négy évtizedes nyomozásom a naptevékenység eredete és végső
okai után arra az eredményre vezetett, hogy a naptevékenység nem
jöhet létre véletlenül, sem pedig külső hatásokra, a bolygók hatása
ehhez nem elegendő. Sikerült világosan megérteni, hogy a
naptevékenység fenntartása és újratermelése olyan célszerű
szervezettséget igényel, amit a fizika nem képes biztosítani, a
biológia viszont igen. Így merült fel, hogy a naptevékenység biológiai
eredetű, vagyis a Nap élettevékenysége lehet. A továbblépéshez
tisztáznunk kellett, hogy mi az élet, és hogy mi a különbség a valódi
cselekvés és az egyszerű történés között. Munkatársaimmal
kidolgoztuk a biológiai autonómia elméletét, amely kimutatta, hogy a
biológiai cselekvés lényege a globális szerveződési szintről
kezdeményezett és irányított cselekvés. Így lehetőségünk nyílt arra,
hogy a tudomány eszközeivel vizsgáljuk meg, miféle módon
kezdeményezheti és irányíthatja maga a Nap a saját tevékenységét.
Kutatásaim évtizedei alatt egész sor új tudományág fejlődött ki,
amelyek egészen új értelmezési összefüggést kínálnak a Nap
teljesebb megértéséhez. A múlt században Bauer Ervin által
kidolgozott elméleti biológiáról nemrég kiderült, hogy ez a biológia
egyetlen válfaja, amely előrelép a modern tudomány fejlődésének
főútján, és a fizika legnagyobb felismeréseit megőrizve és
továbbfejlesztve hozta létre az élet egyetemes alapelven felépülő
elméletét. Nemcsak az elméleti fizika eszköztárát fejlesztettem
tovább, hanem egyben eljutottam a kvantumfizika
továbbfejlesztéséhez is. A kvantumfizikában ugyanis központi
szerepet játszik az észlelő, és így rá van utalva az észlelők általános
elméletére, ahogy ezt Henry Stapp, a kvantumfizika atyja, Werner



Heisenberg egykori közvetlen munkatársa is felismerte és e sorok
szerzőjével megvitatta. A kvantumfizika továbbfejlesztésével nyert
elméleti biológia a kvantumfizika után következő nagy dobásnak
tekinthető. Felismertem, hogy a Bauer Ervin által kidolgozott biológia
alapelve a fizika alapelvének kiterjesztése az élet birodalmába, s még
mélyebben áthatja a Világegyetemet, mint a fizikai. Ezért a
Világegyetem alapvetően nem fizikainak, hanem biológiainak
tekinthető. S ha a Világegyetem alapvetően biológiai természetű,
akkor a Nap is lehet alapvetően biológiai természetű. Célunk az,
hogy felülvizsgáljuk a Napról alkotott párszáz éves képet.
Annál is inkább, mert időközben létrejött az információ-elmélet. Ha
az információ-elméletet figyelembe vesszük a Nap
vizsgálatánál, felmerülhet, hogy a napfény nemcsak fénye és
hője, hanem információ-tartalma révén is lényeges szerepet
játszhat a földi élet kifejlődésében. Létrejött az antropikus,
magyarul emberelvű, de valójában életelvű kozmológia, amely
azokon a tényeken alapszik, hogy a fizikai egyenletekben szereplő
állandók, a fénysebesség, az atomok tömege, a fizikai
kölcsönhatások erőssége stb. mind a lehetséges értékek azon
viszonylag szűk tartományába esnek, amely kedvez az élet
kifejlődésének. Ma már általánosan elfogadott, hogy az életnek
kedvező, életbarát Világegyetemben élünk. Ha pedig az egész
Világegyetem életbarát, akkor a Nap is életbarát lehet, ideje tehát a
Napot ebből az új nézőpontból is megvizsgálni. Ettől függetlenül
kifejlődött az asztrobiológia tudománya is, és a modern tudomány
egyik leggyorsabban fejlődő ágává vált. Az asztrobiológia a
Világegyetem és az élet kapcsolatát vizsgáló tudomány, a Nobel
díjas Christian de Duve megállapításán nyugszik: az élet kozmikus
parancs, bele van írva a természettörvényekbe, és ezért mindenhol
azonnal létrejön, ahol a feltételek megfelelőek, ahol pedig még nem,
ott is efelé haladnak a folyamatok. Ha pedig a Világegyetemben



mindenhol az élet felé haladnak a folyamatok, akkor már csak az a
kérdés, a Napon milyen mértékben érvényesülnek ezek az élet felé
haladó folyamatok.
Mindezek jelentőségét tovább erősíti, hogy – szintén mindezektől
függetlenül – megszületett a Gaia-elmélet. James Lovelock
felfedezte, hogy a Föld önszabályozó rendszer, mert úgy
szabályozza a légkör, a földkéreg és a bioszféra változásait, hogy
ennek eredményeképpen a környezeti feltételek az élet számára a
lehető legkedvezőbb tartomány közelében maradjanak. Ha a
Naprendszer egyik bolygója, a Föld önszabályozó, élő rendszer,
akkor még inkább időszerű megvizsgálni a Napon lezajló
folyamatokat is ebből a szempontból.
Mindettől függetlenül az emberiség mai helyzete, az ökológiai válság
is elkerülhetetlenné teszi egész világképünk újraértékelését, a
Természet felértékelését. A Föld számára a legnagyobb természeti
erőforrás a Nap. A mai energiafogyasztási ütem mellett egymillió év
alatt fogyaszt az emberiség annyi energiát, amennyit a Nap egy mp
alatt megtermel. Egyes előrejelzések szerint 15, mások szerint 30
éven belül a napenergia válik a legnagyobb, ráadásul környezetbarát,
megújuló, kimeríthetetlen energiaforrássá. Spanyolország egy kis
csücskének betelepítése napelemekkel lehetővé tenné egész Európa
energiaellátásának biztosítását. A Nap mindennapi életünk központi
szereplőjévé lép elő, és ez ugyancsak felértékeli a Napot.
A naptevékenység eredete
Az egész csillagvilágból a Napot ismerjük a legjobban. A Nap tehát
egész csillagászati világképünk sarokkövének tekinthető. A Nap
általánosabb értelemben vett élő vagy élettelen természetének
kérdése a csillagászat egyik legalapvetőbb kérdése. Mindmáig
azonban ez a kérdés a tudomány keretein belül nem merült fel. De ha



nem tudjuk, alapvetően miféle természetű a Nap, akkor nem ismerjük
a csillagokat.
A mai csillagászat Napunknak csak a statikus, viszonylag állandó
oldalát tudja leírni. Van azonban Napunknak egy másik, sokkal
izgalmasabb és tudományosan mindmáig megmagyarázatlan oldala
is: a naptevékenység (1.kép).
1. kép. A naptevékenység által aktív, mozgó, forró körzetek és
sötét napfoltok jelennek meg a Nap felszínén. A napfoltokat a
Nap belsejében fellépő anyagáramlások hozzák a felszínre. A
napfoltokban a mágneses tér jóval erősebb, mint
környezetükben, ezért bennük ritkább az anyag és így
sötétebbnek látszanak. A nagy napkitörések többnyire a két
napfoltot összekötő, felfelé kitüremkedő, hurok alakú mágneses
erővonal-köteg tetején lépnek fel. De mi indítja be az
anyagáramlásokat?
A naptevékenység során a Nap mágneses tere gyorsan változni kezd
a mágneses tereket szállító gyors anyagmozgások hatására. Ezek az
anyagmozgások a mágneses tereket összegyűrik, kisimítják,



eloszlatják, mégpedig, írd és mondd, többmilliárdszor (!)
gyorsabban, mint az a csillagszerkezet egyenleteiből adódna.
Hogyan lehetséges ez? Ilyesmit a Földön csak az élővilágban
tapasztalunk. Az élő szervezetben ugyanis a biokémiai reakciók
sokmilliárdszor gyorsabban zajlanak le, mint ugyanezek a reakciók
laboratóriumi körülmények között, a kémcsőben. A naptevékenység
többmilliárdszoros felgyorsításáért kétségkívül csakis a mágneses
tereket magukkal vivő anyagáramlások lehetnek felelősek. Csakhogy
ezeknek az anyagáramlásoknak egymással együttműködőnek is kell
lenniük. Egy hasonlattal: a sivatagban a homokhegy csak akkor
tüntethető el milliárdszor gyorsabban, mint ahogy a szél, a gravitáció
miatt magasságának csökkennie kellene, ha olyan belső
anyagáramlások ébrednek benne, amelyek beszippantják a
homokhegy oldalait. Ehhez azonban belső anyagáramlásainak olyan
örvényeket kell alkotniuk, amelyek ugyanakkor és ugyanannyira
gyorsan tüntetik el a homokhegy minden oldalát. Felismertem, hogy
nemcsak milliárdszor gyorsabb, hanem rendkívül szervezett
folyamatokra, egységes, globális szervezésre van szükség.
A naptevékenység manapság népszerű elmélete szerint a
napkitörések a Nap külső légkörében jönnek létre, a földi légkör
villámaihoz hasonló kisülési jelenségként. Ezzel szemben
kimutattam, hogy a naptevékenység inkább a vulkáni
tevékenységhez hasonlítható. Mélyen a Nap belsejéből kell
kiindulnia, mert a légkörben nincs sem elegendő anyag, sem energia
a naptevékenységhez, és ezek a Nap-légköri „napvillámok” nem is
lennének képesek a Nap felszíne alatti mágneses tereket ciklikusan
változtatni. A naptevékenység szükségképpen belülről, a Nap
mélyéből ered. Kimutattam, hogy a Nap forgási energiája a
földrengésekhez hasonlóan a Nap belsejének egy-egy pontszerű
körzetében szabadul fel időnként, amikor a Nap forgását fékező
bolygóközi tér miatt az egyre növekvő feszültségek kipattannak. A



vulkáni magmához hasonlóan a napmag pontszerű körzetében
hirtelen felszabaduló forgási energia ezt a pontszerű körzetet
nagyon magas hőmérsékletre fűti. Észrevettem egy lényeges
körülményt. Amikor ez a forró körzet a Nap energiatermelő magjában
jön létre, a magreakciók is bekapcsolódnak a fűtésbe.
A magreakciók magasabb hőmérsékleten felgyorsulnak,
energiatermelésük meghatványozódik. Amikor a Nap mélyében egy
körzet forróbbá válik, akkor a magasabb hőmérséklet miatt a
magreakciók gyorsabban termelik az energiát. Ha gyorsabban
termelik az energiát, akkor ott még melegebb lesz, ami még tovább
gyorsítja az energiatermelést – és így tovább! Létrejön egy önmagát
gyorsító, robbanásszerűen fűtő körzet. Ez a körzet robbanásszerűen
tágul mindaddig, amíg a tágulása miatt rá ható felhajtóerő az egész
forró buborékot ki nem röpíti a Nap magjából a Nap felszíne felé. A
Nap felszíne felé tartó útján a felhajtóerő miatt egyre nagyobb
sebességre gyorsuló forró buborék egyre hidegebb körzetekbe jut. A
számításaim szerint éppen a Nap felszíne közelében éri el a forró
buborék egyre növekvő sebessége a felszín felé egyre csökkenő
hangsebességet, és ekkor hangrobbanás lép fel. A
hangrobbanásban a forró buborék energiája átadódik egy felfelé
kilövődő nagyenergiájú részecskenyalábnak. Ez a nagyenergiájú
részecskenyaláb a Nap légkörében kifelé haladva egyszercsak
beleütközik a forró buborék által a felszínre szállított mágneses
erővonalak alkotta erővonal-köteg tetejébe, és itt a nagyenergiájú
részecské hirtelen lefékeződése vezet az erős fényfelvillanással járó
napkitörésre, a fler-re. Napvillámok helyett inkább napvulkánokról
van szó.
Elméletem felkeltette Robert Ehrlich, az amerikai George Mason
Egyetem professzorának figyelmét. Számításaim ugyanis azt
jelezték, hogy a napmagban termelődő forró buborékok olyan
hőhullámokat is termelnek, amelyek millió évekig élnek. Mivel 11



évenként termelődnek, ezért ezek a hőhullámok a Nap belsejében
terjedve lassan összeadódnak, és így egymás hatását erősítve a
napmag egészét is képesek felmelegíteni. Ehrlich számításai szerint
ezeknek az általam felfedezett hőhullámoknak köszönhetően a
napmag hőmérséklete hullámzik, 100 ezer és 41 ezer éves
periódussal változik. Ez az eredmény azért került a New Scientist
címlapjára és vált kisebb tudományos világszenzációvá, mert éppen
ez a 100 ezer és 41 ezer éves ciklus az, ami a földi jégkorszakok két
legjelentősebb periódusa. A földi jégkorszakok tehát a napmag
lüktetésével állhatnak szoros kapcsolatban.
A Nap maga hozza létre a dinamót, a naptevékenység motorját
A nagy kérdés azonban az, hogy hogyan képesek ezek az
anyagáramlások a mágneses tereket megtermelni. Ahhoz, hogy az
anyag mozgási energiája mágneses energiává alakulhasson,
dinamóra van szükség. A dinamó az elektromos motor fordítottja,
mert a motor az elektromos áramot alakítja át mozgási energiává (2.
kép).
2. kép. A dinamó egy bonyolult gép, amelyben a mágnesezett
alkatrészek egymáshoz viszonyított elmozdulása



elektromágneses teret termel. Pulley – csiga, electromagnets
elektromágnesek, armature windings – tekercselt forgórész,
brushes – kefék, commutator – váltó. A napfizikusok szerint a
dinamó az asztrofizika egyik igazán nagy „misztériuma”
(Carpenter et al., 2005).
Mivel sem motort, sem dinamót nem könnyű megtervezni, ilyen
dinamó nem jöhet létre fizikai úton. A dinamót a Földön vagy ember
hozza létre, vagy az élő sejtek, hiszen a sejtekben molekuláris gépek
termelődnek. De ha a Földön csak élő szervezet hozhatja létre a
dinamót, akkor hogyan létezhet, hogy a Nap 11 évenként létrehozza,
majd eltünteti s újra létrehozza saját dinamóját?
A naptevékenység eredetének vizsgálata ezen a szálon, a dinamó
kapcsán is ahhoz a kérdéshez vezetett: lehet, hogy a Nap is élő?
Ahhoz, hogy ezt megalapozottan tudjuk eldönteni, egzakt biológiára
van szükség. Magyar kutatóként szerencsére rendelkezésemre állt
Bauer Ervin elméleti biológiája. A Bauer-elv kimondja, hogy az élő
rendszerek munkavégzésének az a megkülönböztető
ismertetőjegye, hogy munkavégző képességük megújítására
irányul. Más szóval, amíg a fizikai rendszerek a termodinamika II.
főtételének értelmében az energiakülönbségek kiegyenlítődése felé
haladnak, addig az élő szervezetek folyamatosan éppen ellenkező
irányú folyamatokat indítanak be. Ehhez különleges hatékonyságra,
szervezettségre, és az energiakülönbségeket újra feltöltő folyamatok
rendkívüli felgyorsítására van szükség. Az élő szervezetek alapelve a
termodinamikai kiegyenlítődéssel ellenkező irányú folyamatok
törvényszerű fellépésben jelentkezik. Az élet alaptörvénye a feltöltő
változások törvénye. Ezeket a biológiai folyamatokat, amelyek a
fizikai változásokkal ellenkező irányúak, ösztönösen maga az élőlény
kezdeményezi.
Hogyan képes az élőlény maga kezdeményezni saját viselkedését? A



fizikai okok kizárólagosságához szoktatott gondolkodásunk számára
ezt nehéz világosan megérteni. A cselekvés és a történés közötti
különbség éppen abban rejlik, hogy a fizikai történés merőben fizikai
okok, a külső körülmények és a tehetetlenség hatására zajlik le. Ezzel
szemben a cselekvés attól cselekvés, hogy eltér a történéstől, mert
maga az élőlény biológiai okot hoz létre és ezen biológiai okok
irányítják a cselekvés lefolyását. Nemrég munkatársammal együtt
részletesen kidolgoztuk a biológiai önállóság elméletét (Grandpierre
2012, Grandpierre and Kafatos 2012, 2013). A biológiai önállóság
azon a képességünkön alapszik, hogy élőlényként képesek vagyunk
biológiailag irányítható energiával rendelkezni. A híd a biológiai okok
és a fizikai okok között a döntésképesség. Döntéseink révén válnak
biológiai céljaink fizikai valósággá. A biológiai okok a fizika világába
csak a kvantumfizika határozatlansági törvénye által jelzett határok
között léphetnek be. Ezek a határok látszólag parányiak, hiszen az
elemi részecskék életére vonatkoznak. A kvantumfizika
határozatlansági törvénye megengedi a biológia okok beavatkozását
a fizikai világba, a határozatlansági összefüggés adta keretek között.
De mivel minden egyes elemi részecskéhez tartozik egy parányi
határozatlanság, és az elemi részecskék száma az élőlényekben
csillagászati számmal mérhető, sok kicsi sokra megy, és így a
mégoly parányi kvantumhatások is jelentős eltérésre vezetnek a
fizikai testek és az élőlények viselkedése között.
Egy kísérlet, ami ki tudja mutatni, él-e a Nap: a szolárium
kísérlet
Az üvegházban ugyanis a paradicsom mindent megkap, ami a fizikai
szemléletben számít: bővelkedik tápanyagban és energiában,
valósággal optimális környezeti feltételeket biztosítanak számára.
Hozzá képest a „vadon” termő, vagyis szabadtéri paradicsom élete
csupa nélkülözésnek, viszontagságnak és hányattatásnak tűnhet.
Mégis a szabadtéri paradicsom sokkal zamatosabb, élettani hatása



sokkal kedvezőbb, mint üvegházban felnevelt, „civilizált” mű-társáé!
Valami hiányzik, mert ha csak az anyag és az energia számítana,
akkor az üvegházi paradicsomnak minden szempontból felül kellene
múlnia „vad” társát. Ennek viszont nagyon sok megfigyelés
ellentmond. Valami hiányzik, és ez a valami, egyebek mellett, az
információ lehet – egy olyan „élő információ”, amely képes szerepet
játszani az élet kibontakozásában, a paradicsom kifejlődésében.
Mindez pedig kísérletekkel megerősíthető vagy cáfolható. Ha a Nap
él, akkor a napfény hiányában, egy szoláriumban felnevelt
paradicsom vitamin-, flavonoid- és zamatanyag-tartalma még az
üvegházban felneveltnél is kevesebb. Ez a kísérlet nem túlságosan
költséges, viszonylag egyszerűen megvalósítható. Jelentősége
mégis a rendkívül költséges részecskefizikai kísérleteknél is nagyobb
lehet.
Négy évtizedes kutatásaim szerint a naptevékenységet maga a Nap
kezdeményezi biológiai célok, saját tevékenységének fenntartása
érdekében. Kutatásaim váratlan eredményre vezettek: olyan új képet
alkottak a Napról, amely szerint a Nap élőlény, vagyis hasonló ahhoz
az ősi nézethez, amely szerint a Nap Napisten, Héliosz. A Héliosz
elméletről írt könyvem angol nyelvű kéziratát elolvasva James
Lovelock, a brit tudomány egyik legkiemelkedőbb alakja, aki Gaia
című világhírű könyvével megalapozta a Föld élő voltának elméletét,
ezekkel a szavakkal ajánlja Héliosz-elméletet az olvasónak: „Ez egy
ragyogó könyv, melyből a mi saját csillagunk, a Nap fényessége
ragyog ránk. A komoly tudós számára alapmű a Naprendszer
tudományában.”
A napfény cselekvő fény
A napfény fotonjai sürgönyök a Napból, amivel együtt élet-építő
hologramok utaznak felénk. Ha a napfényben élet-építő információ
utazik a Földre, akkor a napfény cselekvő fény. Minden sejtünk



minden atomját, minden molekuláját a napfényben rejlő éltető
energiák, mozgó, eleven energia-csomagok mozgatják, telítve élet
építő tudással, információval. Minden sejtünk belső fénytől, cselekvő
fénytől él. És ez a cselekvő fény a Naptól ered.
És hozzá kell tennem: az ókori Egyiptomban gyakran megörökítették
a Nap sugarait. Nem is akárhogy! Sok napsugár végén, ahogy a
földet érik, apró kis kezek láthatók (3. kép)!
3. 3. kép. Ehnaton fáraó fáraó és felesége fogadják a Nap sugarait.
Hogyan? Csak nem arról van szó, hogy hasonló gondolatmenetet
már az ősi időkben is ismertek? Nem lehet, hogy ez csak látszólagos
egyezés, hogy csak véletlenről van szó? Nézzük csak meg
alaposabban az alábbi képet (4. kép)! Az egyik napsugár „végén”, a
csúcsos süvegű Ekhnaton fáraó és felesége, Nefertiti arca előtt,
ugyanazt az érdekes jelet láthatjuk.



4. kép. Az egyik napsugár végén a kéz különös jelképet tart: egy
keresztet, amelyen egy kissé megnyúlt körvonal látható
(közvetlenül a szfinx orra előtt).
Utánanéztem, mit jelentett ez a jel az ókori egyiptomiaknak (5. kép).
5. kép. Az Ankh jele. Jelentése: az Élet Kulcsa!
Az Ankh nevű jel jelentése: AZ ÉLET KULCSA! Mindezek után
lehetetlen letagadni azt a benyomást, hogy az e könyvben
ismertetett gondolatok és az ókori mitológia között, anélkül hogy ez
szándékunkban állt volna, valamiféle kapcsolat áll fenn.



És ez még nem minden. Az élet természetéből adódóan a sejtekben
rejlő élet folyamatosan, napi rendszerességgel, az élet különös,
ismétlődő szertartásaiban részesül. Bármilyen különös is így
megvilágítani, de a sejtek számára egy náluk magasabb szinten
szervezett élettől: általunk részesülnek naponta ismétlődő
adományban. Ez a magasabb életszintről érkező adomány sejtjeink
számára valami olyan lehet, mintha mi egy nálunk magasabb szintről,
az égtől kapnánk naponta égi adományokat, éltető, égi mannát. A
sejtek életszintjénél magasabb, vagyis számukra isteni létszintről
érkezik adomány naponta többször, ismétlődően, mint egy, az isteni
élet fenntartását célzó szertartás létszintjéről. A táplálkozásról van
szó. Ismétlődő szertartás. Égi szintről ereszkedik alá az égi adomány,
az égi manna, saját sejtjeink számára. Általunk. A Természet
akaratából.
Amikor ételt fogyasztunk, ennek a sok napfény-fotonnak áldó élet
erejét küldjük sejtjeink világába. Minden ételben – növényi, állati
eredetű eledelben – napsugár van. Az étellel napfényt fogyasztunk,
mert a kenyér valamikor gabona volt, a lencsefőzelék valamikor
lencse volt. És amíg az étel friss, addig benne a sejtek még nem
süllyedtek le a halál mélyére. A sejtek parányi testei még
valamennyire élnek, amíg rothadásnak nem indulnak. Amikor
táplálkozunk, a Nap élet-ereje belénk költözik, sok-sok nyüzsgő
foton kerül belénk, mintha méhrajt fogyasztanánk el, és ez a méhraj
napfényben utazó élet-építő, cselekvő fényből áll. Amikor az élet
akaratából ezt a méhrajt naponta ismétlődő szertartásaink során
lenyeljük, jóleső zsibongás árad szét bennünk: a napfény éltető
boldogító zsibongása.
Ez a napfény az élő Nap fénye. Ha istennek nevezzük azt, ami egy
magasabb szervezettségű szinten él (fenntartva a nagybetűs
írásmódot, Istent a legmagasabb életszinten élő, vagyis Legfelsőbb
Lény nevéül), akkor azt lehet mondani, hogy mi a sejtjeink istenei



vagyunk. Ugyanígy, amikor a napfény belénk költözik, akkor
tulajdonképpen egy nálunk magasabb életszinten élő lény, a
Napisten, Héliosz költözik belénk. Tehát amikor táplálkozunk,
eszünk, akkor egy vallásos cselekedetet hajtunk végre, magát a
Napban élő kozmikus Életet, Napistent adjuk tovább a sejtjeinknek.
Felemelő cselekedet sejtjeink életének a napfény kimeríthetetlen
erejéből utánpótlást biztosítani. S ha megtesszük, akkor biztosítjuk,
hogy a sejtek feletti életszintről kiinduló tevékenységünk révén
továbbra is belülről is világítson a Nap. Attól élünk, hogy a
Napistentől eredő fénnyel táplálkozunk. Attól élünk, hogy Napisten
bennünk világít. Természet adta módon a Napistent sejtjeinkben
éltető, naponta ismétlődő szertartást ma leegyszerűsítve
táplálkozásnak hívjuk.
Hihetetlenül felvillanyozó dolog az ételre úgy rácsodálkozni, hogy
benne felfedezzük a Napban rejlő élet kimeríthetetlen, szinte
tökéletes örömét. Csodás érzés az ember számára, ha felfedezheti,
hogy a tápláléknak, az ételnek úgy örülhetünk, mint amiből a Nap
öröme ragyog ránk! Egy isteni, fölemelő fény, az élet melege süt a
táplálékban rejlő napfényből! Boldogító a táplálkozás, mert az étellel
az életet vesszük magunkhoz. Étel és élet Hél-től, Héliosztól, a
Napistentől ered. Boldogító az étkezés, mert a táplálékkal a Nap
élete költözik belénk, és a Nap – boldog. Minden étel kozmikus
mélységgel és jelentéssel töltött: Napisten lelke lakik benn.
Ha jól meggondoljuk, mindebben egy égi eredetű tanítás is rejlik.
Akkor kerülünk összhangba a valósággal és önmagunkkal, ha
döntéseinket egy irányba állítjuk a Nappal és a Mindenséggel: a Nap
irányába, a Kozmosz irányába, az Élet kozmikus kiteljesedésének
irányába.
Ha az emberek tudnák, mi a Nap, a felnőttek énje teljesen átalakulna.
Visszanyerné eredeti fényét és melegét az emberi lélek.