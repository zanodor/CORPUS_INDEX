---
master_file: "[[@PalfiZoltanTanos]]"
---
# Index for Pálfi Zoltán, Tanos Bálint – A sumer-magyar hit és a sumerológia.pdf

apjainkban újra felerôsödött a sumer-magyar rokonság híveinek hangja. Nemcsak könyvek sorát jelentetik meg, hanem a kereskedelmi, hír- és köztévékben is megszólal(hat)nak, sôt egy „bölcsész egylet” keretében elôadásokat is tartanak egymásnak és követôiknek. Felmerül a kérdés, miért él ilyen szívósan a nem szakmai köztudatban egy olyan elmélet, melynek tarthatatlansága majd’ egy évszázada bebizonyosodott? Miközben a közelmúltat vázlatosan vizsgálva az okokat keressük, érdemes kitérni a sumerológia tudományának néhány fontos állomására, valamint a sumer nyelv néhány jellegzetességére és a nyelvrokonság problémájára is. Annyi már most megállapítható, hogy a kérdés a „kompenzációs jelenségek” sorába illeszkedik: a magyarságot és Magyarországot a közelmúltban ért sokkhatásokat, a valós vagy vélt sérelmeket – melyek gyakran egyéni tragédiákat is jelentettek – feldolgozni képtelen társadalmi réteg menekülése ez a történelem kedvezôtlen alakulása elôl.
A SUMEREK FELFEDEZÉSE ÉS AZ ELSô ELKÉPZELÉSEK
A 19. században az ékírás és az akkád nyelv megfejtése során elôször az 1850-es években következtettek egy másik, nem sémi nyelv jelenlétére (ezt elsônek Edward Hincks vetette fel). E nyelvet 1869-ben hívta elôször sumernek Jules Oppert; két év múlva adták ki az elsô egynyelvû sumer feliratot. A néhány évvel késôbb indult francia, amerikai és német ásatások nyomán egyre több agyagtábla került a nagy múzeumok birtokába, s kezdetét vehette e nyelv tanulmányozása. (Eleinte volt, aki nem is tekintette önálló nyelvnek, hanem titkosírásnak vélte.) Hamar kiderült, hogy a sumer szerkezete eltér mind a sémi, mind az indoeurópai nyelvekétôl, és az agglutináló nyelvek közé tartozik.1 Ezt követôen természetesen megindult a rokon nyelvek keresése, így került képbe többek között a magyar is. Ekkor jelent meg a nyelv-, késôbb a néprokonításban a turáni nyelvcsalád ötlete, majd a 20. században az ún. „turáni gondolat”. Az Irántól északnyugatra, a Kaszpitenger és a Pamír között húzódó síkság az iráni hagyományban Turán néven szerepelt, s innen származtak az iráni nép nagy ellenségei. A nyelvészetben az 1850/60-as években vetôdött fel, hogy az itt megfordult népek egy nyelvcsaládba tartoznának; közéjük tartoztak a ma uráli és altaji nyelvcsaládba sorolt nyelvek, amelyeket emiatt még sokáig turáni nyelveknek hívtak akkor is, amikor az elmélet tarthatatlansága bebizonyosodott. Magyarországon az ezt követô évtizedekben zajlott az ún. „ugor-török háború”, melyben utoljára kérdôjelezték meg a tudomány berkein belül a finnugor rokonságot. E szakmai vita során egyértelmûen kiderült, hogy a magyarnak a török nyelvekkel való hasonlósága nem rokonságot jelent, hanem a hosszú együttélés következménye. Fontos hangsúlyozni, hogy szakmai vitáról volt szó, hiszen a török álláspontot képviselô Vámbéry Ármin jelentôs turkológus volt, ha nyelvészeti képzettséggel nem is rendelkezett. Hiába dôlt el a nyelvészetben a vita a finnugor nyelvek javára, az érzelmi alapon ezt elvetô nem szakmai közönség nagy rokonszenvvel fogadta a sumerrel mint turáni nyelvvel való rokonítást. Mind a fent említett elutasításnak, mind a rokonszenvnek megvolt az eszmei háttere.
Tanulmányok
100
Pálfi Zoltán (1968) történész, tanársegéd az ELTE BTK Ókortörténeti Tanszékén (a cikk elsô, történeti részének szerzôje; önálló írását lásd jelen szám 24–32 oldalain).
Tanos Bálint (1980) nyelvész, assziriológus, az MTA Nyelvtudományi Intézetének tudományos segédmunkatársa. Kutatási területe a sumer nyelvtan és a funkcionális nyelvészet (a cikk második, nyelvészeti részének szerzôje).
A sumer-magyar hit
és a sumerológia
Pálfi Zoltán – Tanos Bálint
N



A dualizmus idôszakára a magyarság a többi nemzetiséggel szemben kisebbségbe került. A kisebbségi mozgalmak végsô, ki nem mondott célja a Monarchiától való elszakadás és az anyaországokkal való egyesülés, vagy saját állam kikiáltása volt. Ezt a szembefordulást erôsítették a felülrôl jövô, egyre nyíltabb magyarosítási törekvések, illetve a birodalmat átszervezô trialisztikus elképzelések merev elutasítása, valamint az „egy politikai nemzet” elvének megfogalmazása is. Mindkét részrôl sûrûn hangoztatták a politikai indíttatású, jóval korábban született mítoszokat: a románok a dákoromán kontinuitás mellett szálltak síkra, a szerb, horvát, cseh és szlovák írók és politikusok az ôsi szláv egységet akarták helyreállítani, amelyet a barbár ázsiai hordák bontottak meg, míg a magyarok államalkotó, kultúrateremtô és -hordozó szerepüket hangsúlyozták. Ez utóbbi érvrendszerbe szervesen illeszkedett a turáni rokonság elméletének átvétele, ezzel együtt a sumer eredet, amely nyilvánvaló elsôbbséget is biztosított volna nemcsak a Kárpát-medencében, hanem az egész világon. (Ez az igyekezet korábban is megvolt: a reformkorban Horvát István a Bibliában bukkant magyar nevek tömegére; mentségére szolgáljon, hogy e betegség más nemzeteket is megfertôzött.) Nem meglepô tehát, ha a századforduló környékén egyre-másra bukkantak föl az ôsi „turáni” rokonokról szóló irományok, sôt 1909-ben és 1911-ben az egyik tekintélyes szakfolyóirat, az azóta is létezô Zeitschrift für Assyriologie hasábjain is napvilágot láthatott az egyik hangadó, Galgóczy János két ilyen témájú cikke, amelyek szakmai körökben visszhangtalanok maradtak. Az idôpont szimbolikusnak is tekinthetô: innentôl fogva a sumermagyar hit és a sumerológia tudományának útjai végleg elváltak. Hogy ez mennyire így volt, két további évszám érzékelteti: 1913ban jelent meg a Turán c. folyóirat elsô száma, amely a három évvel korábban alapított Turáni Társaság lapja volt. A folyóiratot a világháború alatt gr. Teleki Pál szerkesztette; ô maga elfogadta, hogy a szóba jöhetô keleti népek nem nyelvrokonaink, de szerinte az ottani „életegység, életközösség” szerepe a döntô. Hangsúlyozta, hogy Turán olyan mûvelôdési központ, amely Egyiptomhoz, Mezopotámiához, Iránhoz hasonlítható, ahol a magyarság is szert tett ôsi kultúrájára, melyet szétsugárzott vándorlásai során.2 A nyelvrokonságnak ezt az elutasítását a „turáni gondolat” követôi sosem fogadták el. (Jellemzô, hogy a társaság több részre szakadásakor a tudós politikus a komoly szakmai kérdésekkel foglalkozó Kôrösi Csoma Társasággal tartott.) Egy évvel késôbb pedig napvilágot látott az elsô sumer szótár – igaz, mára nagyobbrészt elavulttá vált.3 Mindenképp hangsúlyozni kell, hogy múltunk újraálmodása során a sumer nyelv és nép nem az egyetlen jelölt volt sem akkor, sem késôbb: a már említett török mellett felmerült többek között az egyiptomi és az etruszk is.
A KÉT VILÁGHÁBORÚ KÖZÖTT
Az elvesztett világháború, majd Trianon sokkját a magyar társadalom a mai napig nem heverte ki. A súlyosan sérült nemzettudat érthetô módon menekült ábrándokba – ugyanakkor a sumer hit visszaszorulása figyelhetô meg, miközben a turáni gondolat makacsul élt tovább. E jelenség három okra vezethetô vissza. Egyfelôl a hivatalos politika a magyarságnak és a
magyar szellemnek a megerôsítését részben a tudományos élet felvirágoztatásával próbálta elérni, és a tudomány fogalmába ez az elmélet már akkor sem fért bele. Ezzel összefüggésben a történettudomány által ekkor és korábban ismertté tett valódi magyar múlt eseményei és eredetmondái váltak a szellemi gyökereit egyre erôsebben hangoztató nemzeti ideológia tartópilléreivé. A turanizmus pedig, miközben egyre erôteljesebben fordult a napi politika irányába, a magyar ôstörténet mitizálása során újabb és újabb keleti „rokonnépeket” talált. Az egyetlen sumer-magyar rokonságot tárgyaló könyv csak a világháború alatt jelent meg. (Varga Zsigmond tézisei jóval korábban elkészültek, ám 1916ban az Akadémiához benyújtott dolgozatát elutasították.)A sumerológiában is új korszak kezdôdött: 1923-ban megjelent Arno Poebel sumer nyelvtana, amely utat mutatott a második világháború után fellendülô korszerû nyelvészeti munkáknak.4 1925 és 1950 között látott napvilágot Anton Deimel enciklopédikus igényû sumer lexikona; a sorozat egyik elsô kötete volt a sumer szótár. Ezt a mûvet a sumer-magyar hívôk a mai napig bibliájuknak tekintik, és áhítattal írják ki belôle a magyar szavakhoz jelentésben és hangalakban közel álló alakokat. Deimel teljesítménye valóban bámulatos, ám munkája mára mind módszertanában, mind ismeretanyagában meghaladottá vált, és csak erôs kritikával használható (erre egyébként minden összefoglaló mû fel is hívja a figyelmet). Nem véletlen, hogy a szintén általa készített sumer nyelvtant nemhogy sehol sem használják (kivéve hazánkat, ahol a lelkes hívôk le is fordították), hanem a késôbbi nyelvtanok szerzôi tudománytörténeti áttekintéseikben meg sem említik. Még egy fontos sorozat indult ebben az idôszakban: 1937-ben jelentette meg Benno Landsberger a Materialen zum Sumerischen Lexikon elsô kötetét. A sorozatban a Deimel által is használt és az azóta ismertté vált kétnyelvû sumer-akkád listákat, illetve grammatikai táblákat adják ki (mostanáig 17 kötet látott napvilágot).
A SUMER-MAGYAR HIT FELÉLEDÉSE ÉS A TUDOMÁNYOS ÉLET KITELJESEDÉSE
A második világháború után alapjában új helyzet alakult ki hazánkban: a kommunista hatalomátvételt követôen az internacionalizmus lett az uralkodó ideológia, így a nemzeti gondolatot brutálisan elfojtották. Ez utóbbi – vadhajtásaival együtt az emigrációban teljesedett ki. Már a kommunista diktatúra elôtt sokan emigráltak, majd az ’56-os forradalmat követôen
A sumer-magyar hit és a sumerológia
101
Illusztráció Baráth Tibor A magyar népek ôstörténete címû munkájából (Franklin Park, NY, 1997, 126.)



újabb menekülthullám indult nyugatra. A hazától való elszakadást, a Magyarországra erôltetett, a vadhajtásoktól mentes nemzettudatot is károsnak bélyegzô ideológia megtelepedését sokan nem tudták feldolgozni, és egyesek a legjobb szándékkal menekültek múltteremtô ábrándjaikba. Az ötvenes években szerte a nagyvilágban megszaporodtak azok a társaságok, amelyek a sumer „elôdök” nyelvét próbálták a magyarral rokonítani, és egyre-másra jelentek meg az ilyen témájú könyvek. Sajnos ezekben a mûvekben a hazánkban szerencsére már egyedül elfogadott finnugor rokonságot sokan összemosták a diktatúra ideológiájával, és a nemzetvesztô propaganda részének tartották. (Emellett olyanok is akadtak, akik a sumert továbbra is az urál-altaji nyelvcsaládba helyezték.) Ennél sokkal fájóbb, hogy egyes mûvekben ismét felbukkant egy olyan gondolat, amely korábban a turánizmus idején jelent meg, az antiszemitizmus. E vélekedés szerint a finnugor rokonság hívei „idegen” (többnyire zsidó) származásúak, tehát eleve a magyarság önbecsülése ellen cselekszenek, sôt, amíg lehetett, a sumer népnek és nyelvnek a létét is tagadták, hogy elsôbbséget biztosítsanak a „szémitáknak”. Így vált Hunfalvy János és Budenz József a magyar szellem tudatos ellenségévé. Jellemzô még ezen irományokra, hogy a 19. század végén és a 20. század elsô felében élt, azóta megcáfolt vagy meghaladott kutatókra mint a megfellebbezhetetlen igazság kimondóira tekintenek, akiket különbözô okokból az utókor megpróbál elfelejtetni. Prince, Lenormant, Oppert a maguk korának rendkívül képzett tudósai voltak, akik nagyban hozzájárultak a sumerológia fejlôdéséhez, eredményeik azonban mára nagyrészt elavultak. Ekkorra tehetô a teljes „mitológia” megfogalmazása: a sumerek/„szumírok” a Kárpát-medencébôl vándoroltak Mezopotámiába, majd amikor kultúrájukat elpusztították a „szémiták”, elmenekültek észak felé, késôbb létrehozták a „pártos” (= párthus) birodalmat, majd a Kaukázuson átkelve, a sztyeppei népekhez csatlakozva visszatértek ôshazájukba. Némiképp zavaró része e mitológiának, hogy nemcsak a párthusok, hanem a szkíták és a hunok is magyarok. Az ekkor írt könyvek egy része Magyarországra is eljutott, kialakítva egy sajátos szubkultúrát, amely valamiféle szellemi „ellenállási mozgalomként” jelentkezett, és amely néha egy-egy folyóiratcikk erejéig felszínre is tört. Külön érdemes szólni az erdélyi magyarságról. A diktatúra idejében a létükben való fenyegetettséggel magyarázható, hogy a magyar kisebbségben hamar népszerûek lettek az 1961-ban AlsóTatárlakán (Tartaria) talált táblácskák. E táblácskák piktogramjai feltûnôen hasonlítanak a 4. évezred végi – 3. évezred eleji sumer piktogramokhoz. Noha az írást nem lehet elolvasni, és nyilvánvalóan nem egy teljes rendszer átvételérôl, hanem egyes elemeinek utánzásáról van szó (nagy valószínûséggel amulettként viselte a 3. évezred elején a Vincakultúra népe), a sumer-magyar hívôk mind Erdélyben, mind világszerte mint az ôshazával való kapcsolattartás megdönthetetlen bizonyítékára hivatkoznak rá. A térség feltehetôleg csakugyan közvetett kapcsolatban állt a Közel-Kelettel; erre elsôként a 19. században Torma Zsófia hívta fel a figyelmet. A régésznôt ezért zászlajára tûzte a mozgalom, könyvét magyarra fordítva, a sumer rokonságot sugalló címet adva és bôséges kiegészítô „tanulmányokkal” ellátva adta ki Buenos Airesben. A hetvenes évek elején a sumer-magyar hit képviselôi a tudomány területére is bemerészkedtek: cikkeket közöltek kül
földi tudományos folyóiratban,5 felszólaltak nemzetközi és magyar kongresszusokon. Ha egyáltalán figyelemre méltatták ôket, a reakció vagy teljes elutasítás vagy harsány derültség volt. Azt gyorsan szögezzük le, hogy ezek a nézetek az emigráció nagy részénél is süket fülekre találtak, amit a hívek nehezményeztek is; az is megállapítható, hogy a magyar menekültek szétszóródásával a „rokonjelöltek” száma megugrott, és bekerültek Észak- és Dél-Amerika indiánjai, valamint Polinézia lakói is (hogy a világûrbôl érkezett ôsökrôl ne is beszéljünk). Eközben a tudomány gyorsan haladt a maga útján. A második világháborút követôen oly sebesen követték egymást a különbözô szövegkiadások, jelentek meg a nyelvtani összefoglalások és az egyes problémákkal foglalkozó szakcikkek, hogy még felsorolásuk is lehetetlen. A teljesség igénye nélkül néhány jelentôs kutató nevét érdemes megemlíteni: Adam Falkenstein, aki új alapokra helyezte a sumer nyelv megértését;6 Thorkild Jacobsen, Dietz Otto Edzard, Aake Sjöberg, Claus Wilcke. A nyelvészetben az egyik legnagyobb felfedezés a sumer nyelv ergativitásának felismerése volt (a hatvanas évektôl kezdôdôen). 1984-ben – több elôzmény után megjelent az elsô összefoglaló sumer nyelvtan, ezt azóta több is követte.7 1984 egy másik könyv miatt is fontos évszám: több évi munka után napvilágot látott A. Sjöberg szerkesztésében a 18 kötetesre tervezett sumer szótár elsô kötete (Pennsylvania Sumerian Dictionary, PSD – három alkötet jelent meg, majd a vállalkozás az interneten vált teljessé).
NAPJAINKBAN
A rendszerváltást követôen ugyan megszûnt a magyarságra nehezedô ideológiai nyomás, ám ez sokaknak csak annyit jelentett, hogy különbözô eredetû kompenzációs késztetéseiket immár nyíltan is megfogalmazhatták. Részben a Nyugat gazdasági fejlettsége, részben a Keleten még meglévô és idônként felerôsödô mítoszok miatt tanúsított kisebbrendûségi érzés magyarázhatja a sumer-magyar rokonságot bizonygató könyvek nagy számát és növekvô népszerûségét is. Az érvek még a diktatúra idejének emigrációs irodalmából öröklôdtek: a finnugor rokonságot csak a pozícióikhoz ragaszkodó egykori pártkatonák vallják, a magyarságot szolganéppé akarják alacsonyítani az idegenlelkûek és idegen érdekeket kiszolgálók, s ezért tagadják nagymúltú örökségünket. A módszerek szintén nem újak (és semmi közük a tudományhoz): ha akár csak igen távoli hasonlóság fedezhetô fel egy sumer és egy magyar szó hangzása és jelentése között, az a rokonság bizonyítéka. Nem számít, hogy az adott szó nem is sumer, hanem akkád, hogy már régóta kiderült, nem is úgy ejtették/olvasták, ahogy azt korábban (fôleg A. Deimel idejében) gondolták, hogy a magyar „megfelelô” a nyelvújítás korában keletkezett, hogy esetleg maga is jövevényszó a nyelvünkben, vagy talán az argóból került a mindennapokba stb. Ennél is figyelemre méltóbb, hogy a sumer-magyar rokonság egyes képviselôi már a kereszténységet is sumer-pártos-magyar vallásnak tekintik, amelyet a zsidóság megrontott és eltorzított, és amelyet ideje feltámasztani. E jelenség adja meg a kulcsot a tudomány képviselôi és a sumer-magyar hívôk közti párbeszéd lehetetlenségéhez: amíg a kutatók racionális érvekkel, az ékírásos forrásokra és tárgyi emlékekre támaszkodó tényekkel, adatokkal mutatják ki a sumer-magyar rokonságelmélet tarthatatlanságát, a hívôk
Tanulmányok
102



dogmaként tisztelik alaptéziseiket, az ellene felhozott érveket pedig meg sem hallják, illetve félresöprik. Ahogy egy kutató fogalmazott: „Van azonban egy érdekes specialitása e csoport központi tanításának: mégpedig az, hogy hittételérôl makacsul azt állítja, hogy kellôen verifikált szaktudományos álláspont.”8 Tudomány és hit összemosásáról van tehát szó. A tudományos ismeretterjesztés talán legnehezebb, ugyanakkor legsürgetôbb feladata, hogy ezt az összemosást megszüntesse. A tudományos életben a kilencvenes évek nem tekinthetôk rendkívüli idôszaknak. Folytatódott a már említett sorozatok köteteinek kiadása, nyelvészeti konferenciákon foglalkoztak a sumer nyelvvel, és ami a legfontosabb, megkezdôdött a sumer irodalmi szövegeknek a feldolgozása és világhálóra tétele (Electronic Text Corpus of Sumerian Literature). Az internet szerves részévé vált a sumerológiának: a Pennsylvania Sumerian Dictionary teljes anyaga tanulmányozható, de más típusú, elsôsorban gazdasági szövegek és tudományos cikkek is hozzáférhetôek a világhálón. A sumerrel foglalkozók nagyon jól tudják, hogy e nyelv még közel sincs teljes egészében megfejtve: rengeteg részlet homályos, néhány esetben ismert a jelentés, de az olvasat nem, néhány esetben az adott szövegrész érthetô, csak az nem, miért úgy fejezték ki, ahogy stb. A sumer nyelv rokonságának kérdése, úgy tûnik, egyelôre lekerült a napirendrôl.
A NYELVROKONSÁGRÓL
A következôkben szemügyre veszünk néhányat azon állítólagos érvek közül, amelyekkel a sumer-magyar nyelvrokonságot szokták „alátámasztani”. Visszatérô érv a tipológiai azonosság, azaz hogy a magyar és a sumer egyaránt agglutináló nyelvek. Az érv eleve elhibázott, mivel a tipológiai hasonlóság nem korrelál a nyelvrokonsággal: sem a megfelelésbôl nem következik két nyelv rokonsága, sem annak hiányából az, hogy két nyelv nem rokon (gondoljunk csak az izoláló angolra és a flektáló németre). Nem beszélve arról, hogy ha ez az egyezés egyben rokonságot jelentene, akkor ez egy több száz, ha nem több ezer nyelvbôl álló nyelvcsaládot rajzolna ki, amelybe többek között például a maláj-polinéz, az altaji és az amerikai indián nyelvek egy része is tartozna. Tovább rontja az érvet, hogy a három vagy négy nagy csoportra (izoláló, flektáló, agglutináló, inkorporáló) való felosztás csak a nyelvtipológia legdurvább megközelítése. Ennél finomabb osztályozási elvek is léteznek, mint pl. (ahol ez lehetséges) a prefixáló és szuffixáló nyelvekre való felosztás. Ezen a szinten a sumer már nem egyezik meg a magyarral: a sumer fônévi csoportban ugyanis nem szuffixumok, hanem enklitikumok jelzik a nyelvtani tulajdonságokat, amelyek a csoport jobb oldalára kerülnek egymás mellé; az igét pedig szinte kizárólag prefixumok jellemzik. Ugyanez a helyzet a szórendi tipológiával is: a sumerben az ige mindig az utolsó pozícióban áll, míg a magyarra ez nem jellemzô. A rokonság bizonyításának fô vonulata azonban a szóösszehasonlítás. Kétségtelen tény, hogy a nyelvek közötti rokonság igazolásában igen komoly szerepet játszik a szavak összevetése. Azonban ennek szigorú módszere van, amely a hangok közötti szabályos megfelelésen alapszik, azaz azon, hogy egy meghatározott fonológiai környezetben egy adott ’A’ fonémának mindig egy adott ’B’ fonéma felel meg a rokon
nyelvben, nem pedig tetszôleges fonéma vagy fonémasor (és ez természetesen a nyelvtani elemek esetében is érvényesül). Ezt az elvet a rokonítók tökéletesen figyelmen kívül hagyják. Felmerült még az is, hogy mivel az összehasonlító nyelvészetet eredetileg az indoeurópai nyelvekre dolgozták ki, csak ezeken mûködne. Ez azonban nem igaz: a rokonságnak ezen kritériumait sikerrel alkalmazták az afro-ázsiai nyelvektôl az ausztráliai bennszülött nyelvekig számtalan nyelvcsaládon, és semmiféle érv nem szól amellett, hogy van a világon olyan nyelvcsalád, amely „felmentést” kaphat ezen elvek alól. Ennek a metodológiai hiánynak a következményeként gyakorlatilag tetszôleges hangpárok jönnek létre, így lesz a rokonság híveinél a sumer b = magyar b, v, f, p, s, sz; sumer d = magyar d, t, gy, ty, cs, s, sz; sumer g = magyar g, k, sz, h, s, cs, f, gy. Néhány példa a szóegyeztetésekre:9 pl. sumer gub – „gyen” [helyesen g ̆en]10: magyar „gubbaszt, megy (megyen)” [a ‘gubbaszt’ jelentésnek nincs nyoma a sumerben, valójában ‘áll’], sumer igi – magyar „igéz” [a sumerben ez valójában fônév, jelentése: ‘szem’, ‘arc’], vagy éppen dig ̆ir inanna – magyar „tündér Ilona”.11 De említhetô még a mir [jelentése valójában: ‘harag’] – „MÉR(eg), MOR(og)”,12 a kalag [‘erôsnek lenni’] „KALapács”, ur – „ÔR”, Anu [valójában An férfi égisten nevének akkád alakja] – „ANYU, istenANYA” páros is. A fenti példák elegendôek ahhoz, hogy világosan lássuk: a szóegyeztetések tetszôleges fonológiai és szemantikai változások feltételezésével születtek, azaz mindenféle módszerességet nélkülöznek. E „módszer” alapján bármely két nyelv „rokonsága” bebizonyítható pusztán egy szótár segítségével. A helyzet azonban még ennél is rosszabb. A valóságban ugyanis a sumer nyelv fonémaállományáról meglehetôsen bizonytalan információkkal rendelkezünk, mivel azt csak az akkádok által rögzített anyagon keresztül ismerjük. Az például bizonyos, hogy a sumerben a zöngés–zöngétlen oppozíció az akkád hatására jelent meg, és korábban valamilyen más szembenállás állt helyette, egyes feltételezések szerint hehezetes hehezetlen. Azaz: az a sumer szóállomány, amelyet a szóhasonlításokra használnak, egy tudományos konvenció, amely bizonyosan csak többé-kevésbé tükrözi a beszélt sumer nyelvet, tehát a szóegyeztetések nem egy valós fonémaállományra épülnek. Az ehhez képest már mellékes, hogy a szerzôk a legritkább esetben ismerik beszédhang, betû és fonéma különbségét. Érdemes kitérni azokra az alapvetô hiányosságokra is, amelyek jellemzik a rokonítókat, mind a sumer és akkád nyelvtudás, mind az ékírás ismerete, mind a szakirodalmi mûveltség terén. Eklatáns példája ennek a sumer és akkád szavak rendszeres keverése. Visszatérô motívum, hogy a magyar ‘isten’ szó a sumerben is megvan, s ott azt jelenti, ‘egy’, mert a sumerek is tudták, hogy „egy az Isten!”. Isˇten valóban azt jelenti, ‘egy’, de nem sumerül, hanem akkádul (sumerül disˇ);13 az a gondolat, hogy a sumereknél (vagy akár az akkádoknál) egy lenne az Isten, a mezopotámiai istenvilág ezres nagyságrendjét ismerve teljes képtelenség. Itt említhetô a földrajzi nevek sumer eredetû magyarázata is: így pl. a Balaton jelentése: bala ̄tuan(a) = az élethez. Az akkád (!) bala ̄tu tényleg azt jelenti, ‘élet’, és az akkád ana elöljárószó magyar megfelelôje többek között az allativus (-hoz, -hez, -höz), de az akkádban az elöljárószó mindig megelôzi az adott névszót, továbbá a névszó genitivusban áll (ana bala ̄ti). A rokonság hívei szerint sok
A sumér-magyar hit és a sumerológia
103



akkád szó és elem átkerült a sumerbe, ami igaz is, de a fenti szó és szóelem sumer elôfordulására egyetlen szöveghelyünk sincs (élet = sumer til3, -hoz, -hez, -höz = sumer sˇe3). Hogy a sumer pisagˇ (= ‘edény’) szónak mi köze lehet Pozsonyhoz, hogy a sumernek tartott, valójában akkád kussuˆ-nak (sumerül gu-za = ‘trón’) Kassához, nem világos. A nyelvi kompetencia teljes hiányának leglátványosabb példája azonban mégis a következô állítás, amely nyilván kapcsolatban áll az elôzôekben bemutatott nyelvkeveréssel: „Az asszir nyelv elszemitásodott sumér nyelv.”14 Aki akár a legcsekélyebb ismeretekkel rendelkezik e két nyelvrôl, az pontosan tudja, hogy elképesztôen távol állnak egymástól, még a hosszú és nagyon erôteljes areális (azaz a két nép tartós együttélésének következményeként fellépô) hatás ellenére is. E hatás következtében az akkádban valóban vannak sumer kölcsönszavak (és fordítva), és néhány grammatikai jelenség átkerült a sumerbe (!), de az akkád ettôl függetlenül tökéletesen illeszkedik a sémi nyelvek közé, és fonológiai rendszerében, grammatikájában, lexikonjában markánsan különbözik a sumertôl.15 Az állítás képtelensége azzal vetekszik, mintha valaki a magyart „elobiugorosodott latinnak” nevezné. Hasonlóan súlyos ismerethiányra gyanakodhatunk az ékírásos jeleket illetôen. Találhatunk példát arra, hogy egy szerzô egy SAL (‘asszony’, a jel neve: MUNUS) és egy KUR (‘hegy’) jelet Nénharszág-nak olvas.16 Bár a hursagˇ valóban szintén
hegységet jelent, ezt a HUR és a SAGˇ jelekkel írják le, amelyek még csak nem is emlékeztetnek a KUR jelre. A MUNUS jelet a szerzô összekeveri az ékírásban azonos kezdetû, de semmiképpen nem azonos NIN jellel. Az sem világos, miként lesz a nin-bôl „nén”, a hur-ból „har” és a sagˇ-ból „szág”. De ezt is olvashatjuk: „Mert vajon mit róttak, jelen esetben nyomkodtak [a sumerek]? Hát betûket.”17 A sumer írás soha nem volt fonematikus. Korai állapotában tisztán logografikus volt, késôbb vegyes logografikus-fonografikus rendszerré fejlôdött, de a betûírás stádiumát meg sem közelítette. A sumer nyelvtant a rokonság bizonygatásához kevéssé szokták használni, de erre is elôfordulnak kísérletek. Ezek általában a nyelvtan ismeretének teljes hiányát árulják el. Csupán néhány állítást mutatunk be: „...a szumír névszónak ugyanannyiféle »esete« van, mint a magyarnak.”18 Tévedés: vitatott, hogy hány eset van a sumerben, de a viták kilenc, tíz és tizenegy eset között zajlanak, míg a magyarban tizenhéttizennyolc esetet ismerünk. Újra megemlítendô, hogy a magyarral ellentétben a sumerben az eseteket nem szuffixumok, hanem enklitikumok fejezik ki. Az esetragoknál maradva: „A »da, ta« szumír helyhatározóban (hol) tisztán felismerhetô az ómagyar -t, -tt (Kolozsvárott, hely-t, hely-ütt, hanya-tt, hasmán-t) helyhatározás, a szumir »ra«-ban (»hova«), a magyar-ra.”19 Ha kétség maradt volna, ez a mondat egyértelmûvé teszi, hogy a szerzô semmit nem tud a sumer esetrendszerrôl. A sumer ta enklitikumot ablativusnak nevezzük, jelentése kb. a magyar ‘-tól/-tôl, -ról/-rôl, -ból/-bôl’ ragokénak felel meg. A da a comitativus, azaz a társhatározó, a magyar ‘-val/-vel’nek felel meg, nem tartozik a helyhatározói esetek közé. A szerzô által keresett eset a sumerben az a locativus. A ra a sumerben szintén nem helyhatározói eset, hanem a magyar ‘ -nak/-nek’kel egyenértékû dativus. Egyezésnek tehát nyoma sincs. Hasonlóan súlyos tévedés a következô: „A múlt idôt a szumir magánhangzónyújtással fejezte ki, úgy mint a magyar egykoron (vár-é-k, vár-ám, vár-á-nk stb.).”20 Ez az állítás már
csak azért is értelmetlen (ha eltekintünk attól, hogy a magyar nyelv oldaláról sem állja meg a helyét, hiszen nem volt jelen idejû *várek, *váram, *várank alak, amelynek hangzója megnyúlhatott volna), mert igen keveset tudunk a sumer magánhangzók minôségérôl. Azt viszont tudjuk, hogy a múlt idôt (vagy befejezett aspektust – ez ma vita tárgya) hogyan fejezte ki: a szótôvel és a névmási egyeztetô affixumok pozíciójával. A jelen-jövô az, amely morfológiai értelemben többletet tartalmaz ehhez képest: az egyeztetô affixumok átrendezését, illetve vagy egy szuffixumot (-ed), vagy részleges reduplikációt, vagy szuppletív alakot. Magánhangzónyúlásról nem tudunk a sumer nyelvtanban. Hasonló nyelvleírási zûrzavar fedezhetô fel a következô passzusban is: „A szumir nyelvnek van egy hallatlan tömörségû tulajdonsága, aminek a »kettôs igeragozás« nevet kellene adni. ... A »kettôs igeragozásnak« két személye van egy aktív és egy »passzív« személye. Az egyik a cselekvô, a másik, akire a cselekvés irányul. A két személy egymás után jelenik meg az igeragozásban, a cselekvôt a végrag, a passzivat a végrag elé betett »belrag« fejezi ki. Illusztrálom egy magyar példán: vár(o)k egyszerü ragozás, vár-én. Vár-l-(a)k kettôs ragozás, vár-téged-én, vagyis két személy van benne, egy aktiv és egy passzív, mindkettô személyraggal kifejezve. ... Nos ez a »kettôs igeragozás« van meg a szumirban, ahol az igei szólánc utolsó tagja mindig a cselekvô személyt jelölô szó, ugyanúgy, mint a magyarban, s ha van a cselekvésnek »passzív« személye is, az a szumir szóláncban mindíg az utolsóelôtti, megint csak úgy, mint a magyarban.”21 A fenti szakaszban szinte semmi nincs a helyén, sem a nyelvészeti leírás pontosságát, sem a sumer nyelvre vonatkozó információkat tekintve. Amit a szerzô „kettôs igeragozás” néven emleget, az nem más, mint a tranzitív sumer ige azon tulajdonsága, hogy mind az ágenssel (az „aktív személy”) mind a patienssel (a „passzív személy”) van egyeztetô névmási affixum. Alapvetô különbségek, hogy a magyarban nem ergatív minta érvényesül, tehát alanyról és tárgyról beszélünk; a magyarban a „várlak” az egyetlen alak (és másik ilyen nem is volt a nyelv ismert történetében), amelyben ez az egyeztetés megjelenik, tehát egyes szám elsô személyû alany és egyes szám második személyû tárgy esetén. A sumerben ráadásul múlt idôben az ágenssel egyeztetô névmási elem egyes számban prefixum, többes számban cirkumfixum, a patienssel (tehát
Tanulmányok
104
Illusztráció Baráth Tibor A magyar népek ôstörténete címû munkájából (Franklin Park, NY, 1997, 127.)



tranzitív ige tárgyával vagy az intranzitív ige alanyával) egyeztetô morféma mindig szuffixum. Az „igei szólánc utolsó tagja” tehát nem az „aktív személy” egyeztetô eleme, az „utolsó elôtti” pedig nem mindig a „passzív személy”-t jelöli, ráadásul a két elem nem is egymás után jelenik meg, mivel köztük áll a szótô. Pontatlan az „igei szólánc utolsó tagja” kifejezés is: egyrészt itt nem szavakról, hanem grammatikai morfémákról van szó, másrészt az igetô után álló egyeztetô szuffixum nem az utolsó tagja a morfémaláncnak, állhat utána egy alárendelést jelzô morféma, ezután pedig esetenklitikum is elképzelhetô (felszólító módban pedig a teljes prefixum-lánc átkerül az ige mögé). A szerzô talán nem tudta, de a „kettôs igeragozás” jelenség egyébként nem ismeretlen: a sémi nyelvekben, például a héberben megtalálható! A fentiekben, bár csupán néhány példát említettünk a sumermagyar nyelvrokonság mellett szóló „érvek” közül, remélhetôleg sikerült körvonalaznunk azt, hogy milyen alapvetô hiányosságokkal rendelkeznek ennek a nézetnek a propagálói: sem a nyelvészet, sem Mezopotámia nyelvei, sem a mezopotámiai kultúra területén nem bírnak a legalapvetôbb ismeretekkel sem; ennek hiányában pedig lehetetlen a témáról értelmes diszkussziót folytatni.
ÖSSZEFOGLALÁS HELYETT
A fentiek után talán meglepô, mégis azt kell mondanunk, hogy a sumer-magyar rokonság (de a baszk, etruszk, egyiptomi, szkíta, hun, avar stb. elmélet is) komoly tudományos kérdéseket vet fel. Befejezésül átadjuk a szót egy történésznek, aki e kérdéseket a tudománytalan nyelv- és néprokonítások kapcsán már bô másfél évtizede megfogalmazta: „A tudomány elveitôl és módszereitôl mindegyik függetleníti magát, az új elméletek célja ugyanis egyik esetben sem egy tudományos probléma szakszerû megoldása, hanem a »kis magyar nép« számára a lehetô legdicsôbb ôs megszerzése. Mivel a föld legôsibb ismert civilizációját a sumerek teremtették meg, náluk eszményibb elôdöket valóban nehezen lehetne találni. Tudományos szempontból azonban a probléma egyetlen vonatkozása érdemel figyelmet: mint aggasztó társadalomlélektani jelenségé. Mi az oka annak, hogy sokan még a harmadik évezred küszöbén is szükségét érzik nemzeti büszkeségünk ennyire korszerûtlen ápolásának? Gyógyítható-e valami módon ez a sérült nemzettudat? Ha igen, hogyan? Kizárólag ezek azok a tudományos kérdések, amelyek a sumer-magyar rokonsággal kapcsolatban felmerülhetnek.”22
A sumér-magyar hit és a sumerológia
105
A szerzôk ezúton szeretnék megköszönni Zólyomi Gábor segítségét, aki mind tartalmi, mind bibliográfiai kérdésekben rengeteg információval szolgált.
1 Az írásban szereplô és a fôszövegben meg nem magyarázott nyelvészeti szakkifejezések rövid ismertetése: agglutináló nyelv: ragozó nyelv, amely a nyelvtani funkciókat a szótövekhez illesztett toldalékokkal fejezi ki; ezek kerülhetnek a szótô mögé (szuffixum) vagy elé (prefixum); enklitikum (a sumerben): nem szóhoz, hanem teljes frázishoz csatlakozó, feltehetôen a szó hangsúlyviszonyainak kialakulásában részt nem vevô elem; affixum: a toldalékok (szuffixumok és prefixumok) összefoglaló neve; reduplikáció: egy morféma részleges vagy teljes megismétlése; szuppletív alakok: egy paradigmán belül teljesen eltérô alakok, pl. ’élni’ múlt idôben til3, jelen-jövôben sig7) tranzitív ige: tárgyas ige; intranzitív ige: tárgyatlan ige; cirkumfixum: olyan affixum, amely mind a tô elôtt, mind a tô után tartalmaz egy elemet, tehát prefixum és szuffixum együttese.
2 Teleki Pál, Válogatott politikai írások és beszédek, szerk. Ablonczy Balázs, Budapest, 2000, 25–26. 3 Friedrich Delitzsch, Sumerisches Glossar, Leipzig, 1914; Delitzsch ebben az évben több sumer nyelvtant is megjelentetett. 4 Grundzüge der sumerischen Grammatik, Rostock, 1923.
5 Zakar András cikkei a Current Anthropology 10 (1969) és 12 (1971) számában; nézeteit a hozzászólásra felkért assziriológusok egyöntetûen utasították el.
6 Grammatik der Sprache Gudeas von Lagas I–II, Roma, 1949/50.
7 Mivel ezek a mûvek napjainkban is használatosak, pontos adataikat a tájékoztató irodalomjegyzékben adtuk meg. 8 „»Ennek a gondolkodásnak semmi köze a tudomány világához.« Csorba Lászlóval beszélget Rádai Eszter”: Mozgó Világ 2001/1, 11–20., 17. 9 A példák egy részét az utóbbi években a témában meglehetôsen sok mûvet publikált Varga Csaba könyveibôl vesszük. A fentiek forrása: Varga Csaba, Az ôsi írás könyve, Budapest, 2002, 100–104.
10 A szerzô láthatóan nincs tisztában azzal a ténnyel, hogy a sumerben a /g/ és /g ̆/ két fonéma, és a második feltehetôen annak a hangnak felel meg, amelyet a magyar „ing” szó végén ejtünk. 11 A szerzô Inanna sumer istennô nevében az „anya” szót véli felfedezni, ami arra utal, hogy nem ismeri Inanna szerepét a sumer mitológiában, amely nem az anyasággal, hanem sokkal inkább az egyik legôsibb foglalkozással asszociálja ôt. 12 A következô példák forrása: Varga Csaba, Idô és ABC, Budapest, 2003, 174–175. Megjegyezzük, hogy a szópárokat a szerzô Polat Kaya az interneten megtalálható angol–sumer–török szólistájából vette át, és egészítette ki a magyar oszloppal: láthatóan mindenféle ellenôrzés nélkül. Polat Kaya honlapjának címét nem közli sem a lista elôtt, sem az irodalomlistában. Az irodalomlista egyik érdekessége, hogy bár a szerzô Badiny Jós Ferenc több könyvét említi, a nevét konzekvensen rosszul, Badinyinek írja, amint tette azt már a Jel jel jel címû munkában is. (Szögletes zárójelben a saját megjegyzéseinket közöljük.) 13 Természetesen a fent ismertetett szóösszekapcsolási módszerrel könnyedén „kideríthetô”, hogy a diˇs elejérôl lekopott a /d/ és „nôtt” egy ten elem a végére, és lám, máris megkaptuk az iˇsten szót, amely így már a sumerbôl származik. 14 Varga Csaba, Idô és ABC, 109., eredeti helyesírással közöljük. 15 Ha az olvasó jobban el szeretne mélyedni a két nyelvtan különbségeinek tanulmányozásában, ajánlható Fodor István (fôszerk.), A világ nyelvei, Budapest, 1999, „Sumer” (1266–1269.) és „Akkád” (32–36.) címszava. 16 Varga Csaba, Az ôsi írás könyve, 100. A MUNUS és KUR jelek együtt geme2-nek olvasandók, jelentése: ‘rabszolganô’. 17 Varga Csaba, Az ôsi írás könyve, 101. 18 Padányi Viktor, Dentu-magyaria, Budapest, 2000, 115. 19 Padányi Viktor, Dentu-magyaria, 116. 20 Padányi Viktor, Dentu-magyaria, 112. 21 Padányi Viktor, Dentu-magyaria, 96. A szöveget az eredeti helyesírással közöljük. Kiemelés az eredetiben.
22 Engel Pál, Beilleszkedés Európába, a kezdetektôl 1440-ig, Magyarok Európában I, Budapest, é. n.2, 35–36.
JEGYZETEK
Néhány hasznos link: http://psd.museum.upenn.edu/epsd/nepsd-frame.html – a fent említett sumer szótár; http://cdli.mpiwg-berlin.mpg.de/web/index.html – sumer szövegek, fordítások;
http://www-etcsl.orient.ox.ac.uk/ – sumer irodalmi szövegek és fordításuk, bibliográfiával, kapcsolódó linkekkel; http://www.etana.org/abzu/ – cikkek, kapcsolódó anyagok.



Végezetül, mivel a szakmai és nem szakmai közvélemény részérôl gyakran merülnek fel a témával kapcsolatos kérdések, közreadunk egy tájékoztató irodalomjegyzéket, hangsúlyozva, hogy nem törekedtünk teljességre.
Sumerológia. A sumer kérdés és probléma jó, bár kicsit régi összefoglalása: T. Jones (szerk.), The Sumerian Problem, New York – London – Sidney, 1969. Újabban: J. S. Cooper, „Posing the Sumerian Question: Race and Scholarship in the Early History of Assyriology”: P. Michalowski et al. (szerk.), Velles Paraules. Ancient Near Eastern Studies in Honor of Miguel Civil in the Occasion of his Sixty-fifth Birthday, Sabadell –Barcelona, 1991, 47–66. A sumer nyelv kihalásáról és a sumer-akkád nyelvcserérôl: uô, „Sumerian and Akkadian in Sumer and Akkad”: Orientalia 42 (1973) 239–246.; W. Sallaberger, „Das Ende des Sumerischen. Tod und Nachleben einer altmesopotamischen Sprache”: P. Schrijver – P.-A. Mumm (szerk.), Sprachtod und Sprachgeburt, Bremen, 2004, 108–140.; C. Wood, „Bilingualism, Scribal Learning, and the Death of Sumerian”: S. L. Sanders (szerk.), Margins of Writing, Origins of Cultures, Chicago, 2006, 91–120. Mezopotámia korai története. Általános összefoglalók magyarul: M. Roaf, A mezopotámiai világ atlasza, Budapest, 1998; J. N. Postgate, Az elsô birodalmak, Budapest, 1985; Kalla Gábor, Mezopotámiai uralkodók, Budapest, 1993; A. L. Oppenheim, Az ókori Mezopotámia. Egy holt civilizáció portréja, Budapest, 1982. (Bár ô a sumerekrôl nem beszél.) A korai történethez: J. N. Postgate, Early Mesopotamia. Society and Economy at the Dawn of History, London – New York, 1992; J. Bauer R. K. Englund – M. Krebernik, Mesopotamien. Späturuk-Zeit und Frühdynastische Zeit, Freiburg, Schweiz – Göttingen, 1998; W. Sallaberger – A. Westenholz, Mesopotamien. Akkade-Zeit und Ur III-Zeit, Freiburg, Schweiz – Göttingen, 1999. Kifejezetten a sumerekrôl: H. Crawford, Sumer and the Sumerians, Cambridge, 1991. Sumer nyelvtan. Magyarul az egyetlen megbízható: Zólyomi Gábor, „Sumer”: Fodor István (fôszerk.), A világ nyelvei, Budapest, 1999, 1266–1269. Ugyanitt érdemes elolvasni az általa írt akkád szócikket is: 32–36. (A. Deimel, Sumir nyelvtan. Nyelvtani gyakorlatok c. könyve gyakorlatilag használhatatlan!) Idegen nyelveken: M.-L. Thomsen, The Sumerian Language. An Introduction to Its History and Grammatical Structure, Copenhagen, 20013; P. Attinger, Eléments de linguistique sumérienne. La construction de du11/e/di “dire”, Fribourg, Suisse – Göttingen, 1993; D. O. Edzard, Sumerian Grammar, Leiden– Köln, 2003 (nagyon erôsen érezhetô rajta Falkenstein hatása); P. Michalowski, „Sumerian”: R. D. Woodard (szerk.), The Cambridge Encyclopedia of the World’s Ancient Languages, Cambridge, 2004, 19–59. Zólyomi G., „Sumerisch”: M. Streck (szerk.), Sprachen des Alten Orients, Darmstadt, 2005, 11–43. E könyvekben ékírás nincs, csak a nyelvtannal foglalkoznak. Sumer írás. A sumer ékírás gyakorlásához: K. Volk, A Sumerian Reader, Rome, 1997 (önálló használatához a sumer nyelvtan ismerete szükséges). A mezopotámiai írás kialakulásához: Kalla Gábor, „Az információtárolás és -átadás korai technikái Mezopotámiában. A számolókövektôl az archaikus táblákig”: Világtörténet 1996, ôsz-Tél, 36–62.; J.-J. Glassner, Écrire à Sumer. L’invention du cunéiforme, h. n., 2000 (azóta angolra is lefordították). D. Schmandt-Besserat, Before Writing I. From Counting to Cuneiform, Austin, 1992; H. J. Nissen – P. Damerow – R. K. Englund, Frühe Schrift und Techniken der Wirtschaftsverwaltung im alten Vorderen Orient. Informationsspeicherung und -verarbeitung vor 5000 Jahren, Berlin, 1990. Az ékírás megfejtésérôl, a sumer nyelv „felfedezésérôl” magyarul: Ch. Bermant – M. Weitzman, Egy ismeretlen ókori civilizáció, Ebla, Budapest, 1986, az „Ékírás kezdôknek” c. fejezet (85–141.). Jellista. A ma általánosan használt jellisták elsôsorban az akkád íráshoz készültek, az újasszír írás szerint rendezték ôket, tehát a sumerhez csak nehézkesen használhatók. A legelterjedtebb: R. Borger, Assyrisch-Babylonische Zeichenliste, Neukirchen–Vluyn, 1978. Elônye, hogy a jeleknél azok esetleges sumer nyelvtani szerepét is feltünteti, hátránya, hogy a korai jelformákat nem hozza; R. Labat – F. Malbran-Labat, Manuel d’épgraphie akkadienne, Paris, 1976. Elônye, hogy a korai jelformákat is megadja. Ezt az 5. kiadást már számozásban hozzáigazították
a Borger-jellista egy elôzô kiadásához. Borger azóta átdolgozta a saját listáját egy kézikönyvvé: uô, Mesopotamisches Zeichenlexikon, Münster, 2004. A korai jelekhez a legmegbízhatóbb: M. W. Green – H. J. Nissen P. Damerow – R. K. Englund, Zeichenliste der archaischen Texte aus Uruk, Berlin, 1987. Akkád. A sumer nyelv tanulmányozásához az akkád ismerete is szükséges. Aki csak felületesen érdeklôdik, annak elég: R. Caplice, Introduction to Akkadian, Rome, 1980. Aki komolyabban akar tanulni: J. Huehnergard, A Grammar of Akkadian, Atlanta, Georgia, 1996 és uô, Key to Grammar of Akkadian, Winona Lake, Indiana, 2000. Szintén jó, és a nyelvfejlôdést, a nyelvjárásokat is tárgyalja: K. K. Riemschneider, Lehrbuch des Akkadischen, Leipzig, 1973. (Azóta több kiadása is megjelent, illetve angolra is lefordították. Írást viszont nem tanít!) Szótár. Csak egyetlen használható, teljes sumer szótár létezik: http://psd. museum.upenn.edu/epsd/nepsd-frame.html. Ezt a honlapot állandóan frissítik, a legújabb adatok és olvasatok szerint. Akkád szótárak: W. Von Soden, Akkadisches Handwörterbuch I–III, Wiesbaden, 1965–1981; a Chicago Assyrian Dictionary még nem teljes, de alig pár betû (vagyis kötet) hiányzik, és az eddig megjelentek szöveghelyeket is megadnak. Egykötetes akkád szótár: J. A. Black – A. R. George – J. N. Postgate, Concise Dictionary of Akkadian, Wiesbaden, 20042.
Sumer szövegek. Irodalmi szövegek magyar fordításban: Komoróczy Géza, Fénylô ölednek édes örömében. A sumer irodalom kistükre, Budapest, 1983. Újabb, nem magyar fordításkötetek: M. W. Chavalas, The Ancient Near East: Historical Sources in Translation, Malden–Oxford, 2006. Többek között sumer és akkád nyelvû történeti szövegek. W.W. Hallo (szerk.), The Context of Scripture I–III, Leiden–Boston–Köln, 19972002. Bô válogatás az ókori Kelet irodalmi, történeti, gazdasági, jogi szövegeibôl. J. Black – G. Cunningham – E. Robson – G. Zólyomi, The Literature of Ancient Sumer, Oxford, 20062. Válogatás az ETCSL anyagából, bevezetô tanulmányokkal (itt a sumer kérdésrôl is olvashatunk), irodalommal. Magyarul olvasható gazdasági szövegek: Everling János, „A Szépmûvészeti Múzeum sumer szövegei”: Bulletin du Musée Hongrois de Beaux-Arts – A Szépmûvészeti Múzeum Közleményei 90/91 (1999) 7–22. és 149–155. Emellett egy-két királyfelirat (pl. a Keselyûsztélé), jogi szöveg stb. található a Harmatta-féle ÓKTCh különbözô kiadásaiban. Magyar rokonítások kritikái. Mindmáig az egyik legalaposabb összefoglaló: Komoróczy Géza, Sumer és Magyar?, Budapest, 1976; Rövid kritikák: Zólyomi Gábor, „Nincs harang a faluban...”: Világszövetség 1993/3, 9.; 1993/4, 12.; uô, „A sumer-magyar rokonítás nyelvészeti háttere”: TörténÉsz 1993/3, 5–7. Valamennyi fontosabb rokonítási kísérletrôl, alapos nyelvészeti kritikával: Rédei Károly, ôstörténetünk kérdései. A nyelvészeti dilettantizmus kritikája, Budapest, 1998. A legutóbbi évekbôl: Nagy Károly, ôshazakeresôink nyomában, h. n., 2003. Az utazókon kívül részletesen szól az ugor-török háborúról, a turanizmusról és a különbözô „ôshazákról”. Hegedûs József, Hiedelem és valóság. Külföldi és hazai nézetek a magyar nyelv rokonságáról, Budapest, 2003. A magyar nyelv valamennyi, hazai és külföldi rokonításait számba veszi. A sumermagyar hit vallásos jellegérôl, a mozgalom hátterérôl, párhuzamokról: „»Ennek a gondolkodásnak semmi köze a tudomány világához.« Csorba Lászlóval beszélget Rádai Eszter”: Mozgó Világ 2001/1, 11–20. Szakmai énünk tiltakozik ellene, de a szerzôi tisztesség megköveteli, hogy a sumer-magyar hívôk néhány mûvét is megemlítsük; úgy véltük, az itt feltüntetett alkotóktól is több mint elég fejenként egy-egy mû. A „klasszikusok” közül néhányan: Galgóczy János, A sumír kérdés, New York, 1968; Bobula Ida, A sumer-magyar rokonság, Buenos Aires, 19822; Badiny Jós Ferenc, Káldeától Ister-Gamig I–II, Buenos Aires, 1971–81; Padányi Viktor, Dentu-Magyaria, Budapest, 20002. Az újabb követôk némelyike: Varga Csaba, Az ôsi írás könyve, Budapest, 2000; Marton Veronika, Az ékírás története, Budapest, 2006; Földes Attila, Nyelvi és genetikai ôseink a sumerek, Biatorbágy, 2002 (a szerzônek a címbôl is kivilágló sokoldalúságára jellemzô, hogy több értekezést bocsátott közre az ember marsi tervezésérôl és származásáról); Tábori László et al., Hol vagy, Mezopotámia?, Miskolc, 2006.
Tanulmányok
106