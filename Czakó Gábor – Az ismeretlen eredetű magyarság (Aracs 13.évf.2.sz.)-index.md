---
master_file: "[[@CzakoGaborAz]]"
---
# Index for Czakó Gábor – Az ismeretlen eredetű magyarság (Aracs 13.évf.2.sz.).pdf

54
2013/2. XIII. évf.
Czakó Gábor
Az ismeretlen eredetű magyarság*
A régi tudomány még egynek vette a nép- és nyelvrokonságot. A krónikák meg a nemzeti hagyomány szerint a hunoktól eredtünk, ezért sok tudósunk a török népekkel keresett kapcsolatokat. Hunfalvy Pálék a finnugor származás mel lett kardoskodtak. Maga a mindenható alapító is: „A nyelv egyszersmind a nemzet hovatartozását, rokonságát, tehát más nemzetek közti helyét mutatja meg csalhatatlanul”. Igen érdekes és hamis elképzelés: gondoljunk a szerbek, bosnyákok, horvátok egymás közti viszonyaira... Egyedül a 30 nyelven dolgozó, szótárakat és nyelvtanokat író Szentkatolnai Bálint Gábor nem dőlt be „sem a finnizálás, sem a turcizálás mételyének.” Rokonainkat a „turániak”: a tamilok és a kaukázusiak között kereste. Még az országból is elűzték... Az 1973-ban megjelent A finnugor őshaza nyomában c. gyűjtemény (Szerk.: Ifj. Kodolányi János) címe is hirdeti az őshazát, vagyis az ősnép természetes bölcsőjét, bár a kötet szerzői már nem mind vallották a nyelv-faj egységet. Újabban az örökléstani ismeretek bővülésével bizonyosodott be, hogy köztünk és a finnugor népek közt igen csekély a népi rokonság. Márpedig anélkül nincsen se közös családfa, se közös ősnyelv. Ennek ellenére érettségi tétel... *
Kalevi Wiik finn tudós szerint a finnugor nyelvű népek ősei a jégkorszakot az ún. ukrajnai menedékben vészelték át, ahol valaminő lingua francát, közvetítő nyelvet alakítottak ki. Ez volna az ősfinnugor, ami rátelepedett az eredeti anyanyelvekre. Világszerte sok példa van hasonlóra: a földközi-tengeri és a távolabbi kikötők lakosai eltanulták a szemükben értékes árukkal érkező olasz, angol és más hajósok szavait, s a maguk
nyelvével vegyítve létrehoztak egy keveréket, szaknyelven pidgint. A következő nemzedék már belenőtt, anyanyelve lett. Ez megmagyarázná a fgr. nyelvek kevés közös szavát, vagy a nyelvtani különbözőségeket: pl. nincs mindegyikben tárgyas ragozás, vagy kettős szám. Jó tudni, hogy a baltiak, pl. a finnek és az észtek már a jégkorszak végén, tehát kb. 8000 éve elfoglalták mai hazájukat. *
Hunfalvyék a mai finn leánynyelvének tekintették a magyart, s így vezették le szavainkat. A tiltakozóknak azt felelték, hogy a jelentős különbözések éppenséggel a nyelvrokonság bizonyítékai, hiszen az idők folyamán a nyelv a hangtörvények szerint változik. Pl. év szavunk kikövetkeztetett fgr. alapszava *ikä, vagy jikä mert ez meg az történt a hangokkal. De csak a magyarban! A finn szó fütyül a hangtörvényekre: 8000 éve óta ikä! Bárhol ütjük föl a Magyar Nyelv Történeti Etimológiai Szótárát – TESz., a finn és ugor szavak mai alakjai részben vagy egészben egyeznek a kikövetkeztetett *finnugor ősszavakkal.
Ez az aszimmetria-törvény: ami a magyarra áll, az a finnugorokra nem, és fordítva. 1. A híres p>f hangváltozás szerint pl. a finn pesä főnév p-hangja a magyar fészek f-hangja lett. Hanem az f hang hiánya finnugorság egyik közös jellemzője, ezért náluk a p soha sem alakult f-é! Arra nincs adat, hogy a magyar valaha is az f hangot nélkülöző nyelvek halmazába tartozott volna. Buji Ferenc szerint az f-hang nyelvünkben a legstabilabbak közé tartozik. Csak az történhetett, hogy finnugorok átvettek tőlünk f-el kezdődő szavakat, és az f-fet p-re váltották. Más
* Négy Beavatás-előadás írott szövege a Szerző A szabir titok c. könyve alapján. (További részletek: www.czakogabor.hu)



Az ismeretlen eredetû magyarság 55
2013/2. XIII. évf.
kor esetleg v-re, miként napjaikban a facebook a finnben veispuukki lett.
2. Tétel, hogy a finnugor szó legalább két szótagú és mindig magánhangzóra végződik. A mai finnben így van. Pusztay János, Nyirkos István és más nyelvtudósok igazolták, hogy ez az elv a magyarra nem kötelező. Soha nem voltak kéttagúak személyes névmásaink, mutatószavaink, ősrégi igeneveink, a hangutánzók és egyebek, pl. a fű szó sem. A lepottyanó dió sose mondta, hogy kopu... 3. A CzF. tételesen fölsorolja a 2305 gyököt és gyökváltozatot, melyekre a szókincsünket alkotó szóbokrok épülnek. Pl. kör-be, ker-ge, gur-ul, kor-ong stb. mint a kerekség, a körmozgás kifejezője. A nyal, nyelv, nyel, nyál, nyúl, nyél bokornál biológiailag is tapasztaljuk az egységet, hisz nyelv és nyál nélkül nem tudunk nyalni, nyelni. A szócsalád tagjainak közös alapérteménye a nyúlás. Hanem a magyar szócsaládok tagjai a különböző fgr. népek beszédében szétszóródtak. Csak a mariban találtam együtt a nyelv-nyál rokonságából hármat. Tehát csakis a magyar lehetett az átadó nyelv, hiszen a fordított menetirány elképzelhetetlen, ahogy a lőszer sem úgy keletkezik, hogy a sörétek a fácánokból visszaröpülnek a tölténybe. Ugyanez történt a népdalok és mesék esetében is. Erről majd később. *
Ha a finnek-lappok-észtek már 8000 éve mai hazájukban élnek, a többiek szerteszét szinte az egész mai Oroszországban, létezett-e olyan „ómagyar” csoport, amely rájuk erős nyelvi-kulturális hatás gyakorolhatott? Emlékeznek ilyesmire a nyelvrokonok? Az Ethnographia 1900. évi 8-9. számában írja Szerafim K. Patkanov, a szibériai finnugor népek jeles, terepjáró kutatója, hogy az osztjákok/hantik és a szamojédek legtöbb meséjükben és mondájában tisztelettel, sőt, hódolattal emlegetnek bizonyos „tapar, szabar, szabir, szibir embereket”, akik mintha valamely magasabban álló népfaj tagjai volnának. A szerző följegyezte, hogy „A szamojédek a régebbi időben gyakran betörtek az Irtis-melléki osztjákok területeire, de ilyen hadjárataik alkalmával mindig különbséget tettek a Narym és Tarchan volosztbéli osztjákok
között. Amazokat Tapari emberek-nek nevezték és barátaiknak tartották, míg a tarchaniaknak annyi kárt tettek, amennyit csak tudtak.”
Kik lehettek a tapar-szabar – a következőkben csak szabir – emberek?
*
Bíborbanszületett Konstantin császár Bulcsú horka és az Árpád-ivadék Tormás herceg 948. évi követjárása alkalmából szerzett adatok alapján említi, hogy a magyarok – nála türkök – régi neve: „szávartü aszfalü” volt. Ezek egy része nem tartott a honfoglalókkal, hanem „Perzsia vidékére” költözött. Bő fél évszázaddal az elválás után Bulcsú és Tormás szerint, még rendszeresen váltott követeket a két magyar néprész. Anonymus följegyezte Hülek fia Zovárd (Szovárd, Zuárd) és Kadocsa, Árpádszabar unokatestvéreinek(!!!) nevét. Ők vezették a Dunától északra eső területek és a Délvidék elfoglalását – nyilván saját csapataikkal. Tehát az uralkodó családhoz tartoztak a szabar vezérek, akik saját harcosaikat vezették, nem holmi gyüttmönt szolganépet. Anonymus „sobamogeroknak” nevezi őket. Pais Dezső Csaba-magyarjainak fordítja. A Kárpát medencében van közel negyven szabir-ra, és hét Csabára hajazó helynév. Továbbá csabaíre nevű növény, és mondájával Csaba királyfi...
*
A szabir népet az ókortól fogva igen gyakran emlegették. A VI. században írta Iordanes gót születésű történetíró Geticájának 37. fejezetében: „...a Pontus tenger felett terül el a bulgares lakóhelye, akiket a mi vétségeink tettek igen ismertté. Itt ha-j tott ki két helyen, mintegy a legbátrabb nemzetnek, a hunoknak a terebélyes törzsfája, a népek veszedelme. Ugyanis az egyiket altziagirusoknak, a másikat savirusoknak hívják.” Iordanes pár sorral lejjebb a savirust hunugurusra váltja, mintegy azt állítva, hogy a két név egy népet jelent. „A hunugurusok pedig azért ismeretesek, mert hermelinprémmel kereskednek.” Őseink prémkereskedelméről több korabeli szerző írt. Kiss Magdolna Hunuguri, onoguri, hungari c. tanulmányában a prémkereskedelemmel bizonyítja, hogy ősmagyarok lehetettek a hunugari szövetségben.
A „Pontus tenger fölött” igen tág fogalom. Közismert, hogy a legjobb bundákat az északi



Az ismeretlen eredetû magyarság
56
2013/2. XIII. évf.
tájakon élő állatok növesztik, északra kell tehát mennünk. Hol élhettek a savirok?
A bronz- és kora vaskorban nem léteztek államok Észak-Európában. A szabiroknak nem volt mit meghódítaniuk. Viszont műszaki fölényük révén könnyedén megszerezték az északi népeknek „Pontus” vidékén értékesíthető javait kard nélkül is. Patkanov szerint a nagy területen elterjedt, általában háromszögletű, „sáncokkal, árkokkal művésziesen felépített csúd-várak, valamint az ott található díszes cserépedények és salak-darabok, melyek a fazekas- és kovácsmesterség fejlettségét feltételezik, nem származhattak a kultúra alacsony fokán álló mai osztjákok és vogulok elődeitől, hanem az egykor itt lakó Tapar-nép maradványaiul tekintendők.” Csúdvárak egészen Lapp-vidékig léteztek. A csud szó emlékét őrzi a mai Észtországban fekvő Csud-tó. Igen tanulságos elolvasni a CzF. CSUD2 szócikkét: „Az oroszok némely finn népséget csudok-nak neveznek. Azt gondolják, hogy e csud név azonos a régi sküth (szittya) névvel. A csud kifejezés az Enari, vagy Anara körül lakó lappoknál azt teszi, mint a finn sota, s magyar csata; csud tehát am. csatanép, hadi nép, (...) Közel az Enári egyházhoz magas hegy van: csudvár, melyen hajdan a lappokat bántó csatanép tartózkodott.” Tehát a csudok harcias szkíták voltak – állítja Hunfalvy Pál, a szócikk forrása.
A csud-várak elsősorban helyi szabir lakóés műhelyek lehettek, valamint kereskedelmi támaszpontok. Rendszerük megfelel a sárközi szállásoknak, az alföldi tanyáknak, a gyimesi kalyibáknak, melyek mind az otthontól távol folyó gazdálkodás támpontjaként szolgáltak és szolgálnak.
Egy X. századi csud vár, a szabolcsi földvár, ahol Szent László nemzeti zsinatot is tartott 1092. május 20-tól. Háromszögletű falrendszere 337 x 225 x 387 méter, területe 3,3 hektár. Hatalmas fatörzsek közé döngölt függőleges földfalai eredetileg 15-20 méterre emelkedtek. Új korukban eltakarták volna a budai Mátyás templom 16,8 méter magas főhajóját. Az idők folyamán a faszerkezet elkorhadt, a falak megzuttyantak és lejtősek lettek. Jelenleg „csak” 10-12 méteresek. *
Az ugor mondákban a szabirok emlegetésének se szeri, se száma. Pl. „Šaper naj ānkem ar” – Ének Saper (város) fejedelemnőjéről”. Reguly szerint egy osztják törzs Šaber-mām (Sabernép) hívja magát Obdorsk mellett. Nemkülönben érdekes a Šaber-mu (Saber-föld) elnevezés. Patkanov a Sabrei-pai, Savri pai (pai osztjákul: ’domb’, ’magaslat’) nevekben is a szabar szót alítja.
A szárnyas menyhal-állat regéje úgy tudja, hogy a hantik egyik nemzetségét Szaparjah-nak hívták. A leghíresebb hanti hősének, a Bálványfejedelem Éneke egy hanti fejedelemről szól, akinek asszonya szabir királylány. A fejedelem testvérei új országot hódítanak az Obon túl és javait elviszik az útra:
„...Kifosztott falu Agg embere lettem. Itt minden szolgám hasa üres, Megmaradt cselédem gyomra korog! Menyasszony korodban Hozományként hozott Zabliszted bizony elfogyott! Fiatalasszonyként nászajándékul kapott



Az ismeretlen eredetû magyarság 57
2013/2. XIII. évf.
Bogyó ételed mind elfogyott, Húsételed elfogyott! Zselnicefa hordókban Nagy szánokra felrakott Jó méhsöröd elfogyott! Kérlek, menj el atyádhoz, To l d o t t - s u b á j ú - h a j f o n a t o s - s z a b i r- f e j e d e l e m apádhoz: Hozzál ételekkel megrakott szánokat megint ...
Páncél-áttörő hadat hozzál, Vas-üng-átlövő íjjasokat
(Fordította: Kálnoky László)
Domokos Péter szerkesztő sietve hozzáfűzi jegyzetében, hogy a szabirokon oroszok értendők: „ezt a jelentést, ill. névazonosítást egyes kutatók nem tartják helytállónak, de jobb ötletük nincs”. Egy jó ötlet Bulcsú horkától: a szabirok szabirok voltak, azaz magyarok...
A hősének és a Szintasta sírleletek szerint a szabirok fölszerelése egyezett a Kínától az Atlanti óceánig hadakozó nagyállattenyésztőkével, köztük a mi őseinkével: jellegzetesen „szkíta” volt. A hantik még az újkorban sem űztek fémműves ipart, tehát páncélt sem gyártottak. A ná luk használatos egyszerű botíjak és csont- meg kőhegyű nyilak ellen megtette a bőrruha, vagy az állati szőrből nemezelt „páncél”. A „jó méhsör” bezzeg hiánycikk lehetett... *
Valószínűleg közelebb kerülünk az igazsághoz – a mai helyzethez képest –, ha hitelesnek fogadjuk el a hantik saját szabir hagyományát.
Az Asszony-térdéből-lett mosz-ember című, osztják/hanti rege számos magyar népmesei elemet őriz. Kezdjük azzal, hogy a hantik egyik csoportjához tartozók, a moszok, lótisztelők. Annak ellenére, hogy az ő égtájukon a ló nem él meg. Ennek ellenére íjukat-tegzüket övükön viselik, akár ha lovasok volnának, noha így akadályozza őket a gyalogos erdei cserkészésben. Emlékezetük szerint őseik is lovasok valának. Vagy igen, vagy annak lenni előkelő volt: azt jelentette, hogy a gazdag és hatalmas lovas néptől, a szabiroktól eredtek! A nép másik ágát, a por-t a mai napig lenézik. Ők pórul jártak...
*
Meséljünk a meséről! A magyar Borsszem Jankó borsszemből születik, a mosz-ember kő darabkából. Mindkettő rögtön jár-kel, eszik-iszik magától, s három nap alatt fölnő. Mint Borsszem Jankó a sárkányt, a mosz-ember is térdig-nyakig vágja ellenfelét a küzdőtérbe, aki kettő-, háromés hétfejű. Ám nincsen neve, sőt, zavar támadt a sárkány-mivolta körül is. Jalany-öregnek, Jalanyszörnynek nevezik a regélők. Nyergesét viszont „víziszörny-hátas”-nak mondják, mintha ez volna a sárkány. Mindenesetre ugyanúgy megérzi az ellenséget, mint a magyar táltos paripa.
A Káma-menti Magna – Öreg, vagy Ó – Hungáriában, a mai Perm környékén találták ezt a háromfejű sárkány- vagy Jalany szörny ábrázolást. Valószínűleg szabir-magyar munka.
Mivel két lábú, nyilván képes lovagolni is. A három homlokába mélyített kör talán a sárkánykő jelzése. Népmeséink némelyik sárkánya – kínai rokonaihoz hasonlóan – abban tartotta erejét: gyöngy vagy valami apró állat, pl. darázs alakjában.
*
Ha tanulmányozzuk az osztják mondákat, rengeteg magyar népmesei elemet találunk: a hős „átbucskázik a fején” és átváltozik, akad „terülj-asztalkám” is, mégpedig „magától terülő



Az ismeretlen eredetû magyarság
58
2013/2. XIII. évf.
mézsörös asztalként”, meg rézváros, ezüstváros, aranyváros. A fölaprított rének orra hegyecskéjéből az egész állat föltámasztható, miként számos magyar mesealak. A „lószívig elható hosszú kés” kifejezés nyilván a lóáldozat emléke e ló nélküli világban.
A magyar népmesék hősei, Tündér Ilona, Fehérlófia, a királyok, sárkányok és boszorkányok meg a többeiek istenek, vagy félistenek. Éppen ezért szerepük is kozmikus. Így Fehérlófia szerepében Borsszem Jankó a világrendet állítja helyre, amikor a világot megtisztítja a sárkányoktól. Vele szemben a mosz-ember földi figura. Ő a népét, az osztjákokat védelmezi. Ez derék dolog, ám – a metafizikai keret feszültségét vesztve – a cselekmény politikaivá laposodik. A szabir regős mitológiát tanított, a hanti énekmondó ebben nem hitt, hanem földi eseményeket mesélt. Ez a szellemi süllyedés a régi hit kiszikkadásával nálunk is bekövetkezett. Az Obdorszki Ének véres harcai így zárulnak: „...ha az osztják ember korabeli világ beáll, ... lánya gyomra éhségét... fia gyomra éhségét én megszüntetem.” Nyilvánvaló, hogy az ugorok vették át a mesét a szabir-magyaroktól, és a maguk környezetéhez, kegyetlen történelmi sorsához, világszemléletéhez igazították. A szavak vándorútjához hasonlóan észtanilag kizárható az ellenkező menetirány, vagyis az, hogy maréknyi mesemorzsa érkezett hozzánk az ugor szomszédoktól, és abból minálunk a világ egyik legnagyobb és leggazdagabb bölcseleti- mitológiai regevilága bontakozott ki. *
Honnan jöttek, s hová lettek a szabirok? Patkanov és mások szerint délről érkeztek. Erre utalnak iráni és mezopotámiai szavaink meg a Káspi-tengertől délre eső ókori helynevek. Ezzel kapcsolatban Götz László, Padányi Viktor, Z. Tóth Csaba és mások végeztek alapos vizsgálatokat. Jómagam megmaradok a magyar-szabir kérdés elemzésénél, távolabbi föltételezésekbe nem bocsátkozom. Csak azt a nyelvrégészeti megfigyelésemet ismétlem meg, miszerint nyelvünkben szinte hiánytalanul megőrződött a déleurázsiai számbölcselet, és mellette az őskori gondolkodás sok eleme. Tessék elgondolkodni pl. szám gyökszavunk származékaiban rejlő filozófián – száműz, számon tart, nem számít stb.
Egy szavunk szent szám, az Isten, száma, amely mindeneket egyesít, egyenlővé tesz – ötszáznál több szavunk alapérteménye ez. Az őskori számfölfogásról részletesen írtam Beavatás a magyar észjárásba c. könyvemben... *
Annyi bizonyos, hogy a szabirok igen régen keltek útra, mert kb. a Kr. e. 18. évszázadban hozták létre az ún. szintasta kultúrát, amelyből az andronovói kultúracsalád kibontakozott. Ehhez a tudást magukkal hozták. Az Ural mindkét oldalán voltak telepeik. Földbe mélyített – földfűtéses! – házakban laktak, embertani vonásaik emlékeztetnek a honfoglaló magyarokra. Előkelőiket lovaikkal és harci szekereikkel, keletelve temették.
Nyilván az érclelőhelyek vonzották őket, hiszen a bronz majd a vas nélkülözhetetlen volt a nagyállattenyésztő-földművelő munkához, a lovas hadviseléshez. Innen terjedt szét délen Iránig, keleten a mai Kínáig az andronovói kultúracsalád. Nyugat felé pedig a csud-váraik sora egészen lapp-földig.
Az ezüst és aranybányászat méreteiről, a földolgozás művészi minőségéről képet adnak az ún. „szkíta kincsek”. Annak ellenére, hogy a sírokat az évezredek során folyamatosan fosztogatták. A „szkíta kincsek” legnyugatibb lelőhelye éppen a Kárpát-medence. *
Hová lettek a szabírok? A népvándorlás területükön átvonuló hun, majd avar hulláma nyilván magával ragadta néhány törzsüket. A XIII. század közepéig három magyari ország létezett Európában. Az egyik a Kárpát-medence-i Magyar Királyság, a másik a Volga-Káma vidékén, a dél-nyugat Urálban maradt szabír magyarság, akikkel Juliánusz még remekül szót értett. Az említett két folyó összefolyása közelében az 1970-es években, Bolsije tigani falu mellett (Ma: Tatársztán)
olyan ősmagyar temetőt tártak fel, melybe a 895-ös magyar honfoglalás után is temetkeztek! (Klima László: Magyar őshaza – ami biztos, ami nem, Közkedvelt mítoszok – a magyar őstörténet, 175. old.) A harmadik Magyarország a Kaukázus északi oldalán folyó Kuma mentén terült el. Talán ők lehettek azok a szavartük, akik honfoglaló néptől



Az ismeretlen eredetû magyarság 59
2013/2. XIII. évf.
elszakadva „Perzsia vidékére költöztek” Konstantin császár szerint. Madzsar-Magyar nevű fővárosuk romjait a kérdés kutatója, Bendefy László még látta 1940-ben. A várost és az országot említi a Derbend Name, a térség krónikája és számos korabeli utazó.
*
Kumagyariát 1222-ben igázták le a mongolok Szubutáj Bagatur vezérletével. Ő győzte le az oroszokat a Kalka-menti csatában (1223). Ő döntötte meg a volgai bolgárok és magyarok közös államát 1236-ban Batu főparancsnoksága alatt. Megverte IV. Bélát és II. Kálmán horvát királyt a muhi csatában (1241). Kumagyaria viszonylagos önállóságot élvezett saját királya alatt a mongol világhatalom Kipcsák birodalma, más néven az Arany Horda részeként a XIV. század végéig. Vallási kérdésekben a mongolok igen türelmesek voltak. Trubeckoj herceg szerint ez okozta vesztüket: az ő kezdetleges sámánizmusuk nem volt képes szellemi összetartó erő lenni. *
Több pápai bulla is említi Kumagyariát, 1258ban kettő. A másodikban – kelt 1258. ápr. 19. – egyéb népek mellett a „Dunán túli, az ősibb Magyarország magyarjainak” is küldte apostoli áldását IV. Sándor pápa (1254-1261). XXII. János (a második avignoni pápa, 1316-1334) engedélyezte püspökség alapítását a fejedelmi székhelyen, Madzsar, azaz Magyar városában. Három Magyar-i és hat kumai püspök nevét ismerjük és két uralkodóét, akiket Kürtnek és Gyeretyánnak neveztek. Négy ferences kolostor is működött a térségben. Kettő a fővárosban, a harmadik Ugek, ill. Ugueth, v. Uguech ~ Ügyek nevű helyen, a negyedik a kaukázusi hegyvidéken. Bendefy idézi Paizs Dezsőt, aki szerint az Ügyek helynév a régi magyar ügy ’egy’, azaz ’szent’ szóból származik. *
Végül Timur Lenk pusztította el a várost és az országot a Toktamis kipcsák hűbéres uralkodó elleni hadjárat során 1396-ban, ezután lakosai szétszóródtak. Több kaukázusi nép tartja úgy, hogy őseik „Magyarból jöttek.”
Örmény területen való letelepedésükről és életükről-sorsukról több tucat örmény forrás tanúskodik. A hivatalos magyarságtudomány tudtommal teljesen elhanyagolta őket. Az első szak
történészi munkát – ha nem tévedek – Szabados Györgynek, a szegedi egyetem oktatójának köszönhetjük.
*
Talán azért nem fogadta be az uralkodó magyarságtudomány Götz László, vagy Bendefy László és sok más nagy tudású kutató fölismeréseit, mert azok nem feleltek meg a tervezettnek? Mert a régészeti, történeti, zenei, nyelvi adatok mellett maguk az ugorok is mellettünk, szabírmagyarok mellett tanúskodnak? Elképesztő, hogy sok-sok évszázad múltán is név szerint emlékeznek a szabirokra, noha azóta hírüket sem vették, ráadásul e népnév ki is ment a divatból. Z. Tóth Csaba köszönetét fejezi ki Reguly Antalnak és Pápay Józsefnek, mert „értékes adatokat gyűjtöttek valódi rokonainkról, azokról a szabirokról, akiknek a nevét viselte a honfoglalás előtti századok magyarsága...”
Tehát újra kéne írni a kikövetkeztetett *együttélés, meg az *ősszavak legendáját? Belátni, hogy a gyakorta előforduló, „a magyarok és obiugorok nyelvi ősei egy nyelvet beszéltek” jellegű állítások tudománytalanok, mivel általában hamisak: nem léteztek „közös nyelvi őseink”. Az ugorok a szabir magyaroktól a méhsör meg a fémtárgyak mellé nyelvet és kultúrát is kaptak! *
Nyelvészetünk olykor elképesztő működésének egyik példája a magyarok „ugor kori” – állítólag kb. Kr.e.: 2200-2000-tájékán keletkezett – önelnevezése, amit a manysik mai nevének kikövetkeztetett gyökéből: *mańćз, kb. *manycs+mgh alakban rekonstruálták, és levezették belőle „magyar” szavunkat.
1. A szabirok, azaz a magyarok évszázadokkal Kr.e.: 2200-2000 után, 1800 körül jelentek meg az ugorok közelében! Olyan műszaki fölényben, mint a spanyolok Mexikóban. Mindenük volt, csak nevük nem? A világtörténelemben soha nem fordult elő, hogy valamely térség ura a neki alárendeltekről szerzett magának nevet. 2. Egy biztos: a manysik neve a kérdéses időben nem hangozhatott majdnem úgy, mint most. Erre van bizonyíték. Pápay József a XIX. sz. végén fordította Szibériában Reguly hagyatékát. Tolmácsa, Mikolka hosszan kesergett, hogy milyen nehezen érthető az ötven évvel korábbi manysi szöveg! Nos, képzeljük el a 4000 eszten



Az ismeretlen eredetû magyarság
60
2013/2. XIII. évf.
dőset! Az viszont lehetséges, hogy a magyar nevet a helyiek magukra vették, és gy hangjuk nem lévén, manysivá alakították.
A másik példa: II. Piusz az 1458-ban megje lent Cosmographia c. könyvében egy bizonyos „veronai emberre” hivatkozva állítólagos magyarul beszélőkről írt „Szkítiában”, a Don forrása tájékán – mégsem Szkítiában, mert Moszkvától kb. 200 kilométerre délre. Ha a névtelen adatközlő híre igaz, akkor az eset az ugor vidéktől ezer mérföldekre nyugatra és délre történt. Az illető magyarok – talán Volga-vidéki Magna Hungária menekült szabir-magyarjai lehettek. Mindenesetre ezt a locsogást Zsirai Miklós akadémikus bevette Finnugor rokonságunk c., 1937-ben megjelent könyvébe, és tudományunk máig a finnugor rokonság egyik első írott adatának tekinti... *
A latin vagy a cirill előtti saját írással kevés európai nép büszkélkedik. Amelyik igen, az meg is becsüli. Nyelvünk ún. ómagyar korából számos rovásírásos emlék maradt ránk. Talán régebbről is. Ezeket a magyar tudományosság mellőzi, a rovásírást magát sem tanítják-kutatják egyetemek, akadémiai intézetek. Ezért nincsenek hivatásos tudósai, tehát az önképzett, rovó-diploma nélküli kutatókra simán rá lehet ütni a dilettáns bélyeget. Ügyes!
Nem kívánok bemászni ebbe a hangyabolyba, csak egyetlen különleges, úgynevezett mondatjelet említek a Nikolsburgi ábécéből – a XV. sz. második feléből, tehát nagyjából II. Pius korából.
Nikolsburgi ábécé
A mondat jel nem úgynevezett ligatúra, azaz más betűkből összerótt képlet, hanem önálló jel. A mondatszó amúgy nem ritka a magyarban, például Koszmegeszi Csárda, vagy több régi nevünk: Bornemissza, Vízügyelő, Fehérlófia.
Nos, a szóban forgó jelet a székelynek nevezett rovásábécé lejegyzője oly fontosnak tartotta, hogy külön sorba írta, és megadta hangalakját is.
A tprus-t a hozzáértők taparus-nak, azaz ’szabir ős’-nek olvassák. Eszerint a szabir származás emléke rovásírásunkban is fönnmaradt? *
Az ideologikus finnugrisztika a szakszerű cáfolatok ellenére sem adta föl hadállásait, hiszen – fogalmazzunk finoman – a tévedések másfél százados sorozatára életművek épültek. Tisztes munkával, sok tanulással összehozott doktori értekezések, diadalmas egyetemi pályafutások, fényes akadémiai székfoglalók. Együtt a magyar nyelv természetes rendjének, a gyökrendnek a letagadásával, mellőzött tudósokkal, elhallgatott fölfedezésekkel, gondolatokkal, tényekkel.
Finály Henrik akadémikus írta 1856-ban Hunfalvy Pálnak: „szép, szép az urak nyelvészkedé se, de az Istenért, fogjanak már egyszer olyan nyelvészkedéshez is, a mely hoz valamit a konyhára.” Finály a magyar nyelvtan ügyében írt, majd 32 év múlva megismételte, hiába. A magyar diák és tanár egyaránt utálja a hunfalvysta csapáson kitalált nyelvtant, miközben buzgón és öntudatlanul nyelvészkedik.
*
Hivatalos nyelvészet és nemzettudomány talán csak nálunk létezik még a kerek világon. Szellemileg szabad országokban ilyesmi elképzelhetetlen, mert a vitás kérdések nyílt vitákban dőlnek el. Nálunk a magyarügyi ideológia hadállásait csöndes, de szívós ostrom alá vette az ellenőrizhető tudomány, például a matematika, a nyelv és a zenék összehasonlításának elfogulatlan eszközeként, s a vele szorosan összefüggő genetika az elméletek iránt közönyös kromoszómáival.



Az ismeretlen eredetû magyarság 61
2013/2. XIII. évf.
*
Beljebb a magyar észjárásba c. közös könyvünkben Juhász Zoltán számítógépe, mintegy marslakóként, testes szövegek elemzéséből rájött arra, hogy a magyar nyelv „szabályossága” erősebb, mint az angolé, finné, latiné, lengyelé, töröké. Sőt, 93 %-os biztonsággal a gyököket is fölismerte Márai Füves könyvében. Azt is kimutatta a gép, hogy a hivatalosság szótárai kizárólag finnugor>magyar szóáramlási irányt engedélyeznek, ami nyilvánvalóan képtelenség: hiszen még a szív is ejt mikroszkopikus sebet a késen...
*
De térjünk az új eredményekre. Juhász 38 nép, köztük a magyar zenéjét vizsgálta meg. Dallamvizslató számítógépe „hatalmas dallamadatbázisokból nagyon gyorsan, következetesen és elfogulatlanul kikeresi a hasonló dallamokat.”(...) A kutatás meghökkentő eredményre vezetett: „a legtöbb népzenei kultúrát összekapcsoló őstípusok éppen azokat a nagyívű, ereszkedő, a legtöbbször pentaton, de gyakran diatonikus hangsoron mozgó formákat egyesítik, melyek a magyar „régi stílus” alapját is képezik.” Vagyis az emberiség – egyelőre nem mondhatunk többet: egyik – zenei ősnyelve a Bartók és Kodály által meghatározott magyar „régi stílus” vonásait viseli. Hogy léteznek-e más ősnyelvek, és azok milyenek, arról egyelőre nincs tudomásunk. A kutatás folytatódik...
*
A magyarságkutatók eddig, több-kevesebb joggal, különféle elfogultságokat vetettek egymás szemére, a számítógép ilyesmivel aligha vádolható. A vizsgálat során kiderült, hogy „A mi legszorosabb zenei családunk tagjai: szlovák, Volga-vidéki, karacsáj, ÉNy-kínai, mongol, andoki.” Juhász finoman úgy fogalmaz, hogy a szlovák dallamok 90 százalékos hasonlósága „közvetlen magyar hatást tükröz.” Az ugor dalok – néhány teljes ének kivételével – töredezettek, mintegy maradványai egy valaha létezett teljesebb zenekulturának. Az ugorok ebből szakadtak ki. A Volga-vidék Juliánusz Öreg Hungáriáját jelenti, Nyugat-szabiriföldet, a karacsájok – említik őket kabard és balkár néven is – föltehetően Kumagyaria maradékai. Nyelvük is erre vall.
*
Nézzük a genetikai kutatások pillanatnyi állását.
Az ábra három nyelvcsalád tagjainak (urali, altáji, kaukázusi) szigorúan populációgenetikai térképe. Az erős rokonságot az élek jelölik. A középpontban mindhárom nyelvcsalád képviselve van. A központiakat genetikailag igen szoros rokonság fűzi össze (magyarok, törökök, azerik, balkárok, cserkeszek, üzbégek, gagauzok). Ezért tömörülnek egy magba. Szintén nagyon szoros a fgr. nyelvűek genetikai rokonsága, ezek viszont rokonsági láncolatot alkotnak. A többi nép is rokonsági láncba fűződik, és ezek mind a magba csatlakoznak, egymáshoz viszont nem. A középpontban működött az a túlsúly, amely kívánatos volt a többiek számára, akik úgy érezték, hogy jól járnak, ha engednek neki: ha onnan házasodnak, ha ezt-azt átvesznek. A „sugarak” népei egymás közt csereberéltek: géneket, szavakat, zenét, mesét, de két „sugár” közt nemigen lehetett közlekedés.
*
Eszerint már a XIX-XX. század fordulóján tudható volt, hogy nem éltünk közös őshazában az ugorokkal, hanem föltételezhető, hogy népünk szabar-szabir ága, vagy annak egy része, igen közel lakott, és élénk gazdasági kapcsolatban állt az ugor népek elődeivel az Ural mindkét oldalán.



Az ismeretlen eredetû magyarság
62
2013/2. XIII. évf.
Őszinte hálával tartozunk a hantiknak és manysiknak, hogy nyelvükben, dalaikban, meséikben, legendáikban, tárgyaikban megőrizték a szabirokkal való mély kapcsolatuk emlékét. Megismétlem, hogy Götz László és az ő nyomán Z. Tóth Csaba jött rá arra, hogy a szabir magyaroktól tanultak a finnugorok, s nem fordítva, * Összegzés: • a magyar - fgr. nyelvrokonság nem néprokonság, hanem szomszédsági, areális hatások következménye. Nem létezett sem finnugor-magyar, sem ugor-magyar ősnyelv, hiszen a magyar szócsaládok tagjai elszórtan találhatók az egyes finnugor nyelvekben; vagyis a közös szavak és nyelvi elemek a szabir-magyar közvetítő nyelvből egyenként kerültek az említett nyelvekbe; • hasonló a helyzet a népzenével, és a népmesékkel: sok a közös elem, ám zömük töredék a magyarhoz képest; egyértelmű, hogy az ugorokfinnségiek vették át az említett kulturális javakat a szabir-magyaroktól – ezzel szemben nemigen akadnak finnugor nyomok a magyar kultúrában;
• a hantik, a szamojédok név szerint emlékeznek példakép népükre, a szabirra, melytől javakat kaptak, s bizonyára sokat tanultak. Ősüknek tekintették. Ennek genetika nyomai halványak, mégis szövődhettek itt-ott családi kapcsolatok is a két nép előkelői között.
• a szabir-magyar egységet igazolja igen sok, hatalmas térségben előkerült régészeti lelet, irat, néphagyományban, dalokban, helynevekben rögzült adat;
A magyar-szabir/szabar nép beágyazódott a hatalmas ókori Andronovó-Szintasta, szkíta, hun, óiráni stb. világba. Ez a tény megmagyarázza nyelvünk ótörök, iráni stb. jövevényszavait, díszítőművészetünk, mitológiáink, genetikánk, embertani jellemzőink számos alapvető vonását.
*
Eleink szabirok is voltak meg magyarok is? Talán olyasféle nemzeti tudatuk lehetett, mint a székelyeknek, akik egyúttal magyaroknak is tartják magukat, s ebben semmi ellentétet nem látnak.
Siratás, Budapest-Csepel, Szent József Otthon