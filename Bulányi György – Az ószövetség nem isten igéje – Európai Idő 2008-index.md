---
master_file: "[[@BulanyiGyorgyAz]]"
---
# Index for Bulányi György – Az ószövetség nem isten igéje – Európai Idő 2008.pdf

6
EURÓPAI IDÕ 2008 / 20
Nemzeti sors, élet, tudomány, kultúra, médiumok
Mise ószövetségi olvasmány nélkül
Magyarország legjelentõsebb pap-teológusának a 90 éves Bulányi Györgynek eltûrik, hogy nem meghirdetett misét tartson Budapest szélén egy eldugott kis kápolnában. Bulányi György azonban „eretnek“: az ószövetségi olvasmányokat mellõzi. Bulányi György két idevágó cikkét közöljük a mostani lapszámmal kezdõdõen a magyarországi Új Demokratikus Koalíció Markion Csoportja nyomán : 1. Bulányi György: Az ószövetség nem Isten igéje... 2. Bulányi György: Jézus kontra Pál és Konstantin, avagy a trón és az oltár szövetsége. A Markion Csoport az Új Demokratikus Koalíció honlapján (http://www.udk.hu/) ezentúl közölni fogja a misék helyét és idejét.
Buulányi Görgy
Bulányi Görgy a kommunista rendszer ismert katolikus ellenállója 60 éve titkon hordozott gondolatait adja közre: Az Ószövetség nem Isten igéje. Bulányi György 1919. január 9-én született Budapesten. A Pázmány Péter Tudományegyetemen magyar-német szakos diplomát szerzett, 1943-ban szentelték pappá a piarista rend tagjaként. Piarista gimnáziumokban tanított, '45-ben Debrecenben fogott hozzá a Bokor nevû kisközösség szervezéséhez, amelyet a korabeli hatóságok illegális, államellenes szervezkedésnek minõsítettek. '52-ben az elvtársak - bár az ügyész halált kért a fejére - végül csak életfogytiglanra ítélték. '60-ban szabadult amnesztiával, ezután szállítómunkásként kereste kenyerét. Miután a Bokor bázisközösség tagjai az Állami Egyházügyi Hivatal Bulányinak küldött üzenete ellenére sem hagytak fel a katonai szolgálat megtagadásával, 1982 márciusában a Lékai-inkvizíció állami nyomásra eltiltotta a pátert a nyilvános misézéstõl, megint csak életfogytiglan. Kifogásolt tanításait a püspöki kar a Hittani Kongregációhoz terjesztette fel. Ennek prefektusa, Joseph Ratzinger bíboros (ma XVI. Benedek pápa) egy kompromisszum után mentesítette az eretnekség vádja alól 1997-ben. Azóta ismét misézhet, ha akad olyan merész plébános, aki meg meri hívni templomába.
Bulányi György:
Az ószövetség nem Isten igéje...
Már Jézus mûködése után mindössze száz évvel felmerült a pogányokból lett keresztényekben az a gondolat, hogy meg kellene szabadulniuk az Ószövetség terhes örökségétõl. Markionnak hívják azt a kisázsiai s Fekete-tenger melléki, Szinopé nevû városban született és pogány görögbõl lett keresztényt, aki elvetette az Ószövetség haragvó és igazságot tevõ Istenét már a második század elsõ felében. Az akkori keresztény közgondolkodás azonban más volt, mint Markioné. Saját apja, Szinopé püspöke közösítette ki õt. Magam nagyvonalúan átlépem a szentmise elsõ olvasmányát, mely rendre az Ószövetséget hozza. Még a másodikat is, és csak az evangéliumokról beszélek. Ezzel máris kései utódja volnék a 21. században a 2. századbeli Markionnak. Vállalom ezt a helyzetemet, és újra felvetem, hogy nem volna-e jobb, ha egyszer s mindenkorra megszabadulnánk attól, hogy az Ószövetség is az Isten igéje. Azzal vetem fel, hogy bizonyos vagyok abban, hogy ezt a mûveletet a keresztény vallások aligha fogják valaha is elvégezni. Aligha, mert kétezer esztendõ hagyományát nemigen lehet kiiktatni a történelembõl. Mégis fel kell vetnem a kérdést, mert e hagyomány hatására rendre úgy gondolkodunk, ahogyan Jézus Istene nem gondolkodik. Nem rosszabb ez a hagyomány, mint más népek hagyománya. De mégis, az Ószövetség egy nép, a zsidó nép eredetmondája, nemzeti kultúrája, Jézus elõtti kultúrája. S Jézus azt mondta magáról, hogy mindazok, akik õelõtte jöttek, tolvajok és rablók, és nem hallgattak rájuk a juhok. õ az ajtó. Aki ezen, rajta keresztül megy be, az üdvözül és talál legelõre (Jn 10,8-9). Hogyan tehetjük ezek után meg, hogy mindörökre megnyomorítjuk Jézus tanítását azzal, hogy egy Jézus elõtti nép és kultúra szöveggyûjteménye után ugyanúgy odatesszük a liturgia szavát, mint Jézus szavai után: Ez az Isten igéje. Kispap koromban volt egy társam, aki öt évvel járt fölöttem. Már növendékként bölcseleti és teológiai doktorátust szerzett. Nem volt akárki. Meg is örökíteném nevét: Gerencsér Pistának hívták. Nem szerzett szaktanári diplomát magának, gimnáziumainkban hittant tanított. Ha tán nem is gondolta, de Markion tanítványa volt õ már elõttem. Egyszer mondta is nekem: Nem tanítom tovább az Ószövetséget, Benedek Elek Magyar mese- és mondavilágát fogom tanítani az iskolában. Megtette-e? Nem tudom. Hamar elsodorta elõlem az élet. Már '48-ban kiment Amerikába, s ott folytatta piarista életét, '90 nyarán még találkoztam vele Buffalóban. Értitek a lázadását? Azt gondolta, hogy a magyar kultúra eredetmonda-világa is ér annyit, mint a zsidó kultúráé. Lehet, hogy nem ér annyit, de valamennyit ér azért. Minden nép eredetmondája ér valamit. Mennyit? Hát annyit, amennyit érhet az, ami Jézus elõtti. Tolvajok és rablók írták.
Egyik Bokor-beli testvérem - szintén tanár, biológia szakos -, Dõry Pista mondta, hogy teljesen értelmetlen dolog a gyerekeknek történelmet tanítani az iskolában. A történelem arról számol be, hogy miként változtak a határok. Például a Kárpát-medencében határt húztak az utolsó másfélezer esztendõben az avarok. Messze Nyugatig, és túl Bécs táján is. Aztán leverte õket a német-római császár, s határát Keleten a Duna vonalánál húzta meg. Aztán következett honfoglalásunk, s a határt ismét Nyugatra toltuk a Lajta és a Fischa folyók közé. Aztán jöttek a törökök, és Mohács után háromfelé szakították határokkal az országot: hódoltságra, erdélyi fejedelemségre és a király országrészére. A felszabadító háborúk visszarendezték a határt a szentistvánira. S végül Trianonban tíz felé vagdosták hazánkat. A nyertesek mindig hõsökrõl beszéltek, saját magukról. A vesztesek mindig adót fizettek, mint háborús bûnösök. A nyertesek mindig pusztították a földet és népeiket. Ami Budán dicsõség volt, az Sztambulban, Moszkvában, Bécsben gyalázatnak minõsült. Ami Sztambulban, Moszkvában, Bécsben dicsõség volt, az Budán minõsült gyalázatnak. Más és más dicsõséget tanultak Buda meg a többi város iskoláiban a gyerekek. Ami azonos volt, az csak a föld és a népek pusztulása, akármi is számított dicsõségnek vagy gyalázatnak itt vagy amott. Kérdem ezek után, hogy értiteke már, amit Jézus mondott: Akik elõttem jöttek, mind tolvajok és rablók. Tessék egy palesztin, azaz filiszteus szemével olvasni az Ószövetséget, s benne Dávid dicsõséges harcait a filiszteusok ellen. Az õ szemükben az a gyalázat, maga. S ha magyar szemmel olvasom, akkor micsoda? Egy szomorú tény: ezt csinálják a királyok, az urak. Mit? Pusztítják a földet és a népeket. De hát csak ez van az Ószövetségben? Nemcsak ez. Még sokkal rosszabb is. Hálazsoltárok, melyekben megköszönik Istennek, hogy az õ segítségével tudták pusztítani a filiszteusokat meg az egyiptomiakat, mert tudvalevõen Isten fojtotta bele õket a Vörös tengerbe, és mert megint csak tudvalevõen örök szeretettel szerette népét, a zsidót. Akik Jézus elõtt jöttek, mind tolvajok és rablók. És igazán nincs más az Ószövetségben, csak Isten segítségével végrehajtott tömeggyilkosságok? De van, hiszen az Ószövetséget is Isten képére teremtett emberek írták, akik tudták Isten igéjét, hogy jókisfiúknak, jókislányoknak kell lennünk. Van benne ének a szerelemrõl (Énekek éneke), van benne Tízparancsolat, van benne templomépítés, van benne istendicséret (Az Úr az én pásztorom, nem kell félnem). Van benne az a jó is, ami az emberben és annak bármilyen vallásában is megtalálható: az, hogy jóknak kell lennünk. De az egészet elborítja a határkiigazítás, a tömeggyilkosság és az ehhez adott isteni segítség. Értitek-e Markiont és engem, akik azt mondjuk, hogy mindenképpen meg kell szabadulnunk az Ószövetségtõl? És értetek-e engem, amikor mondom, hogy alighanem sohasem fogunk megszabadulni tõle? Miért? Mert hiába tudjuk, hogy jóknak kell lennünk, azért a hazánkat csak meg kell védenünk, és vissza kell szereznünk, amit elraboltak tõlünk. Mert a románok a Tiszáig akarnak jönni, mi pedig nem hagyhatjuk, hogy Moldovában kipusztuljanak a csángók... Mert a spanyol és a francia földnek sértetlenek kell maradnia, s a baszkok sohasem nyugodhatnak bele, hogy spanyolok és franciák tiporják a megszentelt baszk földet... És mert a spanyol és a francia és a baszk Isten azonosul az õ népével, miként a zsidók Istene is azonosul a zsidókkal. Még ha az egyházak vezetõsége azonosulna is Markionnal, mi akkor is ragaszkodnánk a magunk magyar, román, spanyol, francia, baszk Istenéhez. Mindahány nemzet van a földkerekségen, mind azonosul a maga Istenével, amely azt mondja ellenségeinkre, hogy üsd, vágd, nem apád. Mert nemcsak azok a tolvajok és rablók, akik Jézus elõtt jöttek, hanem azok is tolvajok és rablók, akik Jézus után jöttek. A Jézus után nem más, mint a Jézus elõtt. Nincs különbség elõtt és után között. S ha van, az legfeljebb annyi, hogy a Jézus utániak már sokkal fejlettebb tolvajok és rablók. A multik ma már úgy veszik el a nemzeti vagyont, hogy határt sem kell módosítaniok, anélkül is ki tudnak fosztani minket. S mivel így van, ezért én vállalom, hogy Markion nyomába lépek, s azt mondom, hogy amíg van Ószövetség Jézus táborában, addig naponta tanuljuk az Írásból nemcsak azt, hogy légy jó, hanem azt is, hogy légy tolvaj és rabló és légy tömeggyilkos. Olyan kereszténységrõl álmodom, amelynek szentmiséiben van változatlanul három olvasmány. A harmadik az evangélium. Az elsõ a világirodalom, s benne mindaz, ami rárímel Jézus tanítására. Meg is van már az ideiglenes olvasókönyve. Hamvas Béla Anthológia humana címû gyûjteménye, vagy pedig Sík Sándor és Juhász Vilmos könyve: A Szeretet breviáriuma címû. Megtalálhatók benne a Jézus elõtti és Jézus utáni világ jézusi hangjai. Azoké, akikre figyelnünk kell. Mondjak neveket, akinek írásait találom e két kötetben? Mondok: Hermész Triszmegiszthosz, Buddha, Lao-ce, Konfu-cse, Hérakleitosz, Platón, Szókratész, Marcus Auréliusz s a Jézus utáni világ énekesei: Benedek és Ferenc, Erazmus és Mórusz Tamás, Pascal és Angelusz Sziléziusz, Tolsztoj és Dosztojevszkij, Böll és Grass... Vég nélkül sorolhatnám. Nagyon figyelnénk a templomokban mise alatt, ha ezeknek az írásait hallhatnánk elsõ olvasmányként. S mi lenne a második olvasmány? Hát részletek Wass Albert A funtineli boszorkány címû regényébõl, Szabó Lõrinc Vang-An-Si-ja, Sinka Virág balladája s mindaz, amit az évek hosszú során hallhattatok idézni tõlem. S ez lenne az
egész világon? A magyar irodalom? Dehogy is ez lenne. Minden nép tudja, hogy jónak kell lenni. Minden népnek vannak avatott tollú írói, akik nem csak ószövetségi gyilkos Istent tudnak dicsérni, hanem tudják Jézus Istenét is magasztalni, a jézusi szeretet Istenét is. Csodálatos kórus lenne ez. Lopkodnánk más népek harmadik olvasmányaiból, s betennénk a mi második olvasmányaink kötetébe. S akármennyire is lehetetlennek gondolom, hogy leváltjuk az Ószövetséget, s a második olvasmányt, mégis elmondom és leírom ezt, mielõtt meghalok. Talán majd ha fejre áll a multik világa, elkövetkezik egy jobb kor, amely tudni fogja, hogy bizony nem készítjük az Úr útját addig, amíg hangozhat a szentmisében az is, ami Jézus elõtti, a tolvajok, a rablók és a tömeggyilkosok hangja. Amen.
Megjelent a Magyar Mérce áprilisi számában
Forrás: Nemzeti Hírháló – Új Demokratikus Koalíció
Az ószövetség nem Isten igéje...
Bulányi Györgyy
Bulányi György (Budapest, 1919. január 9. -): piarista, tanár, a Bokor katolikus bázisközösségek vezetõje. Életpályája A Kegyestanítórendi Tanárképzõ Fõiskolán, majd a Pázmány Péter Tudományegyetemen magyar–német szakon végzett. 1943-ban szentelték pappá a piarista rendben. Ezután piarista gimnáziumokban tanított (Sátoraljaújhely, Tata, Debrecen). 1945-ben Debrecenben fogott hozzá a Bokor nevû kisközösség szervezéséhez, amelyet a korabeli hatóságok illegális államellenes szervezkedésnek minõsítettek, és Bulányi Györgyöt 1952-ben életfogytig tartó szabadságvesztésre ítélték. 1956-ban kiszabadult, és a budapesti belvárosi plébánián lett kisegítõ lelkész. Hosszú rejtõzködés után csak 1958 áprilisában fogták el ismét. A börtönbõl végleg 1960-ban szabadult. Ezután szállítómunkásként dolgozott. Egyházi elítélése és rehabilitációja Miután a Bokor bázisközösség tagjai az Állami Egyházügyi Hivatal Bulányinak küldött üzenete ellenére sem hagytak fel a katonai szolgálat megtagadásával, 1982 márciusában a püspöki kar elítélte a páter tanait, eltiltotta õt a nyilvános misézéstõl és kifogásolt tanításait a Hittani Kongregációhoz terjesztette fel. Ennek prefektusa, Joseph Ratzinger bíboros (ma XVI. Benedek pápa) 1986. január 31-én levélben szólította fel Bulányit, hogy vonja vissza „téves, veszedelmes és kétértelmû” tanításait. Bulányi szerint Ratzinger intése arra vonatkozik, ami a püspökkari ítéletet magára vonó 1980as, Egyházrend címû írásának alapgondolata: „úgy vélem, hogy az egyháznak a jövõben más, a maitól eltérõ struktúrája is lehet, még
pedig a bázisközösségek alapján”1.
Bulányinak ahhoz, hogy mentesüljön az eretnekség vádja alól, alá kellett volna írnia a Ratzinger által a II. vatikáni zsinat dokumentumaiból összeállított, tizenkét pontos listát. A páter egy tizenharmadik, ugyancsak a zsinati dokumentumokból származó szövegrésszel kiegészítve – amely szerint az ember „csak a lelkiismeretének tartozik engedelmességgel” – aláírta a tizenkét pontot, ám Ratzinger szerint a kiegészítés viszonylagossá tette az állásfogla
lást.2 Végül egy évtizeddel késõbb, 1997 februárjában született meg a kompromisszum, amelynek értelmében Bulányi páter kiegészítése a negyedik pont részeként bekerült a dokumentumba, amelyet õ így alá is írt. A Magyar Katolikus Püspöki Kar több mint fél évvel késõbb, 1997. szeptember 10-én tájékoztatta a nyilvánosságot Bulányi György rehabilitálásáról. Jelenleg a piaristák budapesti rendházában él. Fõbb mûvei • Erény-e az engedelmesség? (1989) • Keressétek az Isten Országát! („KIO“, 4 rész, 1990–1991) • Merre menjek? (1991) • Ópusztaszer (1992) • Örököljük-e a Földet? (1992) • Nagypénteki levél (1993) • A Bokor lelkisége (1995) Róla magyar nyelven • Szakolczay Lajos, Páter Bulányi. Budapest: Új Idõ Lap- és Könyvkiadó, 1989, Terjedelem: 244 p. Róla német nyelven • Máté-Tóth András, Bulányi und die Bokor-Bewegung. Wien: UKI 1996. 360 pp. Külsõ hivatkozás • Máté-Tóth András: Bulányi György teológiája (http://pastfo.rel.u-szeged.hu/liminalitas/m-ta/bulanyi/menu.htm) • A Bokor honlapja (http://bokorportal.hu/) • A BOCS alapítvány honlapja (http://bocs.hu/) • Zsumbera Árpád: A Bokor kisközösségi mozgalom és a pártállam („Kváziellenzéki“ mozgalom a Kádár-rendszerben) (http://www.szepi.hu/piarista/bokor.html) • Bulányi György elõadása az ellene hozott püspökkari ítélet titkos állami elõkészítésérõl (http://www.bibotarsasag.hu/Bibo%20Web%20Folder/bibo/eloadasok/allam.htm) • Bulányi rehabilitációjának két értékelése (http://www.c3.hu/~bocs/ford/bocsf24.htm) Forrás 1 Idézi Jupp Wagner (http://bocs.hu/ford/bocsf16.htm)
2 Ki tért meg? (Bulányi György piarista atya egyházi rehabilitációja, HVG, 1997. október 4.) (http://www.gerlo.hu/hvall/enci/bulanyi.html)
Forrás: Wikipédia