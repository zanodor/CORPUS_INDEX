---
master_file: "[[@KozmaJuditMagyar]]"
---
# Index for Kozma Judit – Magyar és német népi csillagnevek és csillagképnevek jelentései.pdf

NÉVTANI ÉRTESÍTİ 31. 2009: 143–55.
MAGYAR ÉS NÉMET NÉPI CSILLAGNEVEK ÉS CSILLAGKÉPNEVEK JELENTÉSEI
1. Bevezetés. – Csillagképneveink a régi ember gondolkodásáról, hiedelmeirıl, világhoz való viszonyáról sokat elárulhatnak számunkra, hiszen „a népi felfogás szerint a világegyetem középpontjában az ember áll. A látható világot magához méri: talpa alatt van az al- vagy alsó világ; fölötte az ég vagy égbolt, a menny, amely az égitestek, a légköri jelenségek helye; a kettı között a földi világ, az ember és más élılények világa” (MN. 729). Tanulmányomban a kognitív szemantika módszerével a hivatalosan elfogadott, elsısorban arab és görög, valamint magyar és német népi csillagnevek alapján kívánom bemutatni, hogyan tükrözıdik az emberi világ és gondolkodásmód az égbolton. BÖDİK ZSIGMOND panaszkodik arról, hogy „a népi csillagismeretekkel foglalkozó tanulmányokban a csillagászati szempontok rendre elsikkadnak, s a szerzık többnyire felsorolásokra, mővelıdéstörténeti magyarázatokra, esetleg a rokon népek hasonló mondakörével való összevetésekre szorítkoznak. A néphagyomány és a csillagászati valóság közötti összefüggések felmutatására alig történtek kísérletek, jóllehet elnevezéseink, hiedelmeink java része annak idején tapasztalati úton, valóságos megfigyelések alapján fogalmazódtak meg” (BÖDİK 2006: 11). Dolgozatom szempontjából két dolog következik a fentiekbıl. Ez a tanulmány sem vállalkozhat arra, hogy részletes csillagászati bemutatással kösse össze a nevek jelentésének elemzését (bár egy-egy kísérletet megpróbálok tenni erre), másrészrıl viszont – az onomasztikai és jelentéstani gyakorlattól eltérıen (vö. TOLCSVAI NAGY 1996: 320) – a neveket nem emelhetem ki teljesen a kontextusukból, mert akkor elveszne a név motivációjának legalábbis egy része (természetesen a késıbbiekben elképzelhetı egy „kontextusmentes” vizsgálat is). BÖDİK is felhívja a figyelmet arra, hogy „az elnevezések jelentéstartalma csak kevés esetben nem hozható logikai kapcsolatba a csillag vagy a csillagkép tulajdonságaival, mint a fényesség, szín, horizontális magasság, pislákolás, láthatósági idıszak, alak, elrendezıdés, csoportosulás, szám” (BÖDİK 2006: 23). Egyet kell azonban értenem KIEFER FERENCcel (1989), aki FREGE híres elméletét idézve azt hangsúlyozza, hogy a jel jelentését meg kell különböztetnünk annak vonatkozásától. A tulajdonnevek jelentésének vizsgálatánál szem elıtt kell tartanunk a pragmatikai szempontot (vö. TOLCSVAI NAGY 1996: 321), vagyis azt, hogy a nevet adják. A csillagok és a csillagképek esetében legtöbbször már nem tudjuk, ki adta az elnevezést, az a hagyományban maradt ránk. Sokszor még az is kérdéses, hogy névként felismerjük-e egyáltalán ezeket a kifejezéseket: például a Szegény ember szerencséje vagy a Kaszáspallér szavakat hallva elıször valószínőleg nem csillagokra gondolunk; viszont a Betelgeuze vagy a Kochab kifejezés elsıre is inkább névnek tőnik a számunkra. Ebbe természetesen belejátszik az is, hogy idegen szavakat hajlamosabbak vagyunk inkább névnek tekinteni, hiszen nem „jelentenek semmit” (vö. HAJDÚ 2003: 54). A népi csillagnevek tehát folyamatosan kopnak ki a használatból, és sok névhez már
a 20. század elején sem lehetett csillagot rendelni (l. pl. TOROCZKAI-WIGAND 1988.2 sok azonosítatlan nevét). A nevek a legtöbbször nagyon képszerőek és – mint említettem



144 TANULMÁNYOK
ezer szállal kapcsolódnak a földi világhoz. Ez nem is csoda, hiszen az ember a saját tapasztalatain keresztül ismeri meg a világot, és az idegen fogalmakat is megpróbálja számára ismerısekkel azonosítani. LANGACKER (1999: 171) a konceptuális archetípusok között az alábbi példákat említi: az emberi test, az emberi arc, egy diszkrét fizikai tárgy, egy térben mozgó tárgy, egy cselekvı, egy hagyományos tranzitív cselekvés (agens-patiens interakció), egy szemtıl szembeni verbális érintkezés, eszköz használata más entitás befolyásolására. Nem véletlen, hogy ezek az archetípusok jelennek meg a csillagnevek jelentésében is, bár sok esetben nem különíthetıek el tisztán az egyes kognitív tartományok (vö. TOLCSVAI NAGY 2005: 29); ez a nevek kategorizációját is megnehezíti. Ide kívánkozik egy helyesírási megjegyzés: a csillagászati szaknyelvnek még nincs hivatalos szabályzata, így az egyes mővek helyesírása igen eltérı lehet. Dolgozatomban igyekeztem egységesen eljárni: a hivatalos csillag(kép)nevek minden tagját nagy kezdıbetővel írom, a népi elnevezésekben azonban csak az elsı és az esetleges további tulajdonnévi tagot (vö. KOZMA 2007). A külön- és egybeírási kérdésekben BÖDİK (2006)-ot tekintettem iránymutatónak.
2. Hivatalos csillagkép- és csillagnevek. – A ma is hivatalosan használt csillag- és csillagképnevek jelentéseit itt csak emlékeztetıül foglalom össze; részletesebb elemzést a VI. névtani konferencia kiadványában adtam (l. KOZMA 2008). A csillagképek nevei között találunk egyrészt személyneveket, amelyek elsısorban a görög–római mitológia alakjainak állítanak emléket: Androméda (Andromeda), Herkules (Hercules), Ikrek (Gemini), Orion (Orion), másrészt a mitológiai állatok közül szintén sok fent van az égbolton, például: Bika (Taurus), Cet (Cetus), Farkas (Lupus), Pegazus (Pegasus). Az újkori csillagképek között az európai ember által jól ismert állatok (pl. Daru [Grus], Gyík [Lacerta], Hiúz [Lynx], Légy [Musca]) mellett a földrajzi felfedezések nyomán ismertté vált egzotikus élılények is felbukkannak, köztük a Kaméleon (Chamaeleon), a Repülıhal (Volans) vagy a Tukán (Tucana). Eszközökrıl, tárgyakról is viszonylag sok csillagkép kapta a nevét. A már az ókorban is ismert csillagképek között mindennapi használati tárgyakat találunk: Lant (Lyra), Nyíl (Sagitta), Serleg/Kehely (Crater), Oltár (Ara). Az újkorban létrehozott csillagképekben többször a tudományos kutatás, megismerés eszközei köszönnek vissza: Körzı (Circinus), Mikroszkóp (Microscopium), Oktáns (Octans). Három csillagkép, a Hajógerinc (Carina), a Hajófar (Puppis) és a Vitorla (Vela) különleges helyzető, mivel ezek az ókorban az Argonauták Hajója (Argo Navis) néven egy csillagképet alkottak, késıbb azonban szétdarabolták ıket a fenti három részre. Néhány csillagkép az egyéb kategóriába sorolható. Az Eridánusz (folyó) (Eridanus) és a Tábla-hegy (Mensa) földrajzi helyrıl kapta a nevét, a Háromszög (Triangulum) és a Déli Háromszög (Triangulum Australe) pedig geometriai formáról. Ugyanígy a formai hasonlóság alapján nevezték el a Dél Keresztje (Crux) csillagképet. (Az Északi Kereszt a Hattyú csillagkép másik neve, mert az is hasonló alakú.)
3. Hivatalos csillagnevek. – A csillagképek ismerete nélkülözhetetlen egyes csillagnevek jelentésének értelmezéséhez, például a β Leo csillag arab neve Denebola, amelynek jelentése ’az oroszlán farka’. Ha ránézünk az Oroszlán csillagképre, láthatjuk, hogy valóban ez a csillag képezi a farkát.



KOZMA JUDIT: Magyar és német népi csillagnevek... 145
A nevek jelentésére vonatkozó adatokat HERRMANN (2000)-bıl és (2002)-bıl, valamint a Gothard Amatırcsillagászati Egyesület honlapjáról győjtöttem. Az ezekben a forrásokban fellelhetı mintegy 160 név jelentését a csillagképekéhez hasonló csoportokba soroltam, de a testrészek és a tulajdonságok is külön kategóriát alkotnak. A hivatalos csillagnevek jelentésmezıi tehát a következık lehetnek: Személyek: 1. Mitológiai alakok: például a görög Antares (α Sco; ’Mars vetélytársa’), Canopus (α Car; ’Menelaosz kormányosa’) vagy az arab Elgomaisa (α CMi; ’a sírással betapasztott szemő Szíriusz’); 2. különbözı tisztségek, foglalkozások, például: Regulus (α Leo; ’kis király’), Bellatrix (γ Ori; ’harcos’), Almuredin (ε Vir; ’vincelllér’), Arcturus ~ Arkturusz (α Boo; ’medvevadász’), Arrai ~ Errai (γ Cep; ’juhász’). Testrészek: Köztük a fej, a kar, a mell és a szív, a has, a láb, illetve azok részei vannak jelen, de találunk néhány csak állati (farok, szarv, szárny, olló, sörény) testrészt. Néhány példa: Ras Algethi (α Her; ’a térdelı ember feje’), Enif (ε Peg; ’a ló orra’); Algenib (α Per; ’jobb alkar’), Maasym (λ Her, ’kéztı’); Calbalakrab (α Sco; ’a Skorpió szíve’); Sirrah (α And; ’köldök, Androméda köldöke’); Rigil Kentaurus (α Cen; ’a Kentaur lába’), Ruchbar (δ Cas; ’a trón asszonyának térde, a nı térde a trónuson’); Deneb Algedi (γ és δ Cap; ’a Bak farka’), Elnath (β Tau), Gienah (γ Crv; ’a holló szárnya’), Zuben Elgenubi (α Lib; ’a Skorpió déli ollója’), Subra (ο Leo; ’sörény’). Állatok: például sas: Atair ~ Altair (α Aql; ’a repülı Sas’), Vega (α Lyr; ’a letaszított, lezuhanó Sas’), sárkány: Al Tais (δ Dra), kecske: Alhajot (α Aur; ’kecske’), béka: Diphda (β Cet), skorpió: Akrab (β Sco). Valamilyen tulajdonság: Vonatkozhat a csillag helyzetére: Ras Elased australi (ε Leo; ’az Oroszlán fejétıl délre lévı’), Aldebaran (α Tau; ’a Plejádokat kísérı’), Sabik (η Oph; ’az elöl menı’), Mirzam (β CMa; ’elıfutár’); de utalhat a csillag más jellegzetességére is: Alnair (α Gru; ’a fényes [nevezetesen a Déli Hal farkához képest]’), Alphard (α Hya; ’a magára maradt csillag’), Mira ~ Míra (ο Cet; ’a csodálatos’), Alhabor (α CMa; ’a Tejutat átszelı’). Tárgyak: Elsısorban a mindennapi használati tárgyakat találhatjuk meg köztük, a ruházatot, az étkezéssel kapcsolatos eszközöket, hangszereket, közlekedési eszközöket, fegyvereket, egyebeket: Mintaka (δ Ori; ’öv’), Spica (α Vir; ’búzakalász’), Alkres (α Crt; ’korsó’), Tarazuet (γ Aql; ’mérleg’), Sheilak (β Lyr; ’a bizánci hárfa’), Zaurak (γ Eri; ’csónak’), Kaus (δ, ε és λ Sgr; ’íj’), Cursa (β Eri; ’elülsı lábzsámoly’), Alnilam (ε Ori; ’gyöngyfüzér’). Több csillagnév mögött a ’szerencsecsillag’ jelentés áll: Dabih (α Cap; ’a mészárosok szerencsecsillaga’), Homam (ζ Peg; ’a hısök szerencsecsillaga’), Sadachbia (γ Aqr; ’a sátorok szerencsecsillaga’), Sadalsuud (β Aqr; ’az egész világnak, mindenkinek a szerencsecsillaga’). Elvontabb dolgokat jelenítenek meg az alábbi csillagnevek: Alfirk (β Cep; ’tetıpont, zenit’, de van ’nyáj’ jelentése is), Alhena (γ Gem; ’a teve nyakába beégetett jel’), Kaus Australis (α Sgr; ’a déli ív’). Az olasz Piazzi által elnevezett Multiphein (γ CMa) csillag neve egy egész eseménysort rejt magában, ugyanis ’két hamis esküre csábított’ a jelentése.
4. Népi elnevezések. A csillagoknak nemcsak hivatalos elnevezéseik lehetnek, hanem a nép nyelvében élık is. A magyar népi neveket többek között TOROCZKAI-WIGAND
EDE (19882) és ZSIGMOND GYİZİ (2005) győjtötte egybe, és kezdte meg vizsgálatukat, ám még sok rétegük feltáratlan. Ráadásul BARTHA (2007) szerint TOROCZKAI-WIGAND



146 TANULMÁNYOK
rengeteg hibát is elkövetett, a neveket sokszor tévesen azonosította vagy olvasta ki; ezeket aztán a késıbbi kutatók kritika nélkül átvették (például BÖDİK ZSIGMOND [2006] is). A jövıben tehát az adatokat mindenképpen felül kell majd bírálni, lehetıleg csillagászok, csillagászattörténészek segítségével, jelenleg azonban én is csak ezekre tudtam támaszkodni. A magyar forrásokból mintegy 660 darab népi elnevezést győjtöttem össze, míg a német babonaszótárakban (BÄCHTOLD-STÄUBLI 1927–1942, GERLACH 2000) körülbelül 160 német nevet találtam. Megjegyzendı azonban, hogy a népi elnevezések egy része nem egyetlen csillagra, hanem egész csillagképre vagy annak részére vonatkozik, sıt egy-két bolygó- vagy üstökösnevet is találunk köztük, valamint a német elnevezések közül 12 a csillaghullásra utal. Morfológiai és jelentéstani szempontból azonban nagyon hasonló jellegőek, ezért nem különítem el egymástól ezeket a csoportokat. A megkülönböztetés azért sem lenne egyszerő, mert az elnevezéseknek mintegy a harmadáról nem lehet tudni, melyik csillagra vagy csillagképre vonatkozott. ZSIGMOND GYİZİ (2005) a népi csillagnevekben elıforduló elemek alapján az alábbi módon kategorizálja a neveket: Egyrészt a nevekben megjelenı alapelemeket személynévi (Göncöl, Sántakati) és köznévi (pl. Béres, Kereszt, Éjjeli kegyelet, Kantár) eredető csoportra osztja, az utóbbiban több alcsoportot elkülönítve. Másrészt a megkülönböztetı elemek (lokalizátorok) alapján is kategorizál, és itt szintén találunk személynévi (Úr Jézus csillaga, Göncölszekér) és köznévi (pl. Egészkenyér, Rókacsillag, Nagygazdák csillaga, Cigányok útja) eredető elemeket. Harmadrészt a tematikus csoportok közül az alábbiakat tartja relevánsnak: 1. Iránymutató csillagok (Északi csillag, Úti csillag, Vezércsillag). 2. Idımutató csillagok: a) évszakcsillagok (–); b) napszak, óra (Hajnalcsillag, Vacsorakori csillag). 3. Az emberi élet és társadalom: a) történelmi fogalmak (Csaba útja, Király kardja, Lovagocska); b) hiedelem, vallás (Angyal útja, Mária csillaga); c) foglalkozás, tisztség (Kaszáscsillag, Béres); d) eszköz, tárgy, élelem (Létra, Félkenyér, Polyvás út); e) etnikumok (Zsidócsillag, Oláhtánc); f) jólét, közösségi viszony (Szegények csillaga); g) állatok (Fiastyúk, Rókacsillag). 4. A csillag tulajdonsága (Ezüstcsillag, Holdkísérı csillag, Üstököscsillag).
BÖDİK ZSIGMOND (2006) a következı témakörökre osztja a csillagneveket a jelentésük alapján: A csillagok egy része az irány- és az idımutatásban játszik fontos szerepet, közéjük tartoznak a kalauz- vagy iránymutató, az óra- és az évszakcsillagok. A második csoportba azokat sorolhatjuk, amelyekben a földi világ vetületét ismerhetjük fel: köztük vannak foglalkozások és tisztségek, a földrajzi környezet elemei, történelmi emlékek és személyek, eszközök és tárgyak, valamint állatok az égbolton. Végül a harmadik nagy csoportot a népköltészet elemei alkotják; ilyenek a tulajdonságleíró, valamint a vágyat, örömöt, bánatot kifejezı csillagnevek, a szerencsecsillagok, végül az emberi tulajdonságokat megszemélyesítı csillagok (BÖDİK 2006: 23). Dolgozatomban sokban támaszkodtam BÖDİK rendszerére, de kissé máshová helyeztem a hangsúlyokat: néhány csoportot szétbontottam, másokat összevontam. A neveket – ZSIGMOND GYİZİvel ellentétben – nem bontom elemeikre, az egész nevet veszem alapul a vizsgálathoz. Kivételt azok az elnevezések jelentenek, amelyekben megtalálható a csillag (vagy az elavult húgy) (utó)tag. Ezekben – a feltételezhetıen ’szerencsecsillag’ jelentéső nevek kivételével – csak a többi tagot tekintem: a Báránycsillag nevét Bárányként, a Lámpáshordó csillag-ét Lámpáshordó-ként stb. elemzem.



KOZMA JUDIT: Magyar és német népi csillagnevek... 147
4.1. Ahogyan BÖDİK (2006: 25) is megállapítja, az iránymutató csillagok nagy részét és a rájuk utaló neveket ma már sajnos nem tudjuk azonosítani, és ennek csak az egyik oka az, hogy a hagyományból kikoptak ezek az elnevezések. A nehézség másik oka, hogy tájegységenként, sıt falvanként más-más irányt jelölhetett ugyanaz a csillag az eltérı szükségletek miatt. A legismertebb iránymutató csillag a Sarkcsillag (α UMi), amely jelenleg igen pontosan mutatja az északi irányt, ezért népi nevén Éjszaki vagy Északi csillag-nak, németül pedig Nordstern-nek is hívják. Polárcsillag elnevezése minden bizonnyal új kelető. Nagy valószínőséggel iránymutató csillag volt a Jelcsillag, a Kalauzcsillag, az Utas ember öröme, az Utas ember szerencséje, az Utasok csillaga (Ursa Maior), a Vándorlegények csillaga, a Vándorok csillaga és a Vezetı csillag, de a Vénusz bolygó Betyárvezetı csillag elnevezése is, állapítja meg BÖDİK (2006: 25; 29). Ebbe a csoportba sorolható még például a Délszakcsillag, az Úti csillag (Ursa Maior) és a Vezércsillag is. Ezzel az utolsó névvel analóg a német Leitstern (’vezérlı csillag’) elnevezés, amelyet a Sarkcsillagra alkalmaznak.
4.2. İseink nemcsak irányokat, hanem idıpontokat is le tudtak olvasni a csillagok állásából. Több ránk maradt név utal arra, hogy az adott csillagokat vagy éppen a Vénusz bolygót óracsillagként használták, az alapján, hogy a csillag mikor kelt fel a látóhatáron vagy mikor érte el delelési magasságát. Este látható csillagokra utalnak az alábbi elnevezések: Alkonycsillag, Álomhozó csillag, Vacsoracsillag (mind a Vénusz). Éjjeli óracsillagok: Éjféli csillag, Két éjır (γ és β UMi), Pihenı csillag. Hajnali csillagok: Hajnal hírmondója, Pásztorserkentı, Pirkadathozó (mind a Vénusz). Mivel a Vénusz közel jár a Naphoz, ezért hol nem sokkal napnyugta után, hol kevéssel napfelkelte elıtt látható, így méltán hívták és sokszor hívják még ma is Esthajnali csillag-nak vagy Esthajnalcsillagnak. Az Óramutató névvel illetett égitestet ma már nem tudjuk azonosítani.
4.3. Az úgynevezett nem cirkumpoláris csillagképekhez tartozó csillagok csak az év egy bizonyos szakában láthatóak, különben nem bukkannak a láthatár fölé. Az az idıpont, amikor megjelennek, segítségül lehet a mezei ember számára, hogy megállapíthassa, itt van-e már az ideje egy adott mezıgazdasági munkának. Az ilyen csillagokat évszakcsillagoknak nevezhetjük; ezek „megnevezéseikben, jelentéstartalmukban is hordozták azokat a tulajdonságokat, amelyek az adott idıszakra általában jellemzık voltak” (BÖDİK 2006: 31). Ide tartoznak az alábbiak: Árpaérlelı csillag, Dérhagyó csillag, Ekehajtó csillag, Határjáró csillag (α CMi), Kikelet hírmondója (a Hyadok nyílthalmaza), Napválasztó csillag (α Gem), İszi csillag (α Aur), Szélvészcsillag, Szüretelı csillag, Tél háta (Tejút), Zúzmaracsillag (α CMa).
A következıkben a BÖDİK (2006) által a földi világ égboltra vetülésének nevezett csoporttal foglalkozom részletesen.
4.4. Személyek. – A legnagyobb alcsoportba azok a nevek sorolhatók, amelyek a vidéki élettel, a mezıgazdasággal hozhatók kapcsolatba: Bérösgyerök (Alkor), Csısz (α Lyr), Ebédhordó csillag (α CMa), Égi pásztor (α Aql), Győjtık (σ, θ, ι Ori), Halászcsillag (β, δ And és α, ε Peg), Kaszás után járó (α CMa), Kecskés csillag (α Aur), Kiskondás (Alkor), Marokszedık (σ, θ, ι Ori), Ostoros (Alkor), Ökrész (α Boo), Szilkehordó csillag (α CMa), Tévelygı juhász (α Aql), Vontatók (β Ori és α Lep). A német nevek közül a (der kleine) Fuhrmann (’[a kis] fuvaros’; Alkor, illetve UMa is), a drei Holzhacker (’három



148 TANULMÁNYOK
favágó; Orion öve), a Hirt (’pásztor’; Hold), a drei Mäher (’három kaszás’; σ, θ, ι Ori) sorolható ide. Szintén a mindennapi élettel, különösen az ünnepekkel, a mulatozással állnak kapcsolatban az alábbiak: Nászvezetı csillag (α Cyg), Pálinkahordó leány (γ Peg), Részeg(es) asszony (γ Peg), Részegember (Cepheus szeme), Sántalány (α CMa), Szépasszony (α Sco), Vıfély (ζ Cyg), Vılegénycsillag.
Néhány név a háborúzásra utal: Hadakozó csillag (Mars), Hadhajtó (β Cyg), Hadúr (α Cyg), Háromhadnagycsillag (γ Crv, γ és δ Cyg), Kapitánycsillag (α DCyg); Lovagocska (Alkor) és német megfelelıje, a Reuterlein ~ Reiterchen. Itt említhetjük meg a magyarok történetében oly fontos szerepet játszó Hét Vezér-t (Pleiades) is. A társadalmi státuszra vonatkoznak az alábbi elnevezések: Kolduscsillag, Koldusleány ~ Kúdúsleány, Sánta koldus ~ Sántakúdús (σ Sgr).
A valláshoz kapcsolódó személyek közül csak kevesen jelennek meg pusztán a személynevükkel: Gáspárcsillag; Három Királyok (δ, ε és ζ Ori), illetve németül Heilige Drei Könige; Sátáncsillag (üstökös); Táltoscsillag; valamint német nyelvterületen a drei Marien (’három Mária’ δ, ε és ζ Ori) és a Goliath (’Góliát’; Orion). A bibliai személyekkel kapcsolatos kifejezések azonban találhatók még többek között a tárgyak, a szerencsecsillagok vagy a helyek csoportjában is. Pusztán nemzetiségre mindössze három név utal, a Cigány (α Aql), a Kis magyar (Alkor) és a Zsidócsillag, de más kategóriákban is elıfordulnak népmegnevezések, például a személyek között a Magyar kaszások (Orion), a helyeknél a Cigányút (Tejút) vagy a fogalmak körében az Oláhtánc (Pleiades). Konkrét személyneveket találunk az alábbi nevekben: Bencer (Ursa Maior), Ganci ~ Gence ~ Gince ~ Gönc ~ Gönce ~ Gönde (Ursa Maior), Jancsika-csillag, Katicsillag (Vénusz), Sántakata (α CMa). Az Alkort, amelynek a magyarban is van Hüvelypici neve, a németben is többnyire így nevezik (nyelvjárásonként eltérı szóval): Däumling, Duemk, Dümich, Dümk, Dümmeke, Stofferdümk. A fent említett ’lovagocska’ jelentéső név mellett ’kis szolga, inas’ névvel is illetik ezt az apró csillagot: Knechtfinck, Knechtgen. Német nyelvterületen, pogány kultikus maradványként még a 19. század végén is élt a Napnak ’Nap asszony’-ként (Frau Sonne) vagy ’vénlány’-ként (Jungfer) való megszólítása. Ezzel szemben az alte Mutter (’öreg anya’) és nyelvjárási változatai (pl. de ollsch, de oll madam, mudder gläunig), valamint a Mariken név kora nehezen határozható meg (vö. BÄCHTOLD-STÄUBLI 8: 55–63). Félig ember, félig állat a Sellı (Antinous), a lidércrıl pedig nem könnyő eldönteni, hogy milyen lény is, mindenesetre az üstökösöket nevezték Lüdérccsillag-nak.
4.5. Testrészek, illetve ahhoz kapcsolódó fogalmak. – A szem igen sokszor fordul elı (pl. Aranyszemő csillag, Árvaleányszeme [α CMa], Istenszeme, Mátyásszeme, Menyecskeszemő csillag). Ennek az lehet a kézenfekvı magyarázata, hogy mind a csillag, mind a szem képes ragyogni (l. a csillagszemő juhász meséjét). A szemhez tartozik a pillantás (Árvaleány pillantása [α CMa]), valamint a könny is, amely a csillaghullás képszerő magyar és német neveiben jelenik meg a metaforizáció révén: Ég könnye (meteor), illetve Laurentiustränen ~ Tränen des Laurentius (’Lırinc könnyei’) és Tränen des Mondes um die verlorene Sonnenbraut (’a Hold könnyei az elvesztett Napmenyasszonyért’), de megtalálható a magyarban is. Más testrészek például: Aranyhajú csillag (Coma Berenices), Egykező csillag, Farkascsillag ~ Farkos csillag (üstökös), Kaszásfarka (Orion



KOZMA JUDIT: Magyar és német népi csillagnevek... 149
és környéke), Nehézlábú csillag (α CMi), Óriás tenyere (Orion és környéke), Petefészek (Pleiades), Pinacsillag, Szakállas csillag (üstökös), Szarvasköröm, Tündérfı (α CMa), Ujjas csillag. Sajnos csak sejthetem (mivel nem minden névrıl tudom, melyikhez melyik csillag vagy csillagcsoport tartozik), hogy valamilyen alaki hasonlóság lehetett a névadás alapja, például az Orion csillagkép és környéke hasonlít a tenyér alakjához is.
4.6. – Állatok. Az égi állatok közül a tyúkot emelhetjük ki. A Pleiadok halmaza (Fiastyúk) a téli Bika csillagképben található nyílthalmaz, néhány fényesebb és több tucat halványabb csillaggal. A csillagcsoportba nem nehéz belelátni egy, a csibéit maga köré győjtı tyúkanyót. Erre utalnak például az alábbi nevek: Csibéstyúk, Csürkecsillag, Fiaska, Fiatik, Fiokostyuk, Hét csibe s a kotló, Kloska a csürkéivel, Kotló a piszlenekvel, Kotlós a csürkékvel, Kotlóscsillag, Kottafijas, Tyúkos csillag. Ugyanezt a képzetet fejezik ki a német nevek is: Bruethüenli, Bruthenne mit den Hühnlein, d’Henneer, Gluck (henne). Példák a nép képzeletében az égbolton élı egyéb állatokra: Báránycsillag, Bögöly
(Scorpius), Csitkó (Equuleus), Darvakvezére (γ Gru1), Ebecske (α CMi; az Ebcsillag, németül Hundsstern a Szíriusz, vagyis az α CMa neve), Fiacsillag (Fiastyúk), Gödölyék (ζ és η Aur), Hattyúcsillag, Hétfejő sárkány (Ursa Maior), Juhnyáj (a δ Aql körüli csillagok), Kétkancsillag, Kistáltos (Equuleus; a Nagytáltos a Pegasus csillagkép neve), Kullancscsillag (Grus), Négyborjúcsillag, Nyüveskutya (α Cep), Rókacsillag, Szamárkák (γ és δ Cnc), Szarvascsillag (Cassiopeia, Auriga, Perseus), Szent Péter agara (α UMi). Az Ökörszemcsillag elnevezés utalhat egyfelıl állatra (’madár’), másfelıl állat testrészére (’az ökör szeme’); de a források alapján nem sikerült meghatároznom a pontos értelmezést. Érdekesség, hogy a német nyelvben a Nagy és a Kis Medve neve a 15. század végéig nınemőként (birin Bärin) volt használatban, valószínőleg a latin név hatására, majd a 16. századtól vált általánossá a ma is használatos hímnemő forma, a Bär (vö. BÄCHTOLD-STÄUBLI 10: 679–84). A német képzelet egy nagy és egy kis sárkányt (Großer/Kleiner Drache) is belelátott a csillagok rengetegébe, és a csillaghullást magát is tartották e lénynek. A Lant csillagkép legfényesebb csillaga, a Vega pedig azért kapta a Hahnstern (’kakascsillag’) elnevezést, mert akkor kell nyírfajdtyúkvadászatra indulni, amikor ez a csillag olyan magasan áll az égen, hogy a szemlélınek hátra kell hajtania a fejét, így leesik a kalapja (vö. BÄCHTOLD-STÄUBLI 8: 458–67). A Napot a szászok még a 19. században is említették tréfásan ’Nap-ökör’ (Sonnenochse) néven, amelyet a babonaszótár a Nap asszony megszólításhoz hasonlóan ısi kultikus eredetőnek tart. Idısebb diák kérhette például a fiatalabbtól a tanulószoba függönyének behúzását ezekkel a szavakkal: „Sperre mal den Sonnenochsen raus!” (’Rekeszd ki a Nap-ökröt!’) (l. BÄCHTOLD-STÄUBLI 8: 55–63). Ugyan nem állatok, de azokhoz nagyon szorosan kapcsolódnak, ezért itt és nem a fogalmak között sorolom fel az alábbi elnevezéseket: Darázsfészek, Fészekcsillag (Pleiades?), Kaptár (a Hyadok nyílthalmaza), Kaptárhódja ~ Kaptárhúgya (Pleiades), Méhkas (a Hyadok nyílthalmaza), Vakondok túrása.
1 TOROCZKAI-WIGAND (19882) bizonyosan tévesen azonosítja a Daru egyik csillagával ezt a nevet, hiszen ez a csillagkép hazánkból nem látható. A népi elnevezés viszont bizonyosan létezett, csak a megfelelı csillagot nem sikerült még megtalálni (vö. BARTHA 2007).



150 TANULMÁNYOK
4.7. Növényre utaló elnevezés csak nagyon kevés van, és a német nevek közül egy sem sorolható ebbe a csoportba: Bokorcsillag, Cserfacsillag, Rúzsacsillag (valahol a Taurusban). Ha viszont a csillagokat éppen szárba szökı vagy virágjuk teljében lévı növények égi képeiként tekintjük, akkor újabb nevekkel bıvíthetjük ezt a kategóriát. A legjellegzetesebb csillagcsoportokból szérőt, legelıt vagy kertet álmodott a fantázia, amelyeket olykor valamelyik szenthez kapcsolt: Erdı, Göncöl szérője (Ursa Maior és környéke), Harmatlegelı (Tejút), Kaszástelke (Orion és környéke), Kerekudvar (Tejút), Rúzsáskert (Corona Borealis), Szarvaslegelı, Szent Domonkos kertje (Corona Borealis), Szérő ~ Szürü (β Cyg), Úristen vetése (δ, ε és ζ Ori). Németül a Tejutat barázdának is tartják: Gottesfurche (’Isten barázdája’).
4.8. Az egyéb természeti jelenségek közül csak néhány jelenik meg csillagnévként: Éjszakai szivárvány, Esıcsillag, Levegıcsillag, Örvénycsillag, Puszták lobbanása.
4.9. A tárgyak közül kiemelkedik a szekérrel kapcsolatos megnevezések száma. Ennek oka, hogy az egész évben látható, fényes csillagokból álló, így bárki számára könnyen megtalálható Göncölszekér (az Ursa Maior hét legfényesebb csillaga) az égbolt talán legjellegzetesebb csillagcsoportosulása. Testvére ugyan kevésbé fényes, de társától nem messze szintén könnyen azonosítható. A két konstellációnak például az alábbi elnevezéseket adta a képzelet:
Ursa Maior: Benceszekér, Béresszekér, Csíki szekér, Döncérszekere, Döncölcsillag, Fehér Göncöl, Ganci szekere, Göncöszekér, Göncölkoszorúja, Göncöl (Göncön ~ Köncöl) szekere, Göncölvágása, Illésszekere (németül Eliaswagen), Isten szekere, Jancsika szekere, Jób szekere, Lászlószekere, Nagygöncöl, Nagyszekér, Szekércsillag, Szent Györgynek a kocsija, Szent László szekere, Szent Péter szekere (németül Peterswagen, Wagen des St. Petrus), Színásszekér, Vence szekere. Németül (l. BÄCHTOLD-STÄUBLI 10: 679–84): Davidswagen (’Dávid szekere’), Girenwagen, Heerwagen ~ Herwagen (’hadi szekér’), Karlswagen (valószínőleg Thor istenre vonatkozik), Nordwagen (’északi szekér’), Wagen Christi (’Krisztus szekere’), Wagen der Maria (’Mária szekere’), Wagen des Dietrich von Bern (’Berni Detre szekere’), Wotanswagen (’Wotan szekere’).
Ursa Minor: Göncölmása, Göncöltérítıje (α UMi), Jancsika-szekér, Kicsi Göncölszekér, Kicsi szekér, Kisgöncöl, Kis szekér, Küzsdegszekér, Nagyasszontárszekere. Német nevet a babonaszótár nem említ. A szekérhez hasonlóan a talicska, talyiga is alkalmas szállításra, ez az eszköz is fölkerült az égre: Talyiga (Sagittarius), Talyigakerék (Nap). A modern közlekedési eszközök közül a kerékpár jelenik meg az égen: Pável bicsiklétája (Ursa Minor). A németek – mesterséges keresztény elnevezéssel – nevezik a Göncölszekeret Noé bárkájá-nak (Arche Noah) is (l. BÄCHTOLD-STÄUBLI 10: 679–84). A szekér és a talyiga mellett az egyéb mezıgazdasági eszközök és azok részei is szép számmal megtalálhatók az égbolton: Ásócsillag (a Hyadok nyílthalmaza), Ekemása (a németeknél az Androméda csillagkép népi neve az Egge ’eke’), Hétlikú patkó (Corona Borealis), Járomszegcsillag, Kantárcsillag, Kapacsillag, Kaszacsillag (Orion), Kaszásemelıje (Orion és környéke), Kaszás kötele (Orion és környéke), Kerékcsillag, Láncszemcsillag, Sarló (az Oroszlán feje és a Regulus), Szántóvascsillag, Szent Bernát kaszája. Német nevek: drei Rechen (’három gereblye’; δ, ε, ζ Ori), krumme Harke (’görbe gereblye’; δ, ε, ζ Ori?).



KOZMA JUDIT: Magyar és német népi csillagnevek... 151
A télen látható Orion csillagkép fényes δ, ε és ζ csillaga egy vonalban helyezkedik el az égen. Az egyenesség a bot, pálca, pózna fontos tulajdonsága, így nem meglepı, hogy a nép számára ez a három csillag legtöbbször valami ilyenként jelent meg: Aranypálca, Bírópálca, Inzsellérpózna, Jákob pálcája = Jakobsstab, Juhászbot, Kampófa, Koldúsbot, Minkuj pálca, Pásztorbot, Péterpálca, Püspökpálca = Bischofsstab, Szent Bona pálcája, Szent Ilona pálcája, Szent Péter pálcája = Petersstab, Úr pálcája; német nyelvterületen ezeken felül Mosesstab (’Mózes pálcája’), St. Martinsstab (’Szent Márton pálcája’) és egyszerően (drei) Stäbe (’pálcák; három pálca’) is. Logikailag ide tartozik a Nyárs megnevezés is, érdekes módon azonban ez nem csillagok sorát, hanem mindössze egyetlen csillagot, a Spicát (α Vir) jelöli, valószínőleg a csillag a nyárs hegyét jelezheti. A Király kardja név is itt említhetı meg. A mindennapi használati tárgyak közé tartoznak a bútorok és az egyéb berendezési eszközök: Jászol (Praesepe-nyílthalmaz), Krisztus Urunk asztala (Corona Borealis), Szolgafa; az egyéb használati tárgyak: Boldogasszony matullája (α UMi), Bujdosók lámpása (α Tau), a németben a Hold tréfás neve a Lumpenlaterne (’csirkefogók lámpása’), Hálócsillag (Delphin és Equuleus), Kanta (Aquarius), Kard (üstökös), Létra, Óriás táskája (Orion és környéke), Szegényember tarisznyája, Szépasszony vászna (Tejút), Vesszıseprı (üstökös), a németben Strohseil (’szalmakötél’), illetve az Orion övének ’rokka’ elnevezése, amely a svédben maradt meg legtovább (Friggerok, Friggs Spin, Morirok); a valláshoz, hiedelemhez, ünnephez kapcsolódó tárgyak: Ilona keresztje (Orion öve), Isten palástja (Tejút?), (Magyar) Kereszt (Cygnus), Oltár (Aquila), Óvasó (Corona Borealis), Szent Iván szövétneke, és itt említhetı meg a Szentegyház világa, valamint a német himmlischer vagy Gottesgürtel (’égi öv vagy Isten öve’) név is. Fizetıeszközök az aranytallérok (goldene Taler), amelyekhez hasonlóak a csillaghullás fénypontjai. A legfontosabb ételünk, a kenyér is megtalálható az égen: Egészkenyér (δ, ε és ζ Ori), Félkenyér (δ, ε, ζ Ori alatt három csillag), Isten kalácsa (Hold). A magyar történelem legendás tárgya, Lehel kürtje (Delphinus) is fent van az égen.
4.10. Elvontabb kategória a helyeké, amelyekbıl szintén jó néhánynak ismerjük az égi mását. A leggyakoribb az út motívuma. Ennek magyarázata az égbolt közepén végigfutó fényes csillagsáv, amelyet „hivatalosan” is Tejútként ismerünk (más nyelvekben is, vö. a Milky Way, Milchstraße, Lactée, Via Lactea, γαλαξίας stb. elnevezéseket). Ha ezt a fényes csillagsávot tehát útnak tekintjük, akkor a milliónyi csillag a köveket vagy a kavicsokat szimbolizálja. Az útra vonatkozó megnevezések lehetnek vallási, bibliai személyekkel kapcsolatosak, például: Angyal útja, Jézusútja (németül Jesuweg), Öregisten országútja, Szent Pétör útja = Petrusweg, a németben a fentieken túl Gottesweg (’Isten útja’), Jakobsstraße (’Jákob útja’), Johannesstraße (’János útja’), Jokkumstraße (’Jokkum útja’), Josephstraße (’József úrja’), Marienstraße ~ Marienweg (’Mária útja’). Az olaszoknál és a franciáknál a Tejút ismeretes Via St. Jacobi (’Szent Jakab útja’) néven is. Továbbra is a valláshoz, zarándoklatokhoz, hiedelmekhez kapcsolódik a Búcsújárók útja, Ég (ország)útja = Himmelsstraße, Éjjeli kegyelet útja, Halottak úttyik, Lelkekútja (az irokéz indiánoknál is él a kapcsolódó hiedelem), Tündérút; Pilgerweg (’zarándok útja’; ilyen jelentéső neve a törökben is van a Tejútnak, l. BÄCHTOLDSTÄUBLI 6: 367–74), Romstraße ~ Romweg ~ Weg nach Rom (’római út’; svájci, szlovák és cseh területen is). Nemcsak zarándoklatok célállomása lehet a névben jelölt hely,



152 TANULMÁNYOK
hanem utalhat a Tejút látszólagos irányára is: Aachener Straße, Frankfurter Straße, Kölnischer Straße, Nürnberger Pat (’ösvény’), Straße nach London, Weg nach Ägyptenland. Egy angol elnevezés az út kezdıpontját is megadja: Doverbıl Cardiganba vezetı út. Egyéb útmegnevezések: Cigány uttya, Csaba (király) útja, Ezüst út, Fáradt emberek útja, Hadak útja, Harmatos út, Madarak útja, Nagy (fehér) út, Országút, Polyvás út, Pozdorgyás út, Rabok útja, Részegember útja, Retecsit út, Seregek útja, Szalmahullató út, Szegények útja, Színásszekér út, Tejes út, Udvari út, Zárvák úttyik; Frau Huldenstraße (’Hulde asszony útja’), Melkstrate (’tejút’), Mülenweg (’malomút’), Wetterstraße (’az idıjárás útja’), Woagenweg (’szekérút’). Az angoloknál él a Károly útja, a törököknél a Madarak útja elnevezés is. Kisebb mérető utat jelölhet a Fejérköz, amely szintén a Tejút egyik népi neve. Kicsi ösvényt látunk magunk elıtt a Kis Medve csillagkép egy részét jelölı Szarvas nyomdoka, illetve a Tejútra vonatkozó német Kuhpfad (’tehénösvény’), Melkpadd ~ Melkpath (’tejösvény’) és Wildbahn (’vadösvény’), Woagenpatt (’szekérösvény’) elnevezések hallatán. A Tündérek fordulója (a Tejút elágazása) és a Tündérek járása (Tejút) is az út fogalmához kapcsolódik. Az út sokszor a környezeténél alacsonyabban fut, vagyis árkot képez, erre utalóan is több népi nevet ismerünk; ezek mindegyike a Tejút megjelölése: Csörszárka, Fejérárok, Hunárok. Ha az árok sekély, barázdáról (Istenbarázdája), ha hatalmas mérető, akkor már hasadékról vagy szakadékról beszélhetünk: Hajnali hasadék (Tejút), Hajnalszakadék (Tejút). A veremben is megtalálható a mélység dimenziója, ám itt a hosszúságé és a szélességé kevésbé jellemzı: Óriásverme (Orion és környéke). A mélység és magasság dimenziójának másik oldalát mutatja a Hármashalomcsillag és a Négyhalomcsillag elnevezés. A fényes csillagok azonban nemcsak képzeletbeli kavicsok, hanem vízcseppek is lehetnek, így a csillagsáv valamilyen vízáradatot idéz elénk. Az emberek számára pedig az a legfontosabb, hogy hol kelhetnek át legkönnyebben ezen a víztömegen. Így kerülhettek fel az égre a gázlók: Kaszás gázlója (Orion és környéke), Óriásgázlója (Orion és környéke), Sárkánygázlója. A víz képzetéhez az alábbi helyek, fogalmak is kapcsolódnak: a vízhez kapcsolódik a Boszorkánykút (Cassiopeia), a Kaszászsombékja (Orion és környéke), az Óriás kútja (Orion és környéke), a Szentkút (Cassiopeia) és a Szépasszony kútja. Az égi kút pedig nem létezhet Kútgémcsillag (Cassiopeia) nélkül. A japánok Égi folyó-t, Sokágú folyó-t látnak a Tejútban (l. BÄCHTOLD-STÄUBLI 6: 374, lábjegyzet). Az eddigiekben kevésbé körülhatárolt, nagy kiterjedéső helyekrıl, terekrıl beszéltünk. A másik csoportot a fallal körülvett helyek, az épületek jelentik. Ezek, illetve ezek részei is odaképzelhetık az égboltra: Fészercsillag, Kamaracsillag, Korcsma (Cassiopeia), Kunyhó (Cepheus), Malomlik (a β, γ, η és ζ UMi által határolt terület), Négymalomcsillag (β, γ, η és ζ UMi), Tündérasszony palotája (Ursa Minor). A mennyország, népi nevén Mönnyég (Tejút) is mint épület, de legalábbis mint körülhatárolt tér jelenik meg, kapuval, ajtóval együtt: Menyország határa, Mennyország ablaka (δ, ε és ζ Ori), Mennyország kapuja (δ, ε és ζ Ori).
4.11. Fogalmak, tulajdonságok. – Ez a legkevésbé kézzelfogható kategória, a legváltozatosabb elnevezéseket soroltam ide. Néhány nagyobb kategóriát megpróbáltam felállítani, de a finomabb elemzést egy késıbbi munkámban szeretném majd elvégezni.



KOZMA JUDIT: Magyar és német népi csillagnevek... 153
Az egyik alcsoportot az érzelmek és az egyéb elvont fogalmak alkotják: Áldomáscsillag, Átkozott csillag, Hajadonok óhaja (Cygnus), Kisdedek öröme, Lélekcsillag, Mátra szerelme.
Valamilyen cselekvésre, történésre vonatkoznak az alábbi elnevezések: Bujdosó csillag (üstökös), Erdıjáró csillag, Erszénytartó csillag, Étekfogó csillag (α CMa), Futosó csillag (üstökös), Gombolyító csillag, Göncölhajtó csillag (Alkor), Gyepőhúzó csillag, Haldokló csillag, Kincslátó csillag, Lámpáshordó csillag, Lappantó csillag, Ökörlopó csillag (Vénusz), İrzıcsillag (α UMi), Rablócsillag, Tatárdúlás (Coma Berenices), Tündérek tánca (Aquila és Scutum), Vészhozó csillag (üstökös), Zászlótartó csillag (α Cyg).
Vannak olyan nevek, amelyek az egymáshoz közeli csillagok számára utalnak: Bírák győlése (valahol az Orionban), Csokroscsillag (Pleiades), Fiascsillag (Pleiades), Fürtöscsillag, Hétcsillag = Siebengestirn (Pleiades; de a németben az UMa csillagképet is nevezik így), Hetes (Pleiades), Két árva csillag (α és β Gem), Magányos csillag, Özvegy csillag, Páros csillag (Gemini), Szapora csillag.
Valamilyen egyéb tulajdonságot jelölı nevekkel is találkozhatunk. Ebbe a csoportba elsısorban a csillagok fényességére vagy egy-egy csoportjuk jellegzetes alakjára vonatkozó neveket sorolom fel (a testrészekkel kapcsolatos tulajdonságokra vonatkozó neveket lásd ott, a helyzettel kapcsolatosakat pedig az iránymutató csillagoknál): A-betős csillag (Cepheus), Ágascsillag, Álmatlan csillag, Bajnokcsillag, Bánatos csillag, Ezüstcsillag, Fehér csillag, Fényes húgy (α Aur), Fogolycsillag, Fölnagycsillag (α Cyg), Fúróscsillag (Delphinus), Gyalogcsillag, Hálóscsillag (Delphinus), Halovány csillag, Hályogos csillag (Androméda-köd), Háromlevelő csillag, Hunyátacsillag, Horgascsillag, Igazcsillag, Kádas csillag, Karoscsillag, Keresztcsillag (Cygnus), Kesecsillag, Kiskereszt (Delphinus), Kócsagos csillag, Kolompos csillag (Grus), Mértékcsillag, Óvasós csillag (Corona Borealis), Rabcsillag, Rendcsillag (δ, ε és ζ Ori), Rudascsillag, Sarlós csillag (Corona Borealis), Sátoroscsillag, Söprős csillag (üstökös), Szıke csillag, Tejfeles csillag, Vendégcsillag. A hittel, vallással függ össze a Katolikus csillag (Hattyú) és a Sábeccsillag (Vénusz) megnevezés. A csillag nehezen látható voltára utal a német Augenprüfer (’szempróbáló’; Alkor) név. A csillaghullást a németek nevezik ’csillagcsók’-nak (Sternbutzet), ’csillagtánc’-nak (Sterntanz) vagy ’csillagkoppantás’-nak (Sternschneuzen) is.
A szerencsecsillagoknak ıseink hite szerint fontos szerepük volt, ám ezekbıl ma már csak néhányat ismerünk biztosan. Éppen ezért ennek a csoportnak a felállításakor erısen támaszkodtam morfológiai kritériumokra: a birtokos jelzıs szerkezetekbıl képzett nevek jó részérıl feltételeztem, hogy valaha szerencsecsillagként tartották ıket számon. A következı nevek tartozhatnak ide: Árvadorka szerencséje (Corvus), Bujdosók csillaga, Fehérszemélyek csillaga, Háromkirály csillagai (δ, ε és ζ Ori), Határjárók csillaga, Jámborok csillaga, Jézusnak a csillaga (Vénusz), Kalmárok csillaga, Koldusok csillaga, Magyarok csillaga (Jupiter), Nagygazdák csillaga, Özvegyek csillaga, Rabok csillaga, Székelyek (járó) csillaga (Szaturnusz), Szent Terézke csillaga, Szeretık csillaga (Vénusz), Szőzleányok csillaga, Tündérasszony csillaga (Ursa Minor), Vadak csillaga (Vénusz). Külön alcsoportba sorolhatók a bibliai alakokhoz köthetı csillagok, például Ábrahám csillaga, Apostolok csillaga (Corona Borealis), Mária csillaga (Vénusz), Nagyboldogasszony csillaga (Ursa Minor), Úr Jézus csillagja (Vénusz).
Nem kifejezetten szerencsecsillag, de egy konkrét, a számunkra legfontosabb csillag, a Nap jelenik meg a Hold Ekecsi Nap nevében. Ez gyaníthatóan játékos vagy csúfolódó



154 TANULMÁNYOK
elnevezés lehet, ugyanúgy, mint az alábbi német nevek, amelyek szintén a Holdra utalnak: Bubensonne (’kisfiúk Napja’), Eulenspiegels Sonne (’Eulenspiegel [a német Háry János] Napja’), Mecklenburger Sonne (’mecklenburgi Nap’), Sonne der Dummen (’az együgyőek Napja’), Svenske Sol (’svéd Nap’).
5. Kitekintés. – Az itt leírt jelentéstani elemzés egy nagyobb lélegzető munka kezdeti fázisát kívánta bemutatni. A most lerakott alapokon sokfelé lehet továbbindulni. Érdemes lenne a rendszerezést tovább finomítani (különösen ami az utolsó nagy csoportot, a fogalmakat jelölı nevekét illeti), és esetleg több nyelv népi neveit is bevonni a vizsgálatba. A német nevek győjtését sem zártam még le, más forrásokból valószínőleg további neveket lehet összegyőjteni. Most egy egységként kezeltem a neveket, de újabb adatokhoz lehetne jutni, ha az
azokat alkotó elemeket külön-külön is vizsgálnánk (vö. HOFFMANN 20072), így alaktanilag is részletesebb elemzést lehetne végezni. Ehhez azonban talán célszerőbb volna kisebb anyagot vizsgálni, például egy-egy adott csillag vagy csillagkép különbözı elnevezéseit, az azokban megjelenı hasonlóságokat és eltérı mozzanatokat. Különösen a Tejút, az Orion és a Nagy Medve (illetve a Göncölszekér) számtalan népi nevét kellene alaposabban górcsı alá venni. A csillag- és csillagképnevek tekinthetık a helynevek speciális alcsoportjának, ezért
érdekes lehet HOFFMANN (20072) vizsgálati eredményeit ezekre az elnevezésekre is alkalmazni. Ehhez azonban elıször átfogó keletkezéstörténeti elemzésre lenne szükség; kérdéses azonban, hogy mennyire fejthetık vissza ezek a nevek.
Források
BÄCHTOLD-STÄUBLI, HANNS Hrsg. 1927–1942. Handwörterbuch des deutschen Aberglaubens. 1–10. Berlin–Leipzig. BÖDİK ZSIGMOND 2006. Magyarok égi képeskönyve. Dunaszerdahely. GERLACH, WALTER 2000. Das neue Lexikon des Aberglaubens. München–Zürich. A Gothard Amatırcsillagászati Egyesület honlapja (http://www.gae.hu/mitologia/csill_mit.htm; utoljára megtekintve: 2009. 01. 15.)
HERRMANN, JOACHIM 2000. Csillagok. A csillagos égbolt Európából nézve. Budapest. HERRMANN, JOACHIM 2002. Atlasz. Csillagászat. 4., átdolgozott kiadás. Budapest. KULIN GYÖRGY 1975. A távcsı világa. Budapest. TOROCZKAI-WIGAND EDE 19882. Öreg csillagok. Budapest.
ZSIGMOND GYİZİ 2005. Csillagok, csillagképek magyar népi nevei. Csillagokhoz főzıdı néphagyomány. MND. 198. Budapest.
Hivatkozott irodalom
BARTHA LAJOS 2005. A csillagos ég képeskönyve. Az MCSE Csillagászattörténeti Szakcsoportjának és a Meteor Csillagászattörténeti Rovatának honlapja. (http://csillagaszattortenet.csillagaszat.hu/index.php?option=com_content&task=view&id=224&Itemid=291; utoljára megtekintve: 2009. 01. 15.)
HAJDÚ MIHÁLY 2003. Általános és magyar névtan. Személynevek. Budapest.



KOZMA JUDIT: Magyar és német népi csillagnevek... 155
HOFFMANN ISTVÁN 20072. Helynevek nyelvi elemzése. Budapest. KIEFER FERENC 1989. Mit jelent a tulajdonnév? In: BALOGH LAJOS – ÖRDÖG FERENC szerk., Névtudomány és mővelıdéstörténet. 286–90. MNyTK. 183. Budapest.
KOZMA JUDIT 2007. Csillagászati elnevezések helyesírása. Szakdolgozat. ELTE BTK, Budapest. Kézirat. KOZMA JUDIT 2008. Csillagok elnevezéseinek névtani és helyesírási kérdéseirıl. In: BÖLCSKEI ANDREA – N. CSÁSZI ILDIKÓ szerk., Név és valóság. A Károli Gáspár Református Egyetem Magyar Nyelvtudományi Tanszékének Kiadványai 1. Budapest. 570–7. LANGACKER, RONALD W. 1999. Reference point constructions. In: Uİ, Grammar and Conceptualization. Berlin–New York. 171–202.
MN. = DÖMÖTÖR TEKLA fıszerk. 1990. Magyar néprajz. 7. Népszokás, néphit, népi vallásosság. Budapest.
J. SOLTÉSZ KATALIN 1979. A tulajdonnév funkciója és jelentése. Budapest.
TOLCSVAI NAGY GÁBOR 1996. A tulajdonnév jelentéstanáról egy névcsoport kapcsán. Magyar Nyelvır 120: 319–25. TOLCSVAI NAGY GÁBOR 2005. Kognitív jelentéstani vázlat az igekötıs igérıl. Magyar Nyelv 101: 27–43.
KOZMA JUDIT
JUDIT KOZMA, The semantics of Hungarian and German popular names for stars and star constellations
By observing popular star names we can get an insight into ancient people’s beliefs, into their way of thinking and into their everyday life. The author wants to present how human realities and attitudes are reflected in the sky by comparing official Arabic and Greek star names with Hungarian and German popular names for stars, using the methods of cognitive semantics. Langacker’s conceptual archetypes (human body and face, physical object, agent, action, instrument, etc.) can also be identified in the case of star names, though here on most occasions these cognitive domains can not easily be separated. Star names most frequently display the following concepts: persons, body parts, animals and less frequently plants, objects, places, notions as well as features.