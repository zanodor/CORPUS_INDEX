---
master_file: "[[@KlimaLaszloFeher]]"
---
# Index for Klima László – Fehér és fekete – Duális társadalmi struktúrák a népvándorláskori népeknél (Herman Ottó Múzeum Évkönyve 1993 30-31. 2.).pdf

FEHÉR ÉS FEKETE DUÁLIS TÁRSADALMI STRUKTÚRÁK A NÉPVÁNDORLÁS KORI NÉPEKNÉL
KLÍMA LASZLO
,a jóság egy milligram túlsúlya mozgat
mindent..."
(Bohumil Hrabal)
Munkám célja az, hogy az egyes népvándorlás kori népnevek jelzőiként szereplő fe
hér és fekete színeket (pl. fehér és fekete magyarok) egységes rendszerben értelmezzem.
Azt kívánom bizonyítani, hogy a népnevek előtt szereplő fehér és fekete jelző az adott
etnikum két, egymással szembenálló csoportját jelzi, és ennek a duális struktúrának a pó
lusait azért jelölik fehér és fekete színekkel, mert azok a dualisztikus mítoszok két egy
mással küzdő főhősének, a jónak és a rossznak a szimbólumai. Ebből a felvetésből
kiindulva próbálkozom majd néhány történeti forrás újszerű értelmezésével is.
A színek szimbolikáját a népvándorlás kori népeknél már többször tárgyalta a szak
irodalom. Ismert az a rendszer, amelyben a négy égtájnak négy szín felel meg. A fehér a
nyugat jelképe, a fekete északé, a kék keleté, a vörös pedig délé. Egy másik rendszerben
az etnikumon belüli kisebb egységeket - törzseket - lószín-nevekkel különböztették
meg.2
A színek közül azonban leggyakrabban a fehér és a fekete fordul elő. A két szín
együttes jelentésére Németh Gyula még nem tudott magyarázatot adni. A kérdéssel talán
legtöbbet a magyar kutatók foglalkoztak, minden bizonnyal azért, mert a korabeli forrá
sok többször és viszonylag bőven szólnak a fehér és fekete magyarokról. A magyar szak
irodalom által felállított elméletek nem lépik túl a magyarság történetének kereteit. A
kutatók azt vizsgálták, hogy a Kárpát-medencén belül hol élhettek a fekete és a fehér ma
gyarok, magyarok voltak-e, avagy a magyarokkal együtt érkezett más etnikum képvise
lői. Az általános vélemény szerint a fekete magyarok a Kárpát-medence keleti részein
laktak. Ezen belül van, aki az erdélyi gyulák népét látja bennük, mások inkább Ajtony
népét, és olvashatunk olyan etnikai magyarázatot is, amely szerint a fekete magyarok
vagy a kabarokkal, vagy a magyarokhoz csatlakozott összes keleti néppel azonosak. Feltétlenül külön kell megemlítenünk László Gyula véleményét, aki a Honfoglaló
magyar nép élete című művében azt írta, hogy a fehér és a fekete olyan jellegű osztályo
zás, mint a jurta jobb- és baloldalra osztása. Az etnoszemiotikai kutatások bebizonyítot
1 de Saussure, L. 1923. 235-297.; Pritsak, Omeljan 1953. 378.; Váczy Péter 1940. 112-113. 2 Németh Gyula 1991.100.
3 Német Gyula 1991. 104/454. j .
4 Pauler Gyula 1899. 395/88. j . ; Karácsonyi János 1904.20.; HómanBálint 1935.178.; Balanyi György 1931.14.; Váczy Péter 1938. 502.; Székely György 1964. 51.; Horváth János 1967. 107-110.; György György 1977.166.; György György 1984. 769.
5 László Gyula 1944. 202.
115



ták, László Gyulát igazolván, hogy ezek lényegében azonos jelentésű és eredetű duális
osztályozó rendszerek. László Gyula imént idézett nézetétől eltekintve a fehér és a fekete színek jelentésének
megfejtésével a magyar kutatók csak az utóbbi időkben kezdtek el foglalkozni. Tóth Sán
dor a szegedi Acta Historicában közölt tanulmányában hierarchikus különbségre gondolt:
a fehér magyarok voltak az előkelőbbek, a fekete magyarok pedig tőlük függő helyzetben
voltak. Emellett azt is fölveti, hogy a fehér-fekete színekkel a keresztény-pogány ellen
tétet is kifejezhették. Kristó Gyula ezzel a nézettel vitázva két évvel később a fekete ma
gyar=kabar azonosításhoz tért vissza. Tóth Sándor válaszában visszavonta azt a nézetét,
hogy a fekete szín alárendeltséget (esetleg égtáji orientációt) jelölt volna, de a fekete ma
gyar=kabar azonosítást sem fogadta el. Uj álláspontja szerint a XI. század eleji források
azokat nevezik fekete magyaroknak, akik oppozícióba kerültek az uralkodóval és a ke
reszténységgel szemben. A két elképzelés között nem érzek jelentős különbséget, az alá
vetett emberek egyes csoportjai könnyen kerülhettek a hatalommal oppozícióba.
A történeti forrásokban sok népnév fordul elő fehér illetve fekete jelzővel. Ezek közül
számunkra azok az adatok fontosak, amelyek önmagukban vagy más forrásokkal össze
vetve a fehér és fekete jelzővel ellátott etnikumok közti belső viszonyról tájékoztatnak.
Ezek a következők: a legkorábbi adat a heftalitákról szól, nyugati csoportjuk fehér hun
névre hallgatott. Erről a népcsoportról Prokopios leírása őrzi a legtöbb információt. A fe
hér hun alak előfordul a közép-perzsa szövegekben, és az indiai forrásokban is. A fehér
és a fekete ugorok vonulásáról a kijevi őskrónika számol be. A szavárd és a szabir nép
nevek (etimológiailag egyébként elfogadható) azonosítása nagyon háttérbe szorította Bi
borbanszületett Konstantinnak azt az adatát, hogy a szavárd népnév fekete fiúkat jelent.
A fehér és a fekete magyarokról Ademarus Cabennensis számol be. Querfurti Bruno is
több alkalommal tudósít a fekete magyarokról, akik körében térítő tevékenységet vég
zett. Ezeknek a forrásoknak az elemzésére a későbbiekben még visszatérek.
Nem törekedve az összes adat felsorolására, ebbe a körbe tartozhatnak még a követ
15
kezők: a kijevi őskrónikában szerepelnek a fehér horvátok is, a saragur népnév Né
meth Gyula szerint fehér ogurnak fordítható, ma is létező elnevezések a qara no^ay,
qara qir^iz, qara qitay sári qitay, qara qipcaq-sari qipcaq. Németh Gyula említi a Qara
qojli, Aq-qojli - 'Fekete-juhú', 'Fehér juhú' népneveket. A magyar krónikák a kunokat
is fehér és fekete csoportra osztják.
Tóth Sándor két tanulmányával a történettudomány lényegében már a probléma meg
oldásának előszobájába jutott. Bebizonyosodott, hogy a fehér és a fekete magyar elneve
zések nem nyelvi vagy etnikai, hanem politikai egységet jelölnek. Ugyanez jellemző
Németh Gyula szerint általában a török nép- és törzsnevekre. Ugyanakkor a fehér és a
fekete magyarokról az is bizonyossá vált, hogy egy dualisztikus társadalmi struktúra két
6 Veres Péter 1976. 349-350. 7 Tóth Sándor 1983. 7-8. 8 Kristó Gyula 1985. 11-17. 9 Tóth Sándor 1987. 28-29. 10 A források lelőhelyeit ld. Czegléáy Károlynál 1954. 6. 11 Pamjatniki literatury drevnej Rusy 1978. 24-25.; MHK 1900. 216., 235. 12 De Cerimoniis 1829. 687.
13 GombosF Albin 1937-38.1. 16. 14 GombosF. Albin 1937-38.1.430., ül. 2569. 15 Pamjatniki literatury drevnej Rusy 1978. 24-25. 16 Németh Gyula 1991. 140.
17 Czegléáy Károly 1949a. 164-168. 18 Németh Gyula 1991. 100.
19 Kézai Budai Krónika. Képes Krónika, SRH 1937-38.1.148. 20 Németh Gyula 1991. 104.
116



pólusát alkották. Most tehát az a feladat, hogy bebizonyítsuk, az ilyen társadalmi beren
dezkedés egyáltalán nem voltritkasága népvándorlás kori népeknél sem, és magyaráza
tát adjuk annak, miért a fehér és a fekete színekkel jelölték a két egymással szembenálló
csoportot.
Claude Lévi-Strauss megállapítása szerint a kulturális jelenségek többségére, a társa
dalmi szervezet, a nyelv, a gondolkodás, a hitvilág és a térelrendezés alapjaira jellemző
a kettős szimbolikus szembenállások rendszere. A dichotomikus szembeállítás alapvető
logikai művelet, ezt az elvet alkalmazzák a számítógépek is. A szembeállítás aszimmet
rikus, ítéletet tartalmaz (jó-rossz, igen-nem), ez a megkülönböztetés legegyszerűbb for
mája. Az archaikus népek világszemléletének egyik jellegzetessége a duális
szimbolikus osztályozás. Ennek segítségével értelmezik, rendszerezik az általuk megis
mert jelenségeket és alakítják ki mindennapi életük kereteit. Egyes természeti népeknél
az egész társadalmat duális tagozódás jellemzi, két egymással házasodó csoport alakul
ki. A két frátria állandórivalizálás,versengés közben lényegében az egész világot (tár
gyakat, jelenségeket, tulajdonságokat) felosztja egymás között. Ez a szisztéma máig
fennmaradt az obi-ugoroknál. A társadalom két frátriára oszlása ugyan a világ több pont
járól, eltérő kultúrákból ismert, de mégsem volt általános. Éppen az obi-ugorokkal kap
csolatban merült fel, hogy a két frátria egy idegen etnikai csoport csatlakozásának
hatására alakult ki.
Az imént felsorolt, fehér és fekete jelzőkkel szereplő népvándorlás kori állattartó né
pek azonban fejlettebbek voltak a két frátriára oszló primitívebb gazdasági közegben lé
tező népeknél. Ezért náluk a bináris struktúrákban való gondolkodás új területeken is
megjelent. Ezek a népek akkoriban alakították ki központi hatalmi struktúrájukat, próbál
tak egységesen fellépni környezetükben és a kialakuló hatalom az etnikumon belül is
még harcolt saját elismertetéséért. A duális struktúra tehát a hatalom és az „ellenzék" vi
szonylatában jött létre, vagyis a politikai szférában. Ugyanúgy, mint ahogy az obi-ugorok
esetében feltételezhető; a felsorolt történeti példák azt látszanak bizonyítani, hogy a du
alisztikus struktúrák kialakulásának alapja két nagyjából egyenlő erejű etnikum együtt
élése volt.
Napjaink politikai életében is jelen van a bináris oppozíció-rendszer, bizonyítva,
hogy az ilyenek felállítása valóban az emberi kultúra és gondolkodás egyik alapvető jel
legzetessége. Kétféle politikai berendezkedésről beszélünk -jobboldaliról és baloldaliról,
kétféle politikai pártot ismerünk - jobboldalit és baloldalit, a politikai pártokon belül
megkülönböztetjük a jobbszárnyat és a balszárnyat. Amennyiben az adott politikai szitu
áció ennél a sémánál bonyolultabb, még akkor is megpróbáljuk belehelyezni a duális
struktúrába - szélsőbal, középbal, szélsőjobb, középjobb pártokról, irányzatokról, szemé
lyekről beszélünk.
A történeti források fehér és fekete jelzőjű népnevei egy primitívebb duális politikai
rendszer emlékei. A fehér és a fekete szín a két alapvető érték, a jó és a rossz jelképe a
dualisztikus mítoszokban, ezért válhatott a társadalom két pólusának jelképévé. A rend
szer azáltal, hogy a hatalmon lévőket helyezi a jó oldalra, elárulja, hogy a kialakulóban
lévő hatalmi centrumok ideológiai alapjául szolgált.
A dualisztikus mítoszok az emberi kultúra egészére jellemzőek. Minden bizonnyal
több változatát ismerhették a népvándorlás korában az eurázsiai füves övezetben élt né
pek is. Jankovics Marcell a Képes Krónika egyik történetéről bizonyította be, hogy egy
dualisztikus mítosz kései változata. A történet László hercegről (a későbbi Szent László
21 Lévi-Strauss, Claude 1958. 22 Köngas, Elli Kaija-Maranda, Pierre 1972. 26. 23 lvanov, Vjacseszlav Vszevolodovics 1969. 112.; Veres Péter 1976. 350. 24 Veres Péter 1976. 352-353.
117



királyról) és egy kun harcosról szól. A kerlési ütközetben a kun elrabolt egy magyar
lányt. László herceg az üldözésükre indult. Az üldözés már-már sikertelen volt, mert a
két ló egyforma gyorsan haladt, de az elrabolt lány László segítségére sietett, mert a kunt
lerántotta magával a lóról. A lány ezután a kul életéért könyörgött László hercegnél, de
az végül hosszas küzdelem után átvágta a kun inát és megölte. A Thuróczi krónikában a
történet illusztrációja is szerepel, az azonban eltér a szövegtől, inkább az ütközet és pár
viadal templomi ábrázolásával rokon. A templomifreskóköt jelenetet ábrázolnak: 1. a magyar sereg felvonulása és a csata 2. a leányrabló üldözése 3. László herceg és a kun harcos fegyvertelenül küzd egymással, a leány átvágja a
kun horgasinát 4. a leány lefejezi a kunt 5. László herceg fejét a leány ölébe hajtva pihen. A történet elemzésével Jankovics Marcell Csillagok között fényességes csillag című
könyvében foglalkozott, felhasználva László Gyula korábbi eredményeit is. Megállapí
totta, hogy egy önmagában visszatérő, meg-megismétlődő történetről van szó, amely a
világosság és a sötétség örök küzdelmét mutatja be. A történet egyes mozzanatai levezet
hetők a csillagképek évszakonkénti változásaiból, naprendszerünk bolygóinak mozgásá
ból. A templomi freskók bevezető jelenete (a felvonulás és a csata) után következő négy
jelenet a négy évszak jelképének tekinthető.
A történet képi ábrázolásaiból világosan kiderül, hogy László herceghez (vagyis a po
zitív hőshöz) a fehér szín tartozik, a kun vitézhez (tehát a negatív hőshöz) pedig a fekete.
A Thuróczi Krónika képén és a templomi freskókon László lova fehér, életfája világos
színű, zsenge hajtásokkal. A kun lova fekete vagy vörös, fája sötét, elszáradóban lévő. Ez a megkülönböztetés nem véletlen, az ősi hitvilágból ered. Diószegi Vilmostól tud
hatjuk, hogy az uráli és altáji népek ősi hitvilága szerint a sámánok időnként állatalakban
viaskodnak egymással. A két viaskodó bika vagy csődör színe különböző. Előfordulnak
valódi állatszínek is, de a magyar néphitben szerepel a fehér és fekete bika alakjában ví
vott küzdelem is. Ugyanúgy, ahogy László herceg csak a lány segítségével tud győzni a
kun ellen, az állatalakban viaskodó sámánok közül a jó csak külső segítséggel tud győ
zedelmeskedni. Mindezek azt mutatják, hogy a történeti forrásaink által kijelölt térben és időben jelen
volt a dualisztikus mítosz és világszemlélet, és a két ellentétes erőt a fehér és fekete szí
nekkel is szimbolizálták. Ilyen típusú dualisztikus mítoszt azonban a kor régészeti lele
teiből is rekonstruálhatunk. Elsőként természetes, hogy a nagyszentmiklósi kincs nevezetes 2. számú korsója jut
eszünkbe. Azon is négy jelenetben ábrázolják a történetet, azon is lándzsás és íjas hősök
szerepelnek. A korsó ábrázolásait László herceg és a kun történetével már László Gyula
összekapcsolta, és a nagyszentmiklósi kincsről írt monográfiájában lényegében az
összes számba jöhető érvet felsorakoztatta amellett, hogy a 2. sz. korsó négy jelenetét
egy dualisztikus mítosznak az évszakok rendjébe ágyazott ábrázolásaként értelmezzük.
László Gyula hivatkozik arra az elméletre, amely szerint a 2. korsó állatküzdelmi jelenete
a tavaszi napéjegyenlőség jelképe, az égberagadási jelenet pedig az őszi napéj
egyenlőségé. László Gyula figyelte meg azt is, hogy a győztes fejedelem által hajánál
25 Jankovics Marcell 1987. 67-88.
26 Jankovics Marcell 1987. 13-14., 105-126. 27 Diószegi Vilmos 1978. 108-122. 28 László Gyula 1977. 63. 29 László Gyula 1977. 59.
118



fogva hurcolt alak páncélja ugyanolyan mintázatú, mint az égi vadászat jelenet harcosá
nak páncélja. Ugyancsak ő említi először a letnicai véreteket is, mint a 2. korsó ábrá
zolásainak párhuzamait, és hívja föl a figyelmet arra, hogy az egyik letnicai lemezen egy
lándzsás harcos mellett levágott fejet ábrázolnak, amelynek haja vagy fejdísze ugyan
olyan, mint a 2. korsó mitikus csodalényen íjjal vadászó alakjának. A László Gyula által összegyűjtött, megfigyelt motívumokat, értelmezési kísérleteket
a következőkkel egészíthetjük ki: a tavasz szimbólumaként leírt állatküzdelem és az ősz
jelképeként értelmezett égberagadási jelenet a korsón nem egymás mellett van, mindkét
oldalukon egy másik jelenetet fognak közre, tehát elvben nincs akadálya, hogy az égbe
ragadási jelenettől szemből nézve balra lévő győztes fejedelmet a téli napforduló jelké
pének, az állatküzdelemtől balra lévő égi vadászatot pedig a nyári napforduló jelképének
gondoljuk. Ezáltal a négy kép még szorosabb kapcsolatban levőnek tűnik László herceg
és a kun vitéz párviadalának ábrázolásaival. Mindkét történetet a négy évszaknak meg
felelő négy jelenetben ábrázolják, mindkettőben lándzsás és íjas hősök szerepelnek. Fel
tehetőleg a nagyszentmiklósi 2. sz. korsón is egy párviadal évszakonkénti eseményeit
ábrázolták. A két történet azonban nem teljesen ugyanaz, mégis a korsón ábrázolt lán
dzsás és íjas alakokról is megállapítható, hogy egymás ellenfelei. Ezt a korsón úgy jelzik,
hogy a győztes fejedelem legyőzött ellenfele és az égi vadász azonos mintájú páncélt vi
sel. Az egyik letnicai lemezen is hasonlóképpen jelzik, hogy ki a lándzsás hős ellenfele:
a lemez bal felső sarkában egy levágott fejet ábrázolnak, amelynek haja vagy fejdísze
ugyanolyan, mint a 2. sz. korsó íjazó égi vadászáé. Az ábrázolt történetek közös erede
tének és jelentésének legfőbb bizonyítéka a kulagisi ezüsttál, amelyen az égi szimbólu
mokkal jelölt két hős közelharcot vív, arra teljesen alkalmatlan fegyverekkel, mégpedig
az egyikük lándzsával, a másik íjjal.
A László herceg történetével való párhuzam elárulja, hogy a nagyszentmiklósi 2. kor
són is a lándzsás alak jelképezi a világosságot és a jót. Ábrázolása azért kapcsolódik a
téli napfordulóhoz, mert az újjászületésének ünnepe, akkor kezdenek hosszabodni a nap
palok. A 2. sz. korsó művésze azt is ábrázolni próbálta, hogy a küzdelem örök, évről-évre
visszatérő esemény, a két hős újra meghal és feltámad. Erről a szándékról tanúskodik,
hogy a győztes fejedelem legyőzött ellenfelének arcvonásai hangsúlyozottan öreg ember
re utalnak, míg a vele azonos égi vadász két évszakkal korábban igen fiatal, szinte sihe
der még. A legyőzött ellenfél arcvonásai megegyeznek a nyeregkápára csatolt levágott fej
arcvonásaival. Minden ugyanúgy történik, ahogy egy évvel azelőtt.
Eurázsia nagy területein, mindenütt, ahonnan László herceg freskókon ábrázolt törté
netének, valamint a nagyszentmiklósi kincs 2. korsóján ábrázolt történet valamelyik je
lenetének párhuzamát régészeti leletekből ismerjük, feltételezhetjük, hogy ismert volt a
lándzsával harcoló világosság és az íjjal felfegyverzett sötétség örök küzdelméről szóló
mítosz valamely változata. Ebben a kulturális közegben természetes volt, hogy az egyes etnikai egységekben
(„törzsszövetségekben") kialakuló hatalmi központok magukat a világossággal, a jóval
azonosítsák és a fehér színnel szimbolizálják, ellenfeleiket pedig a sötétséggel, a rosszal
azonosítsák és a fekete színnel szimbolizálják. Ha a felsorolt történeti forrásokat a fentiek figyelembevételével elemezzük, néhány
új következtetésre juthatunk. Időrendben haladva, először a heftalitakról. A források egymásnak ellentmondó ada
tokat tartalmaznak külső és belső tulajdonságaikról, életmódjukról. Az ellentmondást
Czeglédy Károly úgy oldotta föl, hogy megkülönböztetett nyugati és keleti heftalitákat.
30 László Gyula 1977. 70.
31 László Gyula 1977. 61-62. 32 Marschak, Boris 1986. 198. kép.
119



A nyugatiakra vonatkoznak azok az adatok, amelyek szerint a heftaliták nem formátlan
arcúak, fehér testűek, rendezett monachikus államuk van, nem nomádok, hanem város
lakók, írástudók és keresztények. (Prokopios, Mar Aba, Menandros, Kosmas). őket ne
vezi Prokopios fehér hunoknak és ők a heftalita törzsszövetség vezetői. A keleti heftaliták
ezzel szemben vad nomád harcosok voltak, valószínűleg buddhisták, illetve a lovat, az
ég és a tűz szellemét imádtak. Az adatok egy kétpólusú (duális) társadalmi struktúra
meglétét bizonyítják. A heftalitákról szóló forrásokban olvashatunk először arról, hogy
valamely etnikum két csoportja külső testi jegyeik tekintetében is különbözik egymástól.
Ezt később, más népekről szóló híradásokban is olvashatjuk. Ezzel kapcsolatban egyrészt
arra gondolhatunk, hogy a források szerzői nem voltak tisztában a fehér-fekete megkü
lönböztetés szimbolikus jellegével, másrészt, mint már utaltam rá, elképzelhető, hogy ez
a társadalmi felállás két korábban önálló csoport egybeolvadásakor alakulhatott ki, a kül
ső testi jegyekben esetleg valóban látható eltéréseket a hatalmon lévő néprész vagy csak
a hatalmi elit tudatosan igyekezett fenntartani, ilymódon is a hatalomtól minél többeket
távoltartani szándékozván. Harmadik lehetőségként fölmerülhet, hogy a hatalmon lévők
től a történetírók tudatosan átvették a fehér-fekete megkülönböztetésnek szimbolikusan
a külső testi jegyekre való vonatkoztatását. Meg kell jegyeznünk azonban, hogy a forrá
sokból rekonstruálható duális struktúra ellenére a fehér-fekete duális osztályozó rendszer
nem biztos, hogy létezett a heftalitáknál. Vezető erejük ugyan a fehér hun nevű néprész
volt, de a keleti heftalitákról nem jegyezték föl, hogy a fekete jelzővel illeték volna őket.
Nem kizárt, hogy a nyugati heftaliták fehér hun neve az égtájra utal, a nyugatnak ugyanis
a fehér a színe az általam már említett másik rendszerben. Több más népnevet lehetne
még említeni, amelyek a fehér és a fekete jelzők közül csak az egyikkel maradtak fenn
és emiatt velük kapcsolatban csak gyanúnkat fogalmazhatjuk meg, de az általunk bizo
nyítani kívánt duális struktúrába nem illeszthetők be (fehér horvátok, fehér oroszok, ka
ragasszok, karasszinok stb.).
Vannak azonban egyértelmű adataink is a fehér-fekete duális társadalmi struktúráról.
Ilyen az orosz őskrónika több helye a fehér és fekete ugorokról. László Gyula a kettős
honfoglalás című művében úgy vélekedett, hogy a fehér ugorok a 670 körül a Kárpát
medencébe bevándorolt magyar nyelvű onogurok, a fekete ugorok pedig az Árpád veze
tésével érkezettek, akik valamilyen török eredetű nyelvet beszéltek.
Forrásgyűjteményében László Gyulához hasonlóan Györffy György is fehér és fekete
magyarokként közli a fehér és fekete ugor népneveket. Tóth Sándor szerint is a fehér
és fekete ugor egyaránt magyar néprészekre vonatkozik. Később a fehér ugorokról ezt
már nem állította. Ez a feltevés azonban vagy leküzdhetetlen kronológiai problémák
elé állította a kutatókat, vagy bizonyíthatatlan elméletek felállítására ösztönözte őket. Ha
azonban arra a régóta ismert és elfogadott állításra gondolunk, hogy az ugor népnév az
onogurbol származik és eszünkbe jut az is, hogy az onogur egységen belül a magyarok
a vezető török néprész hatalma alá tartoztak, akkor megállapíthatjuk, hogy a Régmúlt
Idők Krónikája egy olyan duális társadalmi berendezkedés emlékét őrizte meg, amelyben
a vezető réteg a török nyelvű fehér ugorok közül került ki és ellenlábasait, a magyarokat,
illetve az őket képviselő vezetőiket a fekete jelzővel (fekete ugorok) illette. A magyarság
a honfoglalás után megszabadulván az onogur egységen belőli függő helyzetétől és en
nek bélyegétől a fekete ugor névtől, az újabb politikai szituációnak megfelelően már ön
magán belül különböztetett meg fehér és fekete magyarokat. Ilymódon a kijevi őskrónika
33 Ptolemaios szír kivonatos átdolgozása, Szung Jün és egyéb kínai források; Czeglédy Károly 1954. 2-6. 34 László Gyula 1978. 9., 33., 137-148. 35 A magyarok elődeiről 1975.125-126. Kniezsa István fordítása. 36 Tóth Sándor 1983.4. 37 Tóth Sándor 1987.27.
38 Király Péter 1977. 12-13., felsorolja a szakirodalmat.
120



kronológiáját a magyar őstörténet szempontjából nyugodtan elfogadhatjuk. Az, hogy a
fehér ugorok mikor jelentek meg Kijev alatt és hová tartottak, ebből a szempontból má
sodrangú kérdés. Mielőtt azonban a magyarság önálló erővé vált volna, még egy rövid ideig tartó kazár
alávetettség következett. Úgy gondolom, a kazár hatalom is használta magára a fehér, a
hatalma ellen fellépőkre pedig a fekete jelzőt. A források ugyan csak fekete kazárokat
említenek, de a kazár főváros arab és török neve egyaránt fehéret jelentett. A keleti for
rásokban pedig szerepel az, hogy a fekete kazárok mellett van egy másik kazár csoport,
amelyik fehér és feltűnően szép. A bináris oppozíció létét bizonyíthatja az is, hogy Sar
kéi erődje a szakirodalom szerint a magyarok ellen épült, az erőd neve ugyanis fehér épü
letnek fordítható, és azért illik bele rendszerünkbe, mert a magyarok, akik ellen
védekezésül épült, függő, lázadó helyzetük miatt a források fekete kazárjai között keres
hetők, ha ugyan nem kizárólag őket nevezték így (is). Mindez egyben arra is rámutat,
hogy a fehér és fekete színeket magukban foglaló helynevek egyes esetekben talán mégis
többet jelentenek az építőanyag színére való utalásnál. Erre rövidesen visszatérek.
A fehér és a fekete színeknek a korabeli eseményekben az általam feltételezett jelen
tése miatti használatát bizonyítandó, a szavárd népnevet is a szabir népnévvel való (eti
mológiailag egyébként elfogadható) egyszerű azonosítás helyett a Konstantin által
megadott „fekete fiúk" jelentésében szeretném értelmezni. Ezáltal igen fontos aprósá
gok nyernek értelmet a császár fő művében, amelynek magyarokról szóló részei Bulcsú
és Tormás hercegek beszámolóján alapulnak. A szöveget olvasva látható, hogy a két ma
gyar úr a népnévnek azt a jelentését, amely elárulja a magyarság valamikori függő, láza
dó helyzetét, igyekezett homályban hagyni Konstantin előtt. Ezért olvashatjuk az igazság
helyett azt, hogy a magyarokat „valamilyen okból" szavarti aszfalinak nevezték. Ezzel
együtt nem átallották azt is állítani, hogy a magyarok felett sem saját, sem idegen feje
delem sohasem uralkodott. Pedig a császár, amint a másik művéből kitűnik, a név jelen
tését ismerte, kérdés, hogy annak szimbólum értékével is tisztában volt-e. Ugyanezek az
urak, akik saját népük története ügyében ilyen tapintatosak tudtak lenni, hatalmi pozici
óból dölyfösen minősítik a kabarokat, úgy mondják: „holmi kabarok". A kabar népnév
jelentése valószínűleg lázadó, ezért a fekete szinonimájaként értelmezhető, és ennek
alapján a fekete kazárok közé talán odagondolhatjuk a kabarokat is. A szavárd népnév
fekete jelentése értelmezi azt is, hogy a kettészakadt magyarság Perzsia vidékén letele
pült részét miért nevezik továbbra is szavarti aszfalinak: nyilván nem tudtak megszaba
dulni az idegen függőségtől, lázadó mivoltuktól.
A fehér-fekete duális osztályozó rendszer a Kárpát-medencébe betelepült magyarság
körében az élet egyéb területeire is behatolt, de megmaradt a politikai szférában is, a ha
talom és ellenfelei megkülönböztetésére. A fehér és a fekete jelzőket a magyarok mellett
a később betelepült kunokra is alkalmazták. A XIII. századi magyar krónikák már a
Szkithiában élt kunokról is tudták, hogy fehér és fekete csoportjaik voltak. Ez azonban
lehet, hogy csak a Kárpát-medencében később kialakult rendszer visszavetítése a korábbi
időkre.
Különös jelenség és a tárgyalt korban a források csak a magyarokkal kapcsolatban
őrizték meg annak emlékét, hogy egyes személyek is megkaphatták a fehér jelzőt. Az Ár
39 lbn Fadhlan, Isztakhrí, Ibn Haukal, MHK 1900. 216., 235. 40 Györffy György 1977. 318.
41 Már történt ilyen jellegű kísérlet: a fekete ugorokat azonosította a szavarti aszfalival Omeljan Pritsak. Pritsak, Omeljan
1953.378.
42 Moravcsik Gyula 1950. 174-175. 43 Németh Gyula 1991. 262-265. 44 SRH 1937-38.1. 148.
121



pád-ház két tagjáról. I. András királyról és testvéréről Béla hercegről, a későbbi I. Béla
királyról tudjuk ezt. Horváth János szerint ez azt jelenti, hogy ők a fehér magyarok kö
zé tartoztak, és a fehér jelző rangot, előkelőséget, nemességet jelentett. Hasonló ered
ményre jutott később Péter B. Golden és Tóth Sándor is. Ennél tovább csak úgy jutunk
a probléma megoldásában, ha fölfigyelünk arra, hogy a fehér jelző itt kifejezetten sze
mélyre szól, András és Béla testvérének, a legalább ugyanannyira előkelő és rangos Le
ventének nem jár ki. Levente a krónikák szerint nem keresztény életet élt, és pogány
módra temették el. Szerintem ezért nem lehetett ő is fehér. Ezek az adatok újfent el
árulják, hogy a fehér-fekete osztályozó rendszer jó-rossz értelemben volt használatos. A
fehér jelzővel az Árpád-házi utódok történetírói minősítik pozitívan a pogánylázadások
idején a központi hatalmat és a kereszténységet megőrző uralkodókat, Andrást és Bélát.
Krónikáinknak ez a részlete is azt bizonyítja, hogy a fehér-fekete minősítő rendszer ilyen
használata a tárgyalt népeknél az uralkodói elit köréből eredt és saját hatalmuk jelzésére
szolgált. A krónikák azonban I. András királyt nemcsak fehérnek, hanem katolikusnak is ne
vezik. A korai magyar államban a két jelző összekapcsolódásáról és az emögött lévő sa
játos ideológiáról egyéb adataink is vannak. Mindannyiunk előtt ismert, hogy a
keresztény vallás épített a megelőző idők hiedelemvilágára, mitológiájára. Jézus Krisztus
személye is rendelkezik a naphéroszok egyes vonásaival, születése a téli napfordulóhoz,
a nap évenkénti újjászületéséhez kapcsolódik. Egyes esetekben ábrázolása a dualisztikus
mítoszok őszi napforduló jelenetét idézi. A keresztény állatszimbolika is épít a korábbi
hiedelmekre, és az ördög fekete színe mutatja, hogy a jó ellentétét a hagyományos szim
bólumrendszerben jelenítették meg. A kereszténység tehát annyiban lép túl a dualisztikus
világnézeten, hogy csak az egyik oldal, a jó tiszteletét hirdeti. A kialakuló magyar állam
nak szüksége volt a kereszténységre pozíciói megerősítésére, és ezáltal szerencsésen egy
másra talált az, hogy a fehér-fekete duális osztályozó rendszerben a magyar uralkodó
réteg a fehér oldalra helyezte magát, azzal, hogy a kereszténység is ezen az oldalon állt.
Jézus személyében is azonosítható volt a két világmozgató erő közül a jóval. Innen ere
deztetném első keresztény uralkodónk Szt. István megszállott vallásosságát. Mint hata
lomgyakorló és mint keresztény kétszeresen is a jó oldalon állt hite szerint. Azzal, hogy
pénzein lándzsát tartó kéz jelenik meg és a koronázási paláston önmaga is lándzsával
szerepel, ugyanezt fejezi ki: a lándzsa keresztény uralkodói szimbólum, de a nagyszent
miklósi kincs 2. sz. korsóján a téli napfordulóhoz, a nap újjászületéséhez kapcsolódó
„győztes fejedelem" szintén lándzsával jelenik meg. A dualisztikus mítoszok elődeink
által ismert változatában a lándzsás szereplő testesítette meg a jót, a világosságot, amint
azt korábban már próbáltam bizonyítani. Ennek az összefonódásnak a hangsúlyozásával
a magyar királyság és a magyarországi keresztény egyház saját közös hatalmát kívánta
erősíteni és az emberek számára az új hit elfogadását könnyebbé tenni. A kereszténység
előtti hiedelmekre való tudatos építésről tanúskodik Szűz Mária, mint a magyarok na
gyasszonya kultuszának táplálása is. Ez a koncepció, a régire való építkezés a magyar
állam önmagát igazoló ideológiájának egyik alappilléreként évszázadokig létezett. A Ma
gyar Anjou Legendárium képen László herceg és a kun történetében szereplő elrabolt
lányról végül kiderül, hogy Szűz Máriával azonos. Központi terv és akarat mellett szól
45 HorváthJános 1967. 101-105.
46 SRH 1937-38. 344.
47 László Gyula 1977. 92.
48 Gedai István 1986. 34., 37.
49 Jankovics Marcell 19S7.16., 107.
122



az a tény is, hogy a történet temploni ábrázolásai nagyjából egy időben készültek, közös
mintát követnek.
A kereszténység előtti mitológiára való tudatos visszautalásként értelmezhető az 1270
körül készült ludaspusztai kereszt is, amelynek és más középkori emlékeknek ilyen ér
telmezéséről a Művészet című folyóiratban zajlott vita. A keresztet Nagykőrös határá
ban Ludas elpusztult középkori falu templomának romjai között találták. A kereszt,
egyebek között azért különleges, mert Krisztus olyan fejdísszel jelenik meg rajta, mint a
nagyszentmiklósi kincs 2. korsójának hátrafelé nyilazó égi vadásza, akiről eddig azt pró
báltam bebizonyítani, hogy a sötétség, a rossz jelképe, színe a fekete. (A hasonlóság még
nagyobb a 7. korsó feje fölé ágat emelő alakjának fejdíszével. A két személy ugyanaz,
erről tanúskodik, hogy az általuk megült mesebeli állatok feje - fülei, szakálla - lénye
gében azonos.) Ez a látszólagos ellentmondás azonban könnyen feloldható. A XIII. szá
zadtól kezdve a kereszten Krisztus szenvedéseiben, megszégyenülten jelenik meg: a feje
fölötti négy betű arra utal, hogy ő a zsidók királya, fején a töviskorona is az igazi koronát
gúnyolja ki. Ezt a töviskoronát helyettesíti valami más a ludaspusztai kereszten: a sö
tétséget, a gonoszt jelképező égi vadász fejdísze. így teljes és egyértelmű a Bibliában
még járatlanok számára is Krisztus megszégyenülése.
A fehér színnek a korai magyar állammal és kereszténységgel való összekapcsolódá
sa konkrét helynevek értelmezésében is eligazít. A források alapján már Horváth János
is jelentést tulajdonított a Fehéregyház, Fehértemplom típusú helyneveknek, a fehér színt
ezekben az esetekben is méltóság- és rangjelzőnek tartotta és megpróbálta összekapcsolni
azzal a nézettel, amely a fehér színt a templomok építőanyagából vezeette le. A fehér
színnek az uralkodóházhoz való kötődése miatt a Fehéregyház, Fehértemplom típusú
helynevek az uralkodóház valamilyen szerepére utalnak ezen helységek és egyházak ala
pításában.
A fehér-fekete oppozíciós sémában rögtön értelmet kap két város, Székesfehérvár és
Gyulafehérvár elnevezése is. Székesfehérvárról István király kisebb legendájában azt ol
vashatjuk, hogy különleges előkelősége miatt kapta nevét. Ez fontos adat Horváth Já
nos számára, amikor a fehér szín jelentéséről értekezik, nehezen tudja már azonban
Gyulafehérvár nevét beépíteni elméletébe, mivel pár oldallal előbb éppen azt bizonyította
be, hogy Fekete Magyarország a gyulák országrésze volt. Itt sincs semmi ellentmondás.
A gyula azáltal, hogy István ellen fellépett, a központi hatalom szempontjából kiérdemel
te a fekete jelzőt. Saját központját, Gyulafehérvárt viszont saját hatalmi igényei kifejezé
sére jelölte a legfőbb hatalom központjának járó fehér jelzővel. A fehér és a fekete színek
használata ugyanúgy a két hatalmi centrum versengéséről árulkodik, mint más adatok.
Érdekes szellemi játék lenne tovább gyűjteni különböző területekről és korokból a fe
hér és fekete színek jó-rossz értelemben való használatát tükröző adatokat.
Nekem azonban célom ennél kisebb volt, azt próbáltam bizonyítani, hogy a népván
dorlás kor egyes népeinél kimutatható a fehér és fekete színek ilyen értelmű használata
és ennek a felismerésnek révén egyes történeti források eddig nehezen értelmezhető he
lyei válnak világossá, mégpedig olymódon, hogy szervesen beleilleszkednek a magyar
ság történetéről eddig felhalmozott ismereteink közé. Leírtam fehéren-feketén, a döntés az olvasóé.
50 Jankovics Jarcell 1987. 90-91. 51 Kátay Mihály 1937a, b, Tóth Sándor 1974,1975., Bosnyák Sándor 1974, Pap Gábor 1975a, b. 52 Kovács Éva 1968.43. 53 A keresztény művészet lexikona 1986.173. 54 Horváth János 1967.110. 55 SRH 1937-38. n. 396. 56 Horváth János 1967. 107., 109.
123



IRODALOM
Balanyi György
1931 Szent István. Bp.
Bosnyák Sándor
1974 Meddig élt „Napisten"? Adalékok parasztságunk napkultuszának kérdésköré hez. Művészet 9. sz. 46-47.
Czeglédy Károly
1949a A karluk törzsek nevei. Magyar Nyelv. 164-168. 1949b A kunok eredetéről. Magyar Nyelv. 43-50. 1954 IV-IX. századi népmozgalmak a steppén. A Magyar Nyelvtudományi Társa ság Kiadványai 84. Bp.
De Cerimoniis
1829 Konstantinos Porphyrogenitos: De Cerimoniis. Hrsg. von Reiske J. J. Bonn
Diószegi Vilmos
1978 A pogány magyarok hitvilága. Bp.
Gedai István
1986 A magyar pénzverés kezdete. Bp.
Gombos F. Albin
1937-38 Catalogus fontium históriáé Hungaricae I—II. Bp.
Györffy György
1977 István király és műve. Bp. 1984 Államszervezés. Magyarország története 1/1. Előzmények és magyar történet 1242-ig. Bp. 717-834.
Hóman Bálint
1935 A törzsszervezet bukása. Hóman Bálint-Szekfü Gyula: Magyar történet I. 2. bővített, teljes kiadás. Bp. 153-180.
Horváth János
1967 Székesfehérvár korai történetének néhány kérdése az írásos források alapján. Szé kesfehérvár évszázadai 1. Az államalapítás kora. Székesfehérvár. 101-116.
Hrabal, Bohumil 1992 Zsebcselek. Pozsony
Ivanov, Vjacseszlav Vszevolodovics
1969 Dvoiőnaja klassifikacija u afro-aziatskih narodov. Narody Afriki i Azii 5. (Meg
jelent magyarul is a szerző Nyelv, mítosz, kultúra c. kötetében. 1984. Bp.)
Jankovics Marcell
1987 Csillagok között fényességes csillag. Bp.
Karácsonyi János
1904 Szent István király élete. Bp.
Kátay Mihály
1973a Napisten színeváltozásai I. Művészet 11. sz. 3-5. 1973b Napisten színeváltozásai n. Művészet 12. sz. 45^46.
Jutta Seibert (szerk.)
1986 A keresztény művészet lexikona. Bp.
124



Király Péter
1977 A magyarok említése a 811. évi események óbolgár leírásában. A Magyar
Nyelvtudományi Társaság Kiadványai. 148. Bp.
Kovács Éva
1968 Limoges-i zománcok Magyarországon. Bp.
Kongás, Elli Kaija-Maranda, Pierre
1972 Strukturális modellek a folklórban. Strukturális folkorisztikai tanulmányok. Documentatio Ethnographica II. Szolnok
Kristó Gyula
1985 A fekete magyarok és a pécsi püspökség alapítása. Acta Universitatis Szege
diensis. Acta Historica LXXXII. Szeged. 11-17.
László Gyula
1944 A honfoglaló magyar nép élete. Bp.
1977 A nagyszentmiklósi kincs. Bp.
1978 A kettős honfoglalás. Bp.
Lévi Strauss, Claude
1958 Anthropologie structurale. Paris
MHK
1900 A magyar honfoglalás kútfői, szerk.: Pauler Gyula-Szilágyi Sándor. Bp.
A magyarok elődeiről
1975 A magyarok elődeiről és a honfoglalásról. Kortársak és krónikások híradásai. Sajtó alá rendezte Györffy György, Bp.
Marschak, Boris
1986 Silberschátze des Orients. Leipzig
Moravcsik Gyula
1950 Biborbanszületett Konstantin: A birodalom kormányzása. A görög szöveget kiadta és magyarra fordította Moravcsik Gyula, Bp.
Németh Gyula
1991 A honfoglaló magyarság kialakulása. Második, bővített és átdolgozott kiadás,
közzéteszi Berta Árpád. Bp.
Pamjatniki Hteratury drevnej Rusy
1978 Pamjatniki Hteratury drevnej Rusy. Nacalo russkoj literatury. Xl-nacalo XII véka. Moszkva
Pauler Gyula
1899 A magyar nemzet története az Árpád-házi királyok alatt. Második, javított kiadás. Bp.
Pap Gábor
1975a Észrevételek és kiegészítések. A ludaspusztai kereszt tárgyában. Művészet 1.
sz. 6-8. 1975b További észrevételek és kiegészítések. A ludaspusztai kereszt tárgyában. Mű
vészet 3. sz. 45-47.
Pritsak, Omeljan
1953 Orientirung und Farbsymbolik. Saeculum 4.
de Saussure, L.
1923 Le systéme cosmologique Sino-Iranien. Journal Asiatique. 235-297.
SRH
1937-38 Scriptores Rerum Hungancarum I-III. Edendo operi praefuit Emericus Szentpétery. Bp.
125



Székely György
1964 Magyarország története a honfoglalástól Mohácsig. Molnár Erik-Pamlényi
Ervin-Székely György (szerk.): Magyarország története I. Bp. 39-158.
Tóth Sándori1
1974 Még egyszer a ludaspusztai keresztről. Művészet 9. sz. 44-45. 1975 Nézzük meg jól a múlt emlékeit. Művészet 2. sz. 44-47., 49.
Tóth Sándor/2
1983 A fehér és fekete magyarok kérdéséhez. Acta Universitatis Szegediensis. Acta
Histonca LXXV. Szeged. 3-9.
1987 Kabarok és fekete magyarok. Acta Universitatis Szegediensis. Acta Historica LXXXIV. Szeged. 23-29.
Váczy Péter
1938 Gyula és Ajtony. Szentpétery emlékkönyv. Bp. 475-506.
1940 A hunok Európában. Németh Gyula (szerk.): Attila és hunjai. Bp. 61-142.
Veres Péter
1976 Duális osztályozó rendszerek. Ethnographia. 348-358.
126