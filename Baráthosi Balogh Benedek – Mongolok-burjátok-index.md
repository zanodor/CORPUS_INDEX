---
master_file: "[[@BarathosiBaloghBenedekf]]"
---
# Index for Baráthosi Balogh Benedek – Mongolok-burjátok.pdf

BARÁTHOSI TURÁNI KÖNYVEI
MONGOLOK-BURJÁTOK
ÍRTA ÉS KÖZREADJA:
BARÁTHOSI-BALOGH BENEDEK
SZERZŐ KIADÁSA ÉS TULAJDONA, MINDEN JOG FENNTARTVA.
BUDAPEST, 1930. Held János irodaimi cs nyomdaválíaíat, 11, Margit-körút 7. — Telefon: Auf 53-95



A kiadásért felel: BARÁTHOSI-BALOGH BENEDEK.



ELŐSZÓ.
Jó emberöltője már, hogy az oroszországi Kazán városában lévő egyetemen egy mongol ifjú végzett s olyan tehetséget mutatott, hogy tanárai nagy jövőt jósoltak neki. A kazáni egyetem arról volt nevezetes, hogy hallgatólag igazi turáni egyetem volt, mert az orosz iga alá jutott nemzeteknek majdnem mindenikéből tanúit ott egy pár tucatnyi fiatalember. Táborukból egész sora került ki a tudomány bajnokainak, akik aztán végigjárva Ázsia vidékeit, s mint bennszülöttek, eljuthatva olyan helyekre is, melyeket európai ember nem kereshetett fel, örökbecsű tudósításokat hoztak magukkal országokról és népekről. Csak ezek és az angolok kezéből kikerült, szintén benszülött tudósok adtak sokáig hirt belső Ázsiáról és Tibetről. Ezek közül a tehetséges tudósok közül is kiválott a mi kazáni diákunk Katonov úr, akit rövidesen, mint az egyetem tanárát látunk viszont Kazánban. Mikor tanulmányait befejezte, hazatért pusztai hazájába, hogy a diákévek rab idejét kissé kirázza szabad természethez szokott testéből-lelkéből. Bizonyos csömörféle fogta el a letelepedett élettől s dacára nagy tudásának, talán sohasem jött volna vissza a „civilizált világba,” ha az nem történik vele, hogy családja, a lámák rábeszélésére arra nem akarja kényszeríteni, hogy ő is lámapap legyen. Ez a kényszerítés döntötte el élete sorát s a



4
fiatalember, aki időközben megnősült, (elvette egyik előkelő mongol törzsfőnök leányát), a minden oldalról való nyomás elől visszaszökött az almamaterbe, Kazánba. Radlov professzor, a világhírű tudós vette pártfogásába az ifjú tudóst és feleségét. Ekkor közölte az ifjú Kaíanov Radlov mesterrel, hogy az Orkhon folyó mentén, azon a vidéken, ahol a hagyományok szerint Karakorum város állott, régi mongol temetők vannak, igen érdekes és becses feliratokkal. Néhány mondát közölt is a mesterrel emlékezetéből. Ezek a közlések oly izgatók voltak reá, hogy mindenképpen megakarta szerezni a feliratokat. Igen ám, de e sírkövek khinai területen voltak s az éppen akkoriban fennállott feszült viszony a két hatalom között még azt sem tette lehetővé, hogy Radlov mester odautazzék. Katanovnak sem lehetett, hiszen ő éppen családja haragja elől menekült orosz földre. A reménytelennek látszó helyzetben Katanov ifjú mongol felesége, igazi hősieséggel teremtett megoldási lehetőséget. Megtanult fényképezni és itatós papirossal lenyomatokat készíteni az eredeti feliratokról. És a hőslelkű szép fiatalasszony nekiindult a sok ezer kilométernyi útnak s két esztendő múlva a fáradalmaktól megtörve, himlőtől elrútítva, leteszi a feliratok százainak a matricáit a mester kezébe. Ezeket úgy készítette, hogy csirizzel több egymásra ragasztott itatóspapírt ráhelyezett a feliratra s aztán kefével jól reákopogtatta, hogy a mélyedésekbe belenyomult a nedves papiros. Így tökéletesen hű fordított képét kapta a feliratoknak. A kőkeményre szárított papírokat aztán gondosan elcsomagolva magával hozta Kazánba. A később kiegészített matricákból fejtették meg aztán a feliratokat, melyek



5
a mongol dicső múlt sok csodálatos emlékére derítettek világosságot. A kövek között van egy, amely Kül-Tegin sírköve volt. Ez az a kő, amely miatt én végignyargaltam Mongolország nagyobbik felét olyan erőfeszítéssel, amilyenre csak ifjabb erőm és feltüzelt lelkem tett képessé. De hát mi van azon a kövön, amiért egy mongol asszony ifjú szépségét s egy bolondos magyar gyerek majdnem életéi adta áldozatul? Száraz elmondás helyett ide iktatom az én mongol kísérőm ajkáról felvett regét, mely többet mond, mint ezer tudós bölcselkedés.



1.
A MONGOL PÁSZTOR REGÉJE KÜL-TEGINRŐL, A NAGY KHÁNRÓL.
Rég volt, tán a harmincadik ükapám idejében·, vagy még annál is régebben, akkor, amikor még a khinai népnek nem volt meg a nagy fala, csak városai voltak kőfallal kerítve. Kül-Tegin volt a hun testvérnép fejedelme. Birtoka végigterült a nagy pusztán s a déli nap tájékán érte a nagy folyót, melynek túlsó partján már a khinai testvérnép volt az úr, kinek országán több fejedelem uralkodott. Kül-Tegin szomszédja Vuvang fejedelem volt, akit nemzete a „Harcok királya” néven tisztelt. A két uralkodó gyerekkori jó pajtás volt, évekig éltek mind a ketten a khinai császárnak, Szuszin-nek az udvarában s innen kerültek, mint felserdült ifjak országuk trónjára. Szuszin, a khinai császár, nagyon rossz ember volt. Dorbézolásban töltötte idejét s népével csak akkor törődött, mikor őrült szeszélyeinek fedezésére újabbújabb adót rótt ki rájuk. Nagy volt ezért az elkeseredés az egész országban s a khinai fejedelmek összesúgtak, hogy elűzzék trónjáról a zsarnok fejedelmet. Minden rendben lett volna, de Vuvang, a legvitézebb és leghatalmasabb közülök, nem volt hajlandó fegyvert fogni ura ellen.



7
Hogy miért, annak meg van a maga története. A zsarnok Szuszin-nek volt ugyanis egy angyali jószívü és csodaszép leánya, akivel együtt töltötte gyermekéveit s akit azért nem kaphatott feleségül, mert Kül-Tegin is számított reá. A szép Csonce, (Gyöngyike) pedig nem tudott kettejük közt választani, hiszen mindkettő játszótársa volt, mindkettőt egyformán szerette. Nos, ezért nem akart Vuvang, a „Harcok királya” a zsarnok császár ellen fegyvert ragadni. Egyúttal az volt az oka annak is, hogy Kül-Tegin és Vuvang között a régi jó viszony kissé feszült lett. Kül-Tegin, mikor az öreg hun király lemondásával népe uralkodója lett, fényes ajándékokat küldött Szuszin császárnak s ismét feleségül kérte a szép Gyöngyikét. Násznagyként atyját és egyik bátyját küldötte, aki szép szóval, fenyegetéssel és ajándékokkal elérte célját s haza útjában a kicsiny, de válogatott hun vitézek karéjában utazott a szép Gyöngyike is, hogy KülTegin felesége legyen. És ekkor történt valami váratlan esemény, mely évszázados bajoknak lett az okozója. A hazafelé igyekvő hun csapat Vuvangnál pihenőt tartott. Ez nagyon kedvesen fogadta őket, megvendégelte s minden jóval ellátta, de álomitalt adott nekik s mire magukhoz tértek, mindannyian bebörtönözött rabok voltak. Közéjük került nemsokára Gyöngyike is, mert e gaztett miatt annyira meggyűlölte Vuvangot, hogy semmi áron sem akart felesége lenni. A megvadult fejedelem először megakarta öletni, de mégis félt a császár haragjától s így csak börtönbe vetette. Éppen jókor érkezett egy követ a többi kiskirálytól, kik újra felszólították Vuvangot a császár elleni harcra. Kapóra jött az alkalom, ha a császárt előzik



8
trónjáról, nincs mitől tartani s feleségül kényszerítheti Gyöngyikét. A fejedelmek reá bízták a lázadó seregek fővezérséget. Gyors meneteléssel meglepve a fővárost, rövid harc után elfoglalta azt. Szuszin látva, hogy minden reménye elveszett, magára és családjára gyújtotta palotáját. Felesége, Takia nem osztotta férje sorsát, szépsége varázsában bízva, udvarhölgyeivel a győztes elé vonult. Megjárta. Vuvang emlékezett reá, hogy mily gonosz mostohája volt Gyöngyikének s a kacér és elvetemült asszonyt, aki főoka volt a birodalom romlásának is, saját kezével szúrta halálra. A császár egész családjával elpusztulván, Vuvangnak könnyen sikerült helyébe ülni, s a fejedelmek is mindannyian elismerték uruknak. így lett belőle Khina császára. Míg Khinában ezek történtek, egy jövendőmondó táltos hirül adta Kül-Teginnek a követségen történt gyalázatot s azt is, hogy az áruló Vuvang Khina császárja lett. Kigyúltak a pusztán a hadhivó vésztüzek, megfújták a harci kürtöket. Kül-Tegin nem várta be a seregek felgyűlését, hanem összekapkodva kéznél levő csapatát, vágtatva tört be Khinába. Egyenesen a fővárosnak tartott, hol Vuvang trónralépési ünnepélye folyt. A megrémült lakosság menekült a vidékről, elözönlötte a fővárost, melybe még a szövetkezett fejedelmek seregei is beözönlőitek. Félmilliónál nagyobb sereg állott Vuvang keze alatt a hatalmas falak mögött, mégis rémület vett erőt rajtuk, mikor a pár ezernyi csapat megjelent a vár alatt. Kül-Tegin azonnal követet küldött Vuvanghoz s atyjának és rabságba vetett hun vitézeinek kiadását követelte, egyúttal felszólította a császárt, hogy menyasszonyáért álljon ki vele a két



9
sereg szemeláttára, becsületes párviadalra. A leány legyen azé, akinek a szerencse kedvez.
Nagyon csalódott azonban. Vuvang délkhinai volt, akik csak első hevükben, vagy a legvégső szükségben nyúlnak egyenes fegyverhez, akkor, mikor a csel és álnokság már nem segítenek.
A követ azzal az üzenettel jött vissza, hogy KülTegin jöjjön a várfal egy meghatározott részéhez, a császár személyesen akar vele beszélni.
A várfalon a császár heiyett Gyöngyike jelent meg s így szólt: Vuvang kényszerített ide, hogy beszéljek veled. A börtönből hoztak ide s oda visznek vissza, ha megbízatásom eredménytelen marad. Jól vigyázz hát minden szavamra. Azt kívánja a császár, hogy seregeddel hagyd el azonnal országát s költözzél át egész népeddel a nagy homoktengernek, a Góbi-sivatagnak nyugati oldalára és soha többé ne tedd se te, se néped még a pusztára se lábadat, nemhogy az ő országába. Legföljebb akkor, ha hűbér adódat küldöd el neki. Ha te ezt megígéred, akkor visszaadja apádat és nászutamra jött kíséretedet. Ha pedig tíz évig nem bántja semmi rokonod Khina határait, akkor engem is visszaad tenéked. Ha akaratát nem teljesíted s nem fogadsz hűséget, akkor félmilliónyi seregével rajtad üt és mindnyájatokat felkoncol. — Ezt mondta ő, gondold meg mit csinálj, de mielőtt határoznál, hallgasd meg azt is, amit én mondok neked.
Királynak lettem arája, nem szolgafejedelemnek. Hőst, becsületes lovagot szerettem benned s nem gyáva meghunyászkodót. Az igazság hívét, a szülőit szerető gyermeket csodáltam benned, nem a jogtipró zsarno



10
kot, Vuvang félmillió seregétől ne rettenj meg, csöpp bár néped az övéhez mérten . . . Tovább is beszélt volna, de durva kezek rántották le az oromról, melyen most megjelent a császár Kül-Tegin édesapjával. Láncba volt verve az agg, gyönge termete megrogyott a nehéz bilincsek súlya alatt. Vuvang hangos szóval kiáltott le a várfalról: — Kül-Tegin, országomba tört haramiavezér, halld meg parancsomat. Szedd össze nyomon csapatodat s hagyd el hazám határait. Ha vonakodnál megtenni parancsomat, itt szemed láttára vágatom le apád és kísérete fejét, ha engedelmeskedel, ők is szabadon mehetnek. Rettenetes volt Kül-Tegin helyzete. Az irtózatos lelkitusa lehorgasztotta fejét. Apja s rokonságának szinejava ott fetrengett megkötözve a várormon. S mindenik mellett ott állott kivont pallósával a bakó. A vérfagyasztó látvány alatt térdre rogyott s égre emelve kezét imádkozni kezdett a legfőbb hatalomhoz, az egek mindenható urához. Daliás arcán végigcsurgó könnyekkel kérte a legfőbb Űr bocsánatát, hogy az emberi erények legnagyobbikát, a szülői szeretetért való mindent feláldozást nem gyakorolhatja, de apjáért nem áldozhatja fel népe szabadságát, nem adhatja el hazája földjét, nem árulhatja el nemzetét, népe becsületét még akkor sem, ha nem ilyen alávaló bűnös kérné azt, mint Vuvang. A halálraszántak lelkesedésével zúgott fel a várfokon a láncokba vert hunok ajkán a helyeslés rivalgása. Az öreg apa áldó-dicsérő szavakat kiáltott fia felé. „Örömmel fogadom a halált, úgy beszéltél, mint ahogy az én véremnek, mint ahogy egy igazi hunnak



11
kellett beszélnie.” Többet nem is mondhatott, a császár intésére porba hullott a hun rabok feje. Egy ezerszeresen feljajduló bosszúkiáltás tört ki a hun tábor ajakán. A következő pillanatban ezer ideg feszült s ezer khinai zuhant átlőtt kebellel a várfalról alá. Mint a veszett oroszlánok rohanták meg az egyik várkaput, melyet Kül-Tegin buzogánya döntött ki sarkaiból. A betóduló hun tábor megesküdött, hogy addig nem pihen, míg kétszázezer khinai vérével nem mossa le a rajtuk esett gyalázatot. Ha a halál szelleme megszökve börtönéből a földre tör, százezrek hullanak el dögletes lehelete alatt. Most nem egy, de kétezer ilyen szellem rohant a khinai milliókra. Minden csapásuk tűzvillám, minden suhintásuk halál. Utcákat hasítanak a tömegben s bár senki sem mondotta, mindnyájukat egy gondolat vezérli, mind arra törekszik, ahol a hun harcosokat leölték. Egetverő diadalordítás tör ki a hun tábor ajakán, megszerezték a legyilkolt testvérek tetemeit, felnyalábolva közrekapják és viszik kifelé a kapun — táborukba. Mire a khinai milliók észbe kaptak, s elállhatták volna az utat a csapdába ment hunok előtt, azok már földsáncaik megett voltak halottaikkal. Gyásztorra hívogatnak a hun tárogatók, óriási máglya ég a tábor közepén s királyi díszben rajta a meggyilkolt ősz fejedelem és kísérete. Fölzúg a táltosok szívettépő gyászéneke. A kemény harcedzett férfiak zokogva állják körül az égő sirí, megtépik hajukat, meghasogatják bőrüket, hogy vérkönnyekkel áldozzanak szeretteik elmúlásán. Most a főtáltos a máglya szélére lép. A felcsapó lángok körülnyaldossák tagjait, de ő sértetlen marad.



12
Ajkai dicséneket zengenek az elhullottak erényeiről. Majd varázsló igékre nyilának ajkai, melyekre felneszelnek a sok száz mértföldnyire levő otthoni hun vérű népek, meglátva azt, ami itt történt. És felgyűlnek a hadak mind-mind a bosszuló háborúra. Eljönnek a daur ijjászok, akik ellőtt nyílvesszőiket képesek az utána küldőit második vesszővel ellőni, a szolon pásztorok, akik szőrén ülik meg a nyeregtelen lovat s két kezükben két, három ágú szigonnyal rohannak az ellenségre, aztán a namukák, kilök, hödsök, udixék és ulcsák rémséges csapatai, akik még halálra sebezve is fogaikkal, körmükkel tépik szét a kezükbe került ellenfelet. Rettenetes tábor ez, jaj annak, akire rátör, ha még milliók milliója volna is az. Pedig a khinai had igazán ilyen. A hun vész hírére milliónál nagyobb sereg gyűl össze, s mint egy óriási acélgyűrű indul a főváros felé, hogy az ostromlókat összeroppantsa. Ám hiába minden kísérlet. Csapat csapatra hull a hun fegyverek alatt, akik a bosszú esküt kétszeresen is beváltották már. Az ostromlott vár helyzete egyre kétségbeejtőbb. Még az ég is ellenük fordult, hetek óta ömlik az eső s tűzgömbjeikét, melyben utolsó reményük volt, a nedves időben nem használhatják. Vuvang, a császár, a harcok királya, vesztét érzi már, mikor pokoli gondolata támad. A nagy folyó toronymagas gátjait színültig töltötte az ár. Egy koromsötét éjjel kilopózik egy csapat hü embere s a hun tábor felett elvágja a gátat. Az özönvíz lassú rémülete semmi ahoz képest, mint ami most következett. A rettenetes áradat tengerözönével rázúdult a hunok táborára. Mindenki aludt ebben, hogy erőt gyűjtsön a másnapi döntő csatára,



13
és . . . senki sem ébredt fel az alvók közül. A császár pokoli terve sikerült, elsöpörte az ár elleneit a föld színéről, örökre. Drága diadal volt, négymillió ember pusztult el a khinaiakból is és egész országra való falut sodort el a szabaddá tett féktelen áradat. Mit bánta ő, csakhogy rettegett ellenfelének vége van. Végig kerestette a halottakat, óriási jutalmat ígérve annak, aki Kül-Tegin holttestét megtalálja. Még a halottól is félt, még a haló porhüvelyén is bosszút akart állani. Hiába keresték az óhajtott tetemet, nem találhatták meg, mert Küj-Tegin élt. Kétszázötvenedmagával pihenés helyett a vár kikémlelésére indult s a gátszakítás özöne egy magaslaton találta őket. innen látta a rémes végítéletet, a hun nép szí ne-virágának megsemmisülését. Nem tudott szót lelni bánatára, csak leborult a földre, s ott feküdt szívettépő hangtalan zokogással, Megmaradt vitézei csak néztek reá, azt hitték, a szíve szakadt meg. Mikor nagy későre felegyenesedett, így szólott embereihez: Menjetek el haza, mondjátok el otthon, mi történt a hun vitézekkel. Mondjátok el, hogy nem fegyver, de gyáva árulás ölte meg a nemzet virágát és mondjátok el, hogy ennek az én rövidlátásom az oka. Engem pedig hagyjatok itt s én a legfőbb hatalomra fogadom nektek, hogy az áruló szívébe mártom fegyveremet. Mondjátok el ezt odahaza, hogy szálljon a hír, hogy éljen a bosszú. A vitézek összenéztek, aztán előállott az őszbevegyült Káldor, a király betűvető mestere. Csak félig gondoltad jól uram amit mondtál Hazamegyünk igen, de téged is elviszünk s rabszijjon jön velünk a császár is, ha szavam fogadod. Csel ellen



14
csak csellel harcolhatunk. — Aztán elmondta tervét, amit mindanyian helyeseltek. .. ... Mire a negyedik hajnal pirkadni kezdett, a kétszázötven főnyi kis csapat, közepén a lovához kötött császárral és élén Gyöngyikével, a hegyek között járt. Hun ruháik fölött, kínait viseltek, csak éppen a császáron volt hun ruha. A járatlan hegyi utakon már egy hosszú napja Hunország földjét taposták. Az otthon levő hun fők, okos számítással, nem tanácsolták a császár megöletését, megelégedtek azzal, hogy hűségesküt tett a hun királynak, évi százezer ezüsttel és kétszázezer vég selyemmel adózván. így bocsátották haza. . . . Hogy történhetett mindez, kérdezhetitek. A dolog magyarázata igen egyszerű. A hun vitézek közül kétszázan, elesett khinai harcosok ruháit vették magukra, s ötven társukat megkötözve közrekapták. Kül-Tegin is a megkötözöttek között volt. így felöltözve, késő este a császár nyaralójához mentek és elmondták, hogy a hun vezért megtalálták s élve hozzák rabszíjjra fűzve a császár elé. Nagy volt az öröm erre a hirre. A császár palotájába hívta az egész csapatot. A betűvető mester — ki mint az álkhinai csapat vezére szerepelt — hízelgő szóval beszélt a császárnak, s bosszúvágyát úgy irányította, hogy a rabbá lett Kül-Tegin és hun vitézei előtt tegye nejévé Gyöngyikét. Úgy is lett. A lányt elővezették s megtartották a házassági ceremóniát, melyet nagy áldomás követett. A dicsőséges katonák és foglyaik is részt vettek az áldomáson, mivel ők szerezték a császárnak ezt az örömet. A betűvető mester a megédesített rizspálinkába bódító port kevert, mitől az egész udvar rövid idő alatt, önkívületbe esett. Csak a hunok nem



15
ittak belőle. Csak ők maradtak eszméletnél. Szépen összekötözték a fetrengőket s a császárral és Gyöngyikével közre kapva, elvágtattak. Ettől fogva lett halálos ellenség az addig jóbarát, sőt rokon hun és hán (khinai) nép. *
Mindez felírva áll Kül-Tegin sírkövén, melyet a khinai császár emeltetett halálakor a hősnek, ott az Orkhon melletti temetőföldön. Olyan nemeslevele ez a turáni fajnak, amilyen nincs még egyetlen élő népnek a világon és abból az időből, amikor még a mai büszke európai országok és nemzetek nem is léteztek. Ezt a nemeslevelet kívánta meg Sebestyén Gyula múzeumigazgató ur, aki akkoriban a Magyar Néprajzi Társaságnak is elnöke vala. Elékapott hát engemet, aki akkor már öreg Ázsiajáró voltam s nekifogtunk a tervezgetésnek, hogy miképpen lehetne azt a követ valami-lettéképpen elsinkofálni sa Magyar Nemzeti Múzeum előtt, örök dicsőségünkre felállítani. A fényképekről nem tudtuk megállapítani a kövek nagyságát s úgy tetszett, mintha azokat minden nagyobb megerőltetés nélkül tevehátra lehetett volna rakni s elszállítani. Én éppen útra készültem s eredeti célom mellé még azt a megbízást is kaptam, hogy azt a követ is okvetetlenül hozzam el magammal. A pénzbeli oldal ne bántson, mondotta Sebestyén ur. Ha máskép nem lehet, kezembe veszem a kalapomat s a Nemzeti és Országos kaszinóban összekoldulom a magyar előkelőségektől. Ha látom a lehetőségei, Urgából, Mongolország fővárosából meneszszek haza egy sürgönyt s egy héten belül kezemben lehet az Oroszázsiai bank urgai fiókján keresztül a szükséges összeg. Annyira bízott benne az igazgató úr, hogy még áldomást is kellett innunk a . . . medve



16
bőrére. Mert azok a kövek bizony még ma is ott vannak az Orkhon melletti lankás oldalon. Hiába volt minden kísérletezés, minden furfang-, minden nyiit becsületesség, s huszonhat nap emberfeletti erőfeszítése nem lehetett azokat onnan elmozdítani. Azt hiszem csak arra volt jó e kísérlet, hogy a kőhöz fűzött legendák eggyel megszaporodtak s a nép hitében csak még erősebb lett a meggyőződé?, hogy azokat onnan emberi erő el nem viheti, mert azoknak ott kell maradniok, ott kell állaniok, arníg újra eljön a világ urának, Dsingiz khánnak az újraszületése, aki megint megalakítja világbirodalmát, amely jobb lesz a mainál, amelyben turáni nagyság, nemesség és jóság lakozand a megnemesült emberiség szívében.



Π. ÚTBAN MONGOLIA FELÉ.
Oly hosszú tépelődés után arra határoztam magamat, hogy a kő elhozásánák egész tervét és a terv indokait megírom Vladivosztokba az én öreg, jó Szuhanov bátyámnak, akit kedves olvasóim már ismernek, Turáni könyveim második kötetéből. Szuhanov bácsi mongol ember volt s mint ilyen, küzdötte föl magát az oroszok szibériai Tengermelléki tartományának rendőrfőnökévé. Lelkében megmaradt igazi mongolnak, aki utaim alkalmával mindig a legnagyobb szertettel állott mellém. Hozzá intézett levelemre Szentpétervárról kaptam feleletet. Azt írta ebben az öreg mongol, hogy levelemet egy nappal elutazása előtt kapta meg, mert hivatalos dolgokban Pétervárra hívták. Azt is írta, hogy ha sietek, még ott találhatom, mert legalább két heti munkája van még hátra. Nekem úgyis Pétervárra kellett utaznom, hogy átvehessem cári menlevelemet, amely nélkül Oroszországban még megmozdulni sem lehetett. Kilencednapra már Péterváron voltam, s hosszas beszélgetések után teljesen megnyertem Szuhanov bácsit terveimnek. Két jó tanácsot is kaptam tőle. Az egyik az volt, hogy az oroszoknak világért se szóljak tervezgetésemről, a második pedig, hogy a pétervári khinai nagykövettől



18
szerezzek magamnak külön khinai útlevelet. Mind a kettőt megfogadtam. Huszonnégy óra múlva a cifra nagy kínai útlevél mellett még egy hatalmas ajánlólevem is volt Mongolország fejedelméhez, az urgai lámafőpaphoz. Az orosz cári múzeumban Radnov professzor úrral, aki régi ösmerősöm volt, megbeszéltem szibériai utamat s megemlítettem neki, hogy szeretnék legalább Urgáig benyomulni Mongoliába hogy a mongol nép éleiét és szokásait, habár futólag is megismerjem s legalább annyi szófelvételt készítsek modern fonetikai írással, hogy a régi, pontatlanul felírt szótárak valódi hangjaira következtethessünk. A professzor úr nagyon helyeselte terveimet s külön ajánló levelet adott ő is az urgai mongol papifejedelemhez. Azután ő maga volt az, aki előhozakodott a mongóliai feliratokkal és romvárosokkal. Mindenképen igyekezett rábírni, hogy bár néhány napi úttöbbletet jelent, okvetetlenül keressem föl az Orkhon melletti sírmezőket. Rákerült a szó Kül-Tegin sírkövére is. Megemlítette erről, hogy a néhány év előtti expedíciók alkalmával szerették volna elhozni a pétervári múzeum számára, de úgy a khinai kormány, mint a mongol fejedelem a leghevesebben tiltakoztak ellene. Titokban pedig nem lehetett elhozni nagysága és súlya miatt. Hát bíz ezek részemre nem nagyon biztató szavak voltak, de azért bíztam jobb csillagomban s nem adtam föl a reményt. Egy napra rá már a Szibéria felé robogó vonaton ültünk s Szuhanov bácsi a nyolc napig tartó úton mongol leckét adott nekem, hogy ne legyek kénytelelen valami megbízhatatlan tolmácsnak a szeszélyeire bíznom magamat. Irkutszkban leszálltunk, s az ottani



19
múzeum laboránsával töltöttünk egy egész napot. Ez az úr már több ízben járt Mongóliában, hol számos jó ösmerőse volt, akikhez ajánlólevelet adoít Ugyancsak ajánlólevelet kaptam a tartomány vicekormányzójától az urgai orosz konzulhoz. így felszerelve utaztam tovább Verchne-Üdinszkig, ahol utam elválott a szibériai vasúttól. Szuhanov bácsi elment keletnek Vladivosztokba, én pedig nekiindultam délnek, hogy eljussak a Mongol pusztákra. Utam első részecskéjét még gőzhajón tettem meg a Szelenga folyón fölfelé. Ez a város és a Szelenga völgyén még egy pár orosz és khinai városka csak nem régiben is a jóllét forrásai voltak. Itt vezetett keresztül az a karavánul, melyen Khinából sok százezer tevés és ökrös karaván hozta a teát Európába. Ma ez az út óriásit veszített jelentőségéből. A teát légmentesen leforrasztott fémdobozokban a Szuezi csatorna megnyitása óta túlnyomó részben a tengeren keresztül hozzák Európa felé. Az orosz karavánteának elkeresztelt teának is, legalább hetven százaléka Odesszán keresztül került Oroszországba. A kilencszázas évek legelején megnyitott Transzszibériai vasút sok teát elvont a tengeri útról, de még ez időből sem mondhatjuk azt, hogy a karaván tea kivétel nélkül szárazföldi úton, a transzszibériai vasúton került hozzánk. A Szelenga folyón járó hajók régi, rozoga bárkák, az úgynevezett Missziszipi típusú hajók. Lapos fenekük miatt alig sülyednek a viz alá s lapátkerekük nem a hajó két oldalán, hanem annak hátulján van elhelyezve. Ezzel azt a célt érik el, hogy a hajó sekély vízben is könnyen úszik s a hátul alkalmazott hajókerék mindig a legmélyebb vízben forog. Gyorsasága



20
természetesen nagyon csekély, úgyhogy a gyerekek a folyó partján akárhányszor negyedóráig is versenyeztek velük. Így aztán nem volt csoda, ha azt az utat, amelyet vonaton néhány óra alatt megtehettünk volna, másfél napig másztuk végig a tavaszi olvadástól megáradt vízen. Az orosz határ felé közeledve több és elég népes orosz községet találunk. Itt húzódik végig ugyanis az oroszok által alkotott kozák határgyűrű, mely az orosz birtokokat van hivatva megvédeni Khinával és Mongoliával szemben. Az utolsó orosz hajóállomás Troiszkozávszk volt. Hatalmas falu s egyúttal a határőrcsapatok parancsnokának a székhelye. Ennél az állomásnál majdnem egészen elfogyott hajónkról a fehér emberekből álló utazóközönség. Pár orosz és kaukázusi kereskedőn kívül khinaiak és mongolok lepték el az egész fedélzetet. Majmacsin már a mongol határon túl fekszik s a rendes hajójáratok utolsó állomása. Itt tulajdonképpen véget kellett volna érjen a mi hajóutazásunk. A sok orosz árút, amellyel elárasztják Mongoliát, késő estére pakolták le. A parton kazal nagyságú, Mongoliából hozott csomagok, főleg nyers bőr, állottak. Ezeket azonban nem rakták itt be a hajóra, amely egy nagy csomó árút még fölebb vitt a folyón, egyik mongol kolostor részére. Kapóra jött, hogy sikerült a hajón maradnom, hiszen éppen ahhoz a kolostorhoz szólott az én ajánlólevelem is. Itt kellett ugyanis a lámafőnök segítségével lovakhoz és kísérőkhöz jutnom. Eddigi utunkban a Szelenga folyónak azon szakaszán jöttünk, amely a Bajkál-tó déli oldalán végighúzódó hegyeken tört keresztül. Ezek a hegyek még dús erdőséggel vannak



21
borítva s tetejükön mindenütt állott a hó. A felfelé való haladás meglehetősen nehézkes. A hajózható víz minden egyes áradás alkalmával változtatja helyét. Hogy a zátonyra jutástól megóvhassák a hajót, annak azt a módját eszelték ki, hogy a hajó orrán állandóan egy matróz méri a viz mélységét. Egy hosszú mérő rúd szolgált erre, melynek alsó végén vasalás van, hogy a bedobásnál vízbe sülyedjen. A matróz minden pillanatban fölhúzza a rudat s azután függélyes irányban visszadobja. A feneket ért boton a lábak szerint festett színek rögtön megmutatják a víz mélységét, amelyet aztán a matróz húsz-harminc másodpercenként hangos kiáltással jelent a parancsnoknak. Holdvilágos este lett, mire újra mozgásba indult gépünk, de csak azért, hogy alig egy negyedórányira újra parthoz álljunk. A szibériai hajókat fával fűtik. Ezt a fát szerződött emberek félöles hasábokra vágva kötelesek a partnak egy meghatározott helyén összerakni. A hajó aztán ilyen helyen annyira közel megy a parthoz, amennyire éppen lehet. Itt a hajó oldalából néhány hosszú deszkából álló pallót tolnak partra. Ezen keresztül megindul a hatalmas hasáb fáknak majdnem egyenkénti felhordása a hajóra. Órákig tartó tréfa ez, ami alatt a hajó utasai partra szállnak s apró kirándulásokat tesznek a tavaszi virágokkal borított füves domboldalon. Pompás mulatság, mikor a hajó kürtje jelzi, hogy készen van a faberakás, s a kissé messzebbre elkóborolt utasok lóhalálban rohannak a hajó felé. A parancsnokok mindennapi tréfája, hogy a pallót felhúzatják s egyetlenegy vékony szál deszkát hagynak meg az elkésett utasok visszajutására. A félénkeket aztán egy matróz segíti keresztül az egy szál deszka veszélyein.



22
Minél tovább haladtunk fölfelé a folyón, a körüllévő hegyek annál ritkább erdővel voltak borítva. Végül pedig egészen elfogyott róluk fa. Eleinte azt hittem, hogy a steppe vidék sajátsága miatt van ez így. De mikor láttam, hogy egypár domboldalon, sőt néhány távolabbi hegy magasabb lejtőjén pompás kis erdőcskék húzzák meg magukat, meggyőződtem, hogy itt tulajdonképpen erdőpusztításról van szó. A khinai ősidőktől fogva hires erdőpusztító. Neki minden darab földterület, amelyet fölszánthat, drága s arról elpusztít mindent, ami a földmivelésnek gátja lehet. Az orosz is nagyon pusztítja a fát. Hajóit, vasútjainak nagy részét fával fűti s végig egész Szibérián az orosz telepek mentén messze megirtotta lakóhelye környékét a fától. Nem jobb náluknál a mongol sem. Mint baromtenyésztő nomádnak legfontosabb neki a legelő. Már pedig a nagy erdő lombsátora alatt nem terem meg a legelésre alkalmas fű. Ezért aztán elpusztítják az erdőt. Fölgyújtják, s néha vármegye nagyságú területek pusztulnak el pár nap alatt. A kora reggeli órákban a hajó tülkölése verte ki szememből az álmot. Nem valami kényelmes ágyaink voltak, inkább keskeny padnak mondhatnók azt a vékony matraccal lefödött deszkaalkotmányt, ami az ágyat helyettesíti. És mégis, a most következő egy hónapnyi idő alatt sokszor visszakívántam ezt a kényelmetlen fekvőhelyet, hiszen egynéhány esetet kivéve, még fedél alá sem kerültünk a hűvös mongóliai éjszakákban. Harmadnap célhoz értünk. Már egynéhány tucatnyi kétkerekű mongol szekér állott a parton egy csomó mongollal. Megkezdődött a kirakodás. Túlnyomó részben apró zsákokba rakott orosz liszt volt az árú, melyet a



23
lámapapok és a velük dolgozó khinai kereskedők uzsoraáron cserélnek el a mongolokkal, lovakért, szarvasmarhákért vagy juhokért. A kolostor maga jó órajárásnyira volt a folyótól egy fátlan hegyoldal lankás területén. Néhány láma is volt a parton állók között, ezek közül az egyik, úgylátszik valami parancsnokféle, intézte a kocsikra való rakodást. Hozzá fordultam, felmutatva neki az Irkuckból hozott ajánlólevelemet. A láma nagy előzékenységgel üdvözölt s rövid idő múlva egy khinai mintájú, fedett, kétkerekű talyigán indultunk meg a zárda felé. Az útnak alig nevezhető csapásokon agyonrázott a rugónélküli alkalmatosság s mire késő délután a kolostorhoz érkeztünk, úgy éreztem magamat, mintha jól megbotoztak volna. A kolostorban egy eléggé tiszta szobában szállásoltak el. Úgy látszik, orosz vendégeknek volt ez a helyiség berendezve. Az egyik sarokban durva deszkapadocskán mosdótál állott, felette az orosz víztartó edénnyel, melynek kúpban végződő alján kilógott a fenekét elzáró dugó szege. Kicsiny podgyászom egy szolgaláma cipelte utánam, aki aztán egy mongolos bőrvederben vizet hozott s betöltötte az orosz mosdóedénybe. Neki vetkőztem s orosz módra a mosdótál fölé hajolva, kezemmel felnyomtam a szeget s az így gyönge sugárban kijövő vízzel igyekeztem lemosni magamról az utazás porát. Nemsokára oroszmódra főzött teát hozott az előbbi láma néhány, boltból vásárolt európai kétszersülttel. Lecsillapítva szomjúságomat s a magammal hozott orosz kolbászból is elfogyasztva pár szeletet, fáradtan hevertem végig a szoba vékony gyékénnyel borított fekvőpadján. Még tagjaimban ült a vasút és hajó sok napos ringatása. Rövidesen elnyomott az álom, amelyből a templomi



24
gong szava riasztott föl. Úgylátszik kívülről megfigyelhették felébredésemet, mert alig nyújtóztam ki magamat, két fiatalabb pap jött szobámba. Egyikük egészen jól beszélt oroszul. Hosszú üdvözlések után elmondották, hogy a kolostor főpapja örömmel üdvözöl hajlékában, s mivel alvásom miatt az Istentisztelet előtt nem jöhetett szobámba, arra kér, hogy én látogatnám meg s aztán vegyek részt istentiszteletükön. Követtem a két papot, akik elvezettek főnökükhöz. Negyven év körüli, kissé őszbevegyült, tagbaszakadt, intelligens arcú ember fogadott, aki európai módra barátságos kézszorítással orosz nyelven üdvözölt. Átadtam neki ajánlóleveleimet, közöttük a Szuchanov bácsiét is, kérve, ,hogy olvassa el azokat. Úgy láttam, hogy csupa udvariasságból nézegeti az írásokat. Egyszerre azonban láthatólag fölkelt érdeklődéssel fordított vissza az első oldalra s míg lassan végigolvasta, többször és figyelmesen nézett végig rajtam. Végre összehajtotta a levelet s kissé elgondolkozva hallgatott. Egyszerre aztán azzal fordult hozzám, hogy: hát ön magyar, s meg akarja látni a mi régiségeinket, amelyet az oroszok már többször megnéztek és egy pár kocsiravalót el is lopkodtak belőle. Azt írja Szuchanov, hogy ön el fogja mondani mit akar. Arra is kér, hogy útjára kísérőről és lovakról gondoskodjam. Aztán megemlíti, hogy a magyarok innen, a mi földünkről szakadtak Európába s hogy a nagy khán az önök országát is meghódította. Kérem hát, beszéljen. Amennyire lehetett, igyekeztem nyíltan és becsületesen elmondani mindent. Leírtam neki turáni fajtánk szétszakadását, vándorlását, mai hazánkba való kerülésünket, harcainkat az ellenséges európai népekkel s az



25
ellenségünkké tett testvér törökséggel. Aztán beszéltem neki arról a szomorú korról, amely reánk szakadt attól az időtől fogva, hogy ellenséget, idegen vérű uralkodókat vettünk nyakunkra, akik barát helyett nagyobb ellenségeink lettek régi ellenfeleinknél. Elmondottam, hogy az utolsó századok szomorú idejében elsikkasztottak a világ elől s még nemzeti önállóságunk tudata is teljesen elhomályosult a népek előtt. Elmeséltem, hogy az az ellenséges nép, amelynek közepében, mint egy kicsiny sziget, dacoltunk és dacolunk a megsemmisítéssel, eltagad tőlünk minden tudást, tehetséget és kultúrát. Aztán beszéltem neki a régi és magas turáni kultúráról, amely tudásával, felfedezéseivel emberré segítette az addigi állatembert. Kultúráról, amely megadta azoknak a nagy technikai fejlődéseknek a létalapjait, amelyekre Európa felvergődött. Beszéltem arról is, hogy a nyugati népek a nagy technikai tudás mellett etikailag milyen mélyen mögötte maradtak a szegény elnyomott s túlnyomó részben rabigába hajtott turáni népeknek. Itt aztán óvatosan rátértem, hogy nekünk kötelességünk megmutatni ennek az idegen világnak, hogy mik voltunk. Ennek a megmutatásnak a kézzelfogható bizonyítékai itt vannak a közös őshaza omladékaiban s hogy ezekből kellene valami olyant elvinni hozzánk, a legnyugatabbra lakó turáni testvérhez, amelyet az egész nyugati művelt világnak nevezett emberiség megláthatna, megismerhetne s előtte csodáló és megbecsülő tisztelettel hajtaná meg fejét, múltunk csodálatos nagysága előtt. Egész elbeszélésem alatt egyetlen szót sem szólt, csak föllángoló szemei árulták el, hogy szavaim nem tévesztették el hatásukat. Kívülről újra gongütések hangzottak. Mennünk



26
kellett. A főtemplom hatalmas termébe vezettek 3 egy oszlop mellé európai székre ültettek. Bevonultak a lámák. A főbbek félköralakban ülték körül az oltáron levő Buddha szobrot. Mindenik láma előtt kicsinyke asztal állt, rajta imádságos könyvvel. Ε sor mögött a többi láma telepedett a földre, maga eleibe téve imádkozó könyvét. Az oltártól számított jobb oldalon énekeslámák sora ült, baloldalon pedig a zenészek foglaltak helyet. Egyszerre megszólaltak a papok hosszú kürtjei, megperdültek és megdördültek az apróbb-nagyobb dobok, csörgőitek és csillingeltek a csöngettyűk és csengők, majd hangos dalolásba fogtak az éneklő lámák. A főpap díszes kísérettel ismételt lebomlással vonult az oltárhoz. Itt többször leborulva és fölegyenesedve, éneklő hangon, hosszú imát mondott, melybe a lámák gyakran beleénekeltek. A szobor mellé felállított füstölgő pálcákat és néhány előttem ismeretlen tárgyat a segédkező papok párszor az oltár egyik oldaláról a másikra helyeztek. Jó félóráig tartott az egész szertartás s minden túlzás nélkül mondhatom, hogy sokban emlékeztetett egy fényesen celebrált misére. A szertartás végét a hangszerek és az énekesek oly hangos kórussal zárták be, amelynek khaosza az én füleimnek egyáltalában nem volt kellemes.
Szertartás után a lámafőpap a templomfeljáró oszlopcsarnokához ült s engem is maga mellé hívott. Ezalatt az udvaron a fiatal lámák jelmezes és álarcos tömege jelent meg. Az öregebb lámák s a környékből megjelent néhány mongol az udvart körülvevő templom és más épületek lépcsőjén telepedtek meg. A most kezdődött miszteriumszerű templomi játéknak nem



27
értettem meg a szövegét. Így csak találgatásra építhetem azt a magyarázatot, amit az alábbiakban adok. Egy csomó álarc nélküli fiatal láma vonult fel a templom főbejárata elé, ahol egy öregebb lámaféléhez intéztek egyre hangosabbá váló beszédet. Tömegük egyre nőtt s nekem úgy tetszett, mintha panaszkodnának vagy panaszt emelnének valami ellen, amit az öreg láma nem akar elhinni. Erre a felgyűltek egyik része tovább folytatta panaszát, a nagyobb rész azonban az udvar hátuljára vonult, az ottlevő többi kis paphoz csatlakozva, akik bele-bele kiáltottak a panaszkodók beszédébe. Egyszerre egy szörnyetegnek öltözött, a buddhista templomok bejárójánál lévő ördög szobrokhoz nagyon hasonló alak ugrott elé, aki az álarcnélküli lámák között elkezdett ide-oda futkosni, egyet-egyet megragadott közülök s megforgatta maga körül. Én ezt az alakot az ördögnek, az álarc nélküli papokat pedig embereknek néztem. Amíg közöttük futkosott, az öreg pap előtt állók panaszkodó hangja egyre hangosabb lett. Most minden oldalról négy-öt az előbbihez hasonló ördög ugrott az álarcnélküliek tömegébe s elkezdte azokat magával hurcolni. Az emberek ajkán még nagyobb lett a panasz s az eddig fölényesen viselkedő öreg most már élénk taglejtésekkel kezdett valamit kiabálni. Erre az udvar sarkaiból mindenféle állati álarccal fedett alakok rohantak elő s az emberekkel karöltve igyekeztek az ördögöket egy tömegbe szorítani. Most a zenés és énekes papok muzsikája és éneke következett, amire a fiatal papok, az álarcosok és az ördögök külön-külön csoportba verődve, gyönyörűleg összetanult és nagy ügyességre valló táncba fogtak. Az álarcnélküliek kezdették. Úgy látszott, mintha gondtalanul mulatóználak.



28
Hirtelen a zene gyorsabb és hangosabb ütemekbe kezdett, mire az ördögök csoportja vonult föl olyan tánccal, amely határozottan azt jelképezte, hogy megakarják támadni az embereket. Már-már diadalmaskodnak az emberek fölött, amikor a zene még hangosabb és vadabb hangjai mellett berohannak az állatálarcosok s az emberek mellé állva nehéz és komikus mozdulatokkal telt táncot járnak, s a megrökönyödött ördögöket az emberekkel kezetfogva elkergetik. Ezzel vége is volt a templomi játéknak. Azt hiszem, hogy az egész azt a lámaista felfogást jelképezte, hogy a gyönge embert az erősebb és hatalmasabb rossz szellemek tönkre akarják tenni, de az állatok, akikben a már elhalt emberek megjavult szellemei élnek, az emberek segítségére sietnek s egyesült erővel elűzik a gonoszt. Úgy az istentisztelet, mint a templomi játék új volt előttem s tagadhatatlanul mély hatással voltak reám. Mégis az az érzésem maradt felül, hogy ez a lágy, állatokat is segélyül hivó misztérium nem fakad annak a harcos népnek a véréből, amely valaha egy világot hajtott járma alá. Ellenkezőleg, úgy éreztem, hogy ez a puha lámavallás lehetett egyik főoka annak, hogy ez a nép elvesztve harci erényeit, puhává alakult. Mire mindez véget ért, ránk köszöntött az alkonyat. A főpap s valami harminc láma társaságában ültünk vacsorához. Orosz és khinaival kevert mongol lakoma volt biz' ez, amelynek fénypontját egy rizses birkaîeves s egészben nyársonsütött birkahús képezte. A vacsoránál szintén orosz vutkit, khinai rizspálinkát és mongol kumiszt szolgáltak föl. A két elsőt már régtől fogva ösmertem s mint szesznemissza, nem is szerettem. A kumisz, melyet igazi mivoltjában most



29
kóstoltam meg először, valamivel jobban ízlett. Csípős savanyúsága az erjedő must és az aludttej savójának keverékére emlékeztetett, ami az első időben nagyon különös volt, hamarosan megszoktam s a későbbi napok gyötrelmes szomjúsága idején visszakívántam. Az étkezés alatt a főpap, amint csekélyke mongol tudásommal s a hozzám intézett kérdésekből kivehettem, sokat beszélt rólam. Szavai nyomán a barátságos érdeklődés központjává lettem. A khinai gyertyák és faszilánkokból készített fáklyák fényénél mentünk keresztül a késő esti órákban az udvaron s tértünk éjszakai pihenőre. Másnap kora reggel meglátogatott cellámban a főpap. Közölte velem, hogy utazásomra az a fiaíai lámapap fog elkísérni, aki tegnap nálam volt s feltűnt nekem nagyszerű orosz beszédével. Ezenkívül utam egyes darabjain a szükséghez képest kaphatok más kísérőt is, valamint lovakat, amelyekkel gyorsabban és kisebb fáradsággal érhetek célomhoz. Reggeli templomozás után egy kiadós tízóraival keltem útra az oroszul tudó láma s egy lámaszolga kíséretében, négy lóval, amelyek egyike főleg konzervekből álló kis podgyászomat hozta.



III. ÉG A PUSZTA.
A mongol lovak akkorák, mint a mi székely lovaink, de valamivel izmosabbak s majdnem kivétel nélkül kosorrúak. Egy piszkosszürke csődört adtak nekem, amely azonban, dacára hogy olyan erős volt, hogy meg sem érezte az én nyolcvan kilómat, oly szelíd vala, mint egy kezes bárány. Rákapattam a cukorra s a végén a szó szoros értelmében kierőszakolta, a rendesen négyórai időközökben megtartott pihenőkkor a maga porcióját. Nemsokára elhagytuk a Szelenga völgyét s a Tála folyó partját követve, haladtunk dél felé. Útközben számos dombot és apróbb hegyeket vágtunk keresztül. Mind puszta volt s ha a folyó partjától eltávoztunk, óraszámra nem láttunk még bokrot sem. A tavalyi avar alatt a nedvdúsabb helyeken már mindenütt elétört az idei fű s pányvára eresztett lovaink mindenütt pompás, legelőt találtak. Néhány helyen sívó homokon haladtunk keresztül. Apró lovaink nehezen dagasztottak ilyen helyen a csülökig érő homokban. Látszott rajtuk, hogy nincsen Ínyükre s ha a homokos terület végén újra gyepes pusztára jutottunk, rendesen hangos nyerítéssel vágták föl a farkukat s biztatás nélkül vágtatásba csaptak át. Gyorsan haladtunk. Ezek az apró állatok négy-öt



31
órai ügetés és vágtatás mellett, másfél vagy kétóra megszakítás után ismét a régi erőben folytatják útjukat. Csak a déli órákban, amikor a kora tavaszi idő dacára már itthoni nyári melegek voltak, tartottunk hosszabb pihenőt, ezenkívül éjjel, ha nem volt holdvilág. Hát bizony az éjszakák nagyon hidegek voltak. Lovas utunk három első éjjelén az útközben talált mongol jurtákban aludtunk. De a negyedik éjjelre nem találtuk meg a keresett három jurtányi falut s így kénytelenek valánk kipányvázott lovaink közelében, vastag pokrócainkba burkolódzva, a földön feküdve tölteni az éjszakát. Éjjel fölveri a nagy hideg s ahogy bajuszomhoz nyúltam, vastag dér volt reáfagyva. Megnéztem kis zsebhőmérőmet. Az előző napi déli 28 fokos melegre mínusz hat fokot mutatott az ördöngös kis jószág. Én azonban megesküdtem volna reá, hogy legalább tizenöt fokos hideg van. Cukros lovam úgylátszik jóllakott, mert közelembe jőve, végighevert a földön. Közelebb húzódtam hozzá s az okos állat fejét mellemre fektetve aludt el. Egy kicsit nehéz volt, de eltűrtem, mert jó meleg volt s nagyon megszerettem az okos állatot. Negyednap reggel a Tála folyó mellől felkapaszkodtunk a vízválasztó dombsorra, amely ezt az Orhontól választja el. Alig négyszáz méter magas ez a fátlan dombvidék, melynek teteje egy szélesen elterülő hullámos fensík. Egyre szertébb terjedő ugrásnyi szélességű vizű patak mellé ereszkedtünk le, melynek partjait süppedékes, posványos karéj övezi s itt-ott egy-két nyárfa tesz barátságosabbá. A buja legelőre kicsapjuk lovainkat s csak a késő délutáni órákban távozunk el a patak partjától, amelynek környékén a legyek és a szúnyogok már csipkedni kezdettek. A dombos tájék



32
egyik kapaszkodójánál észrevettem, hogy nyerges lovamról a fényképező lemezeimet tartó kis bőrtáskám hiányzik. A kíséretünkben levő szolgapap visszament, hogy megkeresse. Mi meg leszállottunk a nyeregről s az összegyűjtött embernyi magas avarból tüzet gyújva, teafőzéshez láttunk. Jó este volt már, mire visszaérkezett az elveszett táskával. Az elhagyott patakon való átkelésünkkor potyogtattuk el. Balsejtelemmel nyitottam ki s tehetetlen kétségbeeséssel láttam, hogy az egész fílmkészletem elázott. A teherhordó mongol nyereg fája, amelyhez oda volt szíjazva, elkoptatta a csatt levarrását, s így történt az elveszés. Rám nézve kimondhatatlan veszteség volt ez, hiszen ezer kilométeres körzetben nem volt olyan helység, ahonnan pótolhattam volna. Megkíséreltem megszárításukat. De a forró napra kitett orsók egyetlen masszává tapadtak össze, amelyeket még széthúzni sem lehetett. Így csak az írónom maradt meg, amellyel néhány futólagos vázlatot készíthettem magamnak mongóliai utamról. Másnap reggel egy magasabb dombról a déli határon nagy füstfelhőt láttam. Kísérőim elmondották, hogy az őstermékenységű talajon embermagasságra megnövő füvet kénytelenek tavasszal felgyújtani, mert a régi avartól nem tudna a fű újra sarjadzani. A forró nap sugaraitól eltikkadva tartottunk déltájban pihenőt. Vezetőm végighevert a földön s pár pillanat múlva elaludt. Küzdöttem egy ideig a szememre lopódzó álommal, de nem bírtam vele, én is elaludtam. Fojtó füstszagra s lovaink szűkölő nyerítésére ébredtünk fel. Körülöttünk égett a mező. A szegény állatok horkolva, ágaskodva tépdesték pányvakötelüket. Villámgyorsan ugrottunk nyeregbe. Állatainkat nem



33
kellett biztatni, a veszélyokozta rémület kétségbeesett szilajságával vágtattak északnak. Széttekintettem nyergemből. A nyugatias széltől hajtva versenyt száguldott velünk a rettenetes tűztenger, mely jobbról-balról még élénkbe is került. A podgyászunkat vivő negyedik vezetékló eltépte vezetékszíjját s megelőzve minket, vadul elrohant. Mongol vezetőm, mintha üldözné, követte a szabaddá lett mént s rám kiáltott, hogy jól tartsam magam a nyeregben, különben veszve vagyok. A szolgapapot nem láttam sehol. Rettenetes percek következtek. A két oldalunkon nyargaló tűzhullám egyre jobban közeledett egymáshoz, az előtte szálló füst elfojtotta lélegzetünket s a rettenetes forróságú levegőben patakként csurgott rólunk is, lovainkról is a veríték. És e halálrohanásban az egyre szűkülő életmentő útdarabon társaink akadnak. A cickányok, egerek és mormoták százai épp oly kétségbeesve rohantak, mint mi. Közvetlen mellettünk száguld néhány pusztai róka, közöttük egy csomó apró nyúl, vezetőm oldalán lohol két tajtékzószájú, nyüszögő farkas, felettünk pedig a megriadt madárvilág százainak hangzik vészes visítása. Mongol vezetőm sokkal könnyebb, mint én. Majd tíz méterrel járt előttem, mégis egyre űzi lovát, véresre tépve annak szügyét szegsarkantyújával. Pedig a szegény párák úgyis rohannak minden erejükkel. Előre csúszom nyergemben, hogy könnyebbé tegyem lovam terhét. A tűzfolyam már közvetlen mellettünk sistereg, a füst, a meleg egyre elviselhetetlenebbé lesz s a szeszélyes szélforgatag arcunkba vágja a tüzes pernyét. Az elől futó mén megtorpan, összecsukódik előtte a láng



34
áradat. Vad elszántsággal nézek magam körül. Érzem, hogy pillanatoktól függ a lét s az életösztön kétségbeesett fellobbanása meghatványozza érzékeim felfogóképességét. Füstön-tüzön keresztül megpillantottam a közelben egy lángtól szabad homokdombot s minden erőm felhasználásával nekiszorítom lovamat a tűznek. Néhány ugrás, néhány másodperc — egy-egy örökkévalóság mindenik — s meg vagyok mentve. Leverem ruhámról az égő parazsat, négy-ötszáz méter kerületű sivár homokon állok, melyet körülnyaldos az égő mező. A menekülő állatok százai lapulnak meg körülöttem, egymás mellett a halálos ellenségek, de nem bántják egymást. A rémület elvette vad ösztöneiket. A szembeoldalon négy teve törtet a tisztásra s nyomukban dübörgésszerű hörgéssel egy leperzseltszőrű királytigris ugrik a körbe. Megrázza magát, négy-ötször meghömpölyög a homokban, aztán elnyúlva a földön megégett talpait kezdi nyalogatni. És az ezerféle állat nem fut el egymástól, hanem halálos kimerültségében elterül a fövenyen s vérbeborult szemmel, reszketve, ziháló lélegzettel nézi a rémületet, melytől megmenekült. Leugrottam életmentőmről, szegény lovamról s igyekezem lecsillapítani. Száraz, kormos orrlyukait kitörlöm, kulacsomból markomba öntött vízzel megnedvesítem ajkait s az állat fölnyalja az üdítő italt. Lábai megperzselődtek kissé, de nem lett nagyobb baja. Vezetéklovunk is utánunk menekült. Könnyűszerrel megfogtam s a podgy ászunkból előkerült olajjal bedörzsöltem mindkettő leperzselt lábszárát. Egy hosszú órát töltöttünk a lángtenger szigetén. Eleinte a tüzes pernye, a füst és forróság tűrhetetlen



35
volt, de lassankint keletnek vonult a vész s csak a földre roskadt hamu, meg egy-egy vastagabb kóró izzott még csupán. Egy másik óra alatt elhamvadt a zsarátnok s a körülöttem lévő állatok egy része biztos ösztönét követve visszaindult délnek. A tigris egyike volt az első elmenekülőknek. Egész ottléte alatt tisztes távolságban maradt tőlünk, félszemével mindig felénk sandítva. Én is — ismétlőfegyveremmel kezemben respektáltam a nagy urat, de arra, hogy a velem meneküli s vérszomját vesztett állatra rálőjjek, nem volt lelkem. A négy teve odahúzódott hozzánk s a földön heverve, csendes kérődzéssel tölte idejét. Felmentem a dombocska tetejére s körülnéztem eltűnt kísérőm után, majd keresésükre indultam, de nem találtam sehol. Furcsa helyzetbe jutottam, másfélszáz kilométerre az első emberi laktól, vezető nélkül a többezer kilométeres pusztán. Mit tehettem, kantáron fogtam lovaimat s visszaindultam találomra déli pihenőnek felé, mely mellett víz is volt, amitől a szegény állataim kissé fölüdülhettek. Úgy terveztem, hogy ott töltöm az éjszakát. Nehezen tudtam tájékozni magamat, de a hozzánk csatlakozott négy teve gyors léptekkel élénkbe vágott s ez jó eszmét adott. Azokat az ösztön viszi a vízhez. Nyeregbe kapaszkodtam tehát s utánuk eredtem. Már leáldozóban volt a nap, mikor lovam nyugtalan nyerítéssel oldalt rántotta fejét s erővel arra húzott. A távolból két lovasalak tűnt szemembe, akikben nemsokára vezetőimre ismertem. Minket keresett. Engem meg a lovakat. Pusztához szokott szemük nagy távolságból megismert bennünket. Egy mocsaras területre menekültek, mely még biztosabb menedéket nyújtott a



36
mi homokszigetünknél. Röviden a patakocska partján voltunk s már jó alkonyatba eresztettük legelőre lovainkat. A rettenetes izgalmú nap után mi is lecsillapítottuk étlen-szomjunkat s szűreinkbe burkolózva pihenőre hajtottuk fejünket.



IV. KÜI-TEGIN SÍRKÖVE. KARAKÓRUM.
A következő nap az én mongol papom, aki eddigi utunkon mindig közvetlen mellettem lovagolt s beszélgetésünkben a mongolság jelenjéről és múltjáról igen sok megbecsülhetetlen adatot közölt velem, mindegyre elment mellőlem s kutató szemmel nézett szerteszéjjel. Egyszerre hangos kiáltással hivott maga felé. Mire odaértem, leugrott lováról, amit én is megcselekedtem. A kis domb déli oldalán, négyszögalakban négy darab másfélméternyi hosszú s jó térdmagasságú ködarab állott. Szoba nagyságú területet zártak körül, amelynek közepén apró kövekből rakott félember magasságú hosszúkás kőhalom állott. Bár először láttam ilyent, azonnal fölismertem régi olvasmányaimból, hogy egy ősi temetőhelyén állok s a kővel kerített halom alatt ki tudja milyen régi, nagyobb ember alussza örök álmait. Mert a Mongoliában előforduló síroknak egy tetemes részén nincsen semmiféle felirat s így koruk nem határozható meg. Igen valószínű, hogy ezek még abból az ősrégi időkből valók, amikor a turáni népek vagy ezeknek legalább az a csoportja, amelyik ezeket



37
a sírokat készítette még nem tudott írni. Pedig ez igen régi időben lehetett, hiszen a khinai forrásokból tudjuk, hogy Krisztus Urunk születése előtt több mint egy évezreddel hun őseinknek már volt írásuk. Ezek a sírok tudományosan még nincsenek fölkutatva. Sokon közülök látszik, hogy rabló és kincskereső kezek megbolygatták nyugalmát. Mongol kísérőm azt mondotta, hogy az ilyen sírfeltörések tettesei sohasem mongolok, hanem vagy a pusztán áthúzódó valamely más rabló nép, vagy az örökké pénzéhes és kapzsi khinaiak. A nap folyamán aztán még egy tucatnyi sírt láttunk, amelyek egyrésze eltért az elsőnek látott alakjától. A kisebbek közül egyiknél a négy oldalkő egyike előtt még egy ötödik is állott, amely azonban hegyéve 1 volt a földbe leásva. Egy kiszáradt patak partján, néhány száz méterre egymástól, apró kövekből rakott sírdombot találtam, melynek keskenyebb végéhez olyanszerűleg volt beásva egy kő, mint nálunk állítjuk ma a sírdomb végéhez a sírkövet. A közelében levő nagyobb kőhalomnál nem egy, hanem két nagyobb ilyen sírkő állott. Déltájban bukkantunk rá a legérdekesebb ősi temetőre. Mintegy nyolcvan lépés kerületű köralak volt ez, köröskörül hatvannyolcvan centiméter magas kövekkel kerítve, úgy, hogy a kövek hegyükkel voltak a földbe ásva s egyik kőtől a másikig egy lépésnyi szabad terület volt. A kőkor közepén hat lépés átmérőjű, másfél méter magas kövekből összerakott domb emelkedett, csúcsában egy nagyobb, oszlopszerű kővel. Ez az egész terület tele volt szétszórt kövekkel, amelyek valószínűleg régi, szétrombolt kőhalmokból származtak, hiszen napi járóföldre nem találunk Köves talajt. Egy néhánynak még meg lehetett határozni régi alakját. Rendesen téglaalakú,



39
szobanagyságú területek voltak ezek, hosszában a földre fektetve, félméteres kőtuskókból. Az egyikhez, amely három-négyakkora volt, mint a többiek, déli irányból egy jó lépés szélességű folyosóféle vezetett, mindkét oldalán fejnagyságú kövekkel kirakva. Ennél az őssirnát tartottuk déli pihenőinket, aztán továbblovagoltunk a gyorsan ereszkedő dombok alján. Délután öt óra tájban érkeztünk el az Orkhon melléki hun és ujgur temetőhöz. Legalább két négyszög kilométernyi területen feküsznek itten szerteszéjjel a síremlékek, melyeknek legnagyobb része feliratos, faragott és szépen díszített sírkövekből, jobban mondva ezeknek romjaiból és töredékeiből áll. Legtöbb a khinai fölirat, aztán ujgur, tibeti, sőt perzsa feliratú emlékkövek is vannak. Az emlékköveken kívül megtaláljuk itt az ősi síroknál már látott kőkerítést is. Ezeknek bejárói előtt egy métertől három méterig terjedő magasságú s a székely kapubálványra emlékeztető kőoszlopok állanak vagy feküsznek ledülve. A bekerített terület közepén rendesen összedűlött vagy erősen megcsonkított kőkoporsók állanak. Akkorák ezek, hogy az egyikbe belefeküdve, kényelmesen elnyújtózhattam benne. Élénken emlékeztetnek a római kőkoporsókra, azzal a különbséggel, hogy nem voltak egyetlen darabból faragva, hanem mesterileg egymásba eresztett kövekből összeállítva. Egy néhánynál még látszott az összeeresztés s majdnem mindegyiknél meglátszott az, hogy durva kincskeresők nyitották föl és rabolták ki a koporsókat. Egyetlenegyben sem találtam közülük sem emberi csontoknak, sem halottakkal eltemetni szokott tárgyaknak még a töredékét sem. Mongol papom nem igen engedte, hogy hosszasabban elbámészkodjam, hanem vezetett



40
tovább a dob délkeleti lankása felé, amerre még több és nagyobb kőtömegek látszottak. Rövid keresés után megállott egy csoportozat előtt s melléhez emelt összetett kezével kissé meghajolva a legnagyobb tisztelet hangján mondotta: „A Kül-Tegin sírja.”
Magam is megilletődve állottam meg. Végigviharzott lelkemen a múltak emléke. Úgy tetszett, mintha előttem állana a baráti hűségnek szószegője: Vuvang császár gőgös alakja, amint bűne súlyától összeroppanva hajlik meg hűséges barátja, Kül-Tegin khán előtt. Hosszú percek teltek bele, amíg látni kezdettem a körülöttem lévő emlékek romjait, s még hosszabb percek, amíg szóhoz jutottam. A középen fekvő emlékkőhöz futottam, mely ott feküdt ledűlve talapzatáról a pázsitos földön. Még néhány évvel ezelőtt Radiov professzor úrék expedíciója megdűlt állóhelyzetben találta ezt a követ. Egy ebédlőasztal nagyságú, kemény homokkőből faragott, óriási teknősbéka volt az emlékoszlop alapja. Ennek hátaközepén majdnem három arasz hosszú s arasznyi széles lyuk volt vágva. A teknősbéka háta közel egy méterre volt a föld felett. A kidűlt oszlop hossza tizennégy arasz, szélessége négy és fél arasz, vastagsága egy és egynegyed. Felső végét és tetejét a szokásos, egymásba csavarodó farkú, khinai sárkányok díszítették, melyek között arasznyi széles, s két arasznál hosszabb szabad területen a khánt jelentő khinai hieroglifák állottak. A kőnek ezt az oldalát negyvenkét sorban kis ujjnyi nagyságú khinai jegyek borították el teljesen. Az alsó végével a teknősbéka hátában nyugvó óriási fehérmárvány lap alól fekvő oldalán volt az ujgur fölirás, mely a khinaival teljesen megegyező tartalmú. Csak alája hajolva lehetett a megkopott feliratot meg



41
látni. A betűkön kívül eső sima felületet talán még az orosz expedíció mázolhatta be valami fekete festékkel, hogy könnyebben lefényképezhessék. A festék nyomai ezen az alsó oldalon még ma is jól láthatók voltak. A puszták zordon éghajlatától megrongált emlékkőnek ez a helyzete azt a gondolatot szülte bennem, hogy talán a sors keze okozta, hogy az úgy is nehezebben olvasható ujgur fölirat került alulra, hogy jobban ellenállhasson az idő vasfogának. Alája bújva hosszasan nézegettem a feliratot. Úgy tetszett, mintha világító betűkkel csillogna szemembe a büszke fölirat: Én Kül· Tegin, minden hunok ura, nyugszom e kő alatt, melyet hűbéresem, a legnagyobb ország ura, a khinai császár állított síromra, akit kétszázötvened magammal betűvető mesteremre hallgatva, elfogtam, s hűbéres adófizetőmmé tettem, amely hűbéradót ő fizette is nekem mindhalálemig. . .
Ránk esteledett, s én még az összes emlékromokból nem láttam egyebet ennél a kőnél. Itt töltöttük az éjszakát s csak másnap figyeltem meg, hogy milyen remekmű lehetett valaha ez a sírhely. A sírhelyen kettős ember nagyságú, álló és ülő alakok darabjai vették körül a hatalmas kőkoporsót. Az emberalakok között egy oroszlánnak, egy szarvasnak, s talán egy hatalmas kutya szobrának jól felismerhető töredékei hevertek. A bejárónál lévő két, hatalmas, emberfejű oszlop még ma is állva dacol a megsemmisüléssel. A kőkoporsón és a szobor töredékeken látszik az erőszakos rombolás. Ősi hun szokás volt, hogy a sírszobrok belsejébe lyukakat fúrtak s abba aranyat, ezüstöt, és drágaköveket rejtettek. Ezeket keresték azok a vandál kezek, amelyek még nagyobb rombolást végeztek itt, mint az igazi



42
vandálok Rómában. A bekerített terület délkeleti sarkában hatalmas, áldozó asztalkő volt, azt hiszem, bazaltból, közepén mosdótál nagyságú bemélyedéssel. Ebbe gyújtották áldozatokkor a szent tüzet. Vájjon hány ivadék áldozhatott itt, igaz szívvel a nagy ős emlékének, mikor az új hit papja is, akinek lelkében épp úgy összerombolódott a múltak öntudata, mint itt ezek a kövek, a legnagyobb megilletődéssel és hangtalan tisztelettel lépkedik egyik romdarabtól a másikig. A délutáni órákban a pár kilométerre levő másik romot is fölkerestük. Ennek kövei még talán nagyobbak, minta Kül-Teginé, de a rajtok felfedezhető díszítések és alakok sokkal durvábbak, mint amazé. A monda szerint Bulun mongol khán sírja volt ez, a történelem azonban nem világosít föl, hogy ki volt e mondai név viselője. Az emlékeken talált föliratok részleges megfejtése csak annyit igazolt, hogy az emlékmű valamely igazi mongol uralkodóé. Nehéz szívvel váltam meg ezektől az emlékektől s amint a folyó felé kocogtunk lovainkkal, folytonosan az járt az eszemben, hogy milyen naivan gyermekes gondolat volt az tőlünk odahaza, hogy a Kül-Tegin síremlékét idehozzuk. Hiszen ha az egész sírmezőt elhozhatnék és fölakarnók itthon állítani, arra az egész múzeumkert kellene. Maga az emlékkő a tartó teknősbéka nélkül is, olyan hatalmas márványdarab, aminek elhozására talán egy egész mongol törzset kellene munkába állítani, s különleges szekereken vagy hengereken levinni a folyóig. Ezen aztán, talán egy tavaszi áradáskor, tutajon lehetne elvinni addig, amíg hajózható lesz a folyó. Egy ilyet megcsinálni majdnem lehetetlen, titokban tartani pedig igazán az. A mongolok között



43
él még annyi kegyelet, hogy még erőszakkal is megakadályozzák ezt a kegyeletsértést. Az Orkhonon és Szelengán pedig orosz területre kerülne az elrabolt kő, amelyet aztán az ő kezükből többé soha senki se csikarhatna ki. Ez utóbbi gondolat megvillant már idehaza is a fejünkben s a már említett gyermekes naivsággal arra is gondoltunk, hogy a követ a Tála folyótól a száz-százötven kilométer távolságban lévő Kerulen folyóig kocsival cipeltetik át. Innen elszállítjuk a Dalai-nor tavon keresztül s valamelyik mandsuriai állomáson vonatra adjuk, azután pedig a tengeren küldjük haza. Ez a gondolat még lehetetlenebb volt. Éjjelre ismét néhány mongol sátorhoz érkeztünk, s oit töltöttük ei az éjszakát. Sokáig nem tudtam elaludni. Azon tépelődtem, hogy mit csináljak tovább. Azt beláttam, hogy megbízatásomnak lehetetlenség megfelelnem, így fődolgom elvégezve, toronyirányában négy-öt nap alatt újra visszakerülhettem volna a modern forgalmi eszközök világába. Másfelől az én láma kísérőm egyre bíztatott, hogy ha már eddig jöttem, akkor okvetlenül nézzem meg az innen aüg másfélnapra fekvő Karakórum romjait. Az egész eddigi utamon olyan keveset költöttem, hogy az anyagiak nem okoztak volna gondot, legföljebb az időt sajnáltam. Reggel aztán azzal ébredtem, hogy csak tovább hát, délnek. Még napfelkelte előtt átgázoltunk az Orkhon folyón s a friss gyeppel borított talajon olyan gyorsan haladtunk a romok körüli kétnapi ácsorgás alatt kipihent lovainkon, hogy estére már Karakórum közvetlen közelében üthettük éjjeli tanyánkat. A városról, illetve romjairól itt csak néhány szót szólok, mert könyvem másik helyén szószerint fogom idézni a két hires XIII. századbeli euró



44
pai utazó egykorú leírását. Az Orkhon folyótól jó félórai lovaglásnyira feküsznek a romok, amelyekből csak a legszilárdabb épületek maradványai állanak fenn. Valószínű, hogy ez a rész volt a vár. Négyszögalakú, kővel védett vertfal maradvány veszi körül a toronyés ház-romokat. A fal egy-egy oldala ötszázlépésnyi. Mögötte hatalmas toronynak, több kisebb bástyatoronynak, a khán palotájának, az udvari személyzetnek és a védőőrség lakásainak falmaradványai vannak. A kincskeresők rombolása itt is meglátszik. Össze-vissza van turkálva az egész terület, s a falakon tucatszámra látszanak olyan törések, melyet nem az idő okozott. Szomorú szívvel búcsúztam el innen is, s kísérőmmel való hosszas tanácskozás után úgy határoztuk, hogy visszafelé való utunkat nem az Orkhon mentén, hanem a kétnapi kerülőt jelentő Urgán keresztül tesszük meg. Ez annál előnyösebbnek látszott, mert az egyik sokat használt karavánúton mehettünk utunk nagyobb részén, másfelől pedig, útközben több olyan kolostor feküdt, amelyekben, ha szükség lesz, friss lovakat kaphatunk.



V. URGA.
Karakórumból való eljövetelünk második napján elértük a karavánutat. A lámakolostorban, amely egy édesvizű tó partján feküdt, kényelmes mongolos ágyban pihentük ki magunkat. Lovaink bár nem látszottak fáradtaknak, a lámák véleménye szerint nem voltak már olyan erőben, hogy az Urgáig való gyors utazást rajtuk megkísérelhettük volna. így a kíséretünkben lévő szolgalámával visszahagytuk négy lovunkat s helyettök a lámáktól kaptunk három erős állatot. Sajnáltam szegény Cukros állatkámat s búcsúzás előtt az egész marokra rugó cukorkészletmet megetettem vele. A szolgaláma nem akart jutalmazásul pénzt elfogadni tőlem, s arra kért, hogy ha már igazán akarok neki valami emléket adni, adjam oda hosszúnyelű vadászbicskámat, amely nagyon megnyerte tetszését. Megtettem kérését s látszott rajta, hogy igazán megelégedett. Új lovam egy vasderes s a mongol lovak között óriásinak mondható erős állat volt. Addig amíg az ember nyeregbe nem akart szállni, vagy ha már egyszer a nyeregben volt, elég kezesnek bizonyult, hanem a nyeregbeszállásnál nagyon kellett vigyázni, mert rúgott és harapott. Azt se szerette, ha valamelyik másik ló elejébe akart kerülni. Ilyenkor vad vágtatásba kezdett, s ha



45
utolérte, harapta és rúgta a másikat. Bár sokal boszszaníott, nem haragszom rá, mert képes volt egyfolytában másfél órát is vágtatni, minden hajkurászás nélkül. Lámakísérőm egy soványabb lovon ült, amely elég jól birta az iramot. Harmadik lovunk azonban nem tudott a másik kettővel tartani. Mivel csomagom az útközben való elhasználás és apró ajándékok miatt alig egy hátizsáknyira apadt, másnap egy kisebb kolostornál visszahagytuk a lovat. Ötödik nap sötétedő estére érkeztünk meg UrUrgába, s az idegen városrészben, egy orosz kereskedőhöz tértünk be éjjeli szállásra, akihez Irkutszkból ajánló levelem volt. Mongol kísérőm úgylátszik, nem szívesen maradt ott, s csak akkor nyugodott meg, mikor az orosz kereskedő, akinek két szobája úgy látszik, vendégszobákul szolgált, közölte velünk, hogy ilyen késő órákban Urga utcáin nem tanácsos a járkálás. A jóízű orosz ételek, a barátságos család bár nagyon felvidítottak, talán mégis az esett a legjobban, hogy végre fürdőhöz juthattam. Vacsora előtt leborotváltam borostás szakálamat, s mikor újra a család körébe mentem, alig akartak rámösmerni. A késő esti órákig beszélgettünk. Csak mikor szobámba tértem és végignyújtózkodtam a matrácos ágyon, éreztem meg, hogy fáradt vagyok. Ilyen az ember. Az út izgalmai, s az adott viszonyokhoz való alkalmazkodásban föl sem tűnik előtte a nagy erőfeszítés. Csak mikor újra kényelemhez jut, kezdi észrevenni, s megfontolni, hogy miféle fáradalmakon ment keresztül. Még lefekvés előtt kivettem volt csomagomból a jobbik ruhámat s felakasztottam, hogy reggelre egy kissé kirúgja magát. Hogy milyen mélyen aludhattam, annak legjobb bizonyítéka, hogy amikor fölébredtem, a gyűrött



47
ruha kivasalva lógott a faion. Észre sem vettem, mikor figyelmes házigazdám kivitette és visszahozatta. így kifenve indultam el másnap, hogy meglátogassam a csúnya, pirostéglákból épült új házban lakó orosz konzult s előkészítsem a zárdába való menetelemet. Urga a Tála folyó partján fekszik, a Bogda-Oi hegy aljában és nyúlványaira kapaszkodva. A város nem képez egy összeépült egészet, hanem a folyó mentében s annak két partján széttagolva terül el. Legalól van az orosz telep, túlnyomó részben orosz lakossággal, akiknek háza is olyan, mint a rendes orosz gerendatiázak. Közöttük áll az orosz konzulság is, ahol ajánlólevelem alapján szíves fogadtatásra találtam. Egész orosz világ van itt. Ottlétemkor már tervbe volt véve, hogy orosz templomot is építenek, amely tervhez állítólag már a mongol lámafejedelem beleegyezését is megnyerték. Az itt lakó oroszok nagyobb része kereskedő, de van közöttük több szorgalmas iparos is, aztán egy nagy csomó kétes exisztencia, amely szerencsét próbálni került ide. Fölfelé a völgyön, jó félkilométer távolságra, kezdődik a khinai város, amely már nem olyan faluszerű, mint az előbbi. Igazi khinai város ez, itt a mongol puszták közepén, tele khinai kereskedők fényes üzleteivel és egy hatalmas bazárral. A kereskedőkön kívül khinai iparosok is vannak, akik a mongolság részére szükséges ipari termékeket készítik. Ez a két városrész az, amelyet a külföldiek telepének nevezhetünk, s talán «rre alkalmazható a köztudatba átment Urga név. Ezt a két városrészt a tulajdonképeni mongol várostól földsánc válaszíja el. Ezen túl, jó kilométer távolságra, a folyó két partján és a hegyoldalra kapaszkodva fekszik a mongol város, melynek igazi neve Ta-Kuren. Ez a városrész is kettős tagozódású.



48
A hegy alján hatalmas khinaias templom áll. Körülötte, a fák lombjai között sok apróbb templom, oltár és áldozószék kandikál felénk. Hosszú fahíd vezet ilt keresztül a Tála folyón, a kolostorok városába, amelynek talán legszebb darabja egy hatalmas, vörös lakkal borított pagoda. Számos templom is van itten, rajtuk kívül pedig a kisebb-nagyobb épületek százai, amelyekben a lámák laknak családjaikkal. Mert láma pap van itten bőven és mindenfelé. Mindenki azt erősítette, hogy legalább húszezer a számuk. Nagyobbára szegény szolgapap, aki éppen úgy küzd a megélhetésért, mint más szegény ember. Egy részük iparral, kereskedéssel foglalkozik, a másik elszegődik szolgának, munkásnak. Sok közöttük a fiatal is, akiknek egyrésze a lámavárosban lévő mindenféle és fajú iskolába jár. A lámák között sok a rendkívüli magas műveltségű egyén, hiszen a legtehetségesebbeket felsőbb iskolákba küldik. Megjárják ezek a buddhizmus Rómáját, Lasszát is. Van olyan, aki Japánban, Indiában, Oroszországban, sőt Amerikában is megfordult a felsőbb iskolákban. Egész csomó papot találunk aztán, aki varázsláslással, kuruzslással, jövendőmondással stb. foglalkozik. Vannak orvos lámák is, akik e tudományukat Tibetben sajátítják el. Elég nagy számmal találni közöttük szent életű embereket, akikről azt tartják, hogy régebbi szenteknek újjászületett emberalakjai. A lámaváros egyik érdekesége a nagyszámú mongol jurta. Ezek lakóhelyül szolgálnak. A gazdagabb mongol lámáknak külön nagy házuk van, amelyet szobamagasságú fakerítés vesz körül. A kerítés udvarfelőli oldala lapos tetővel, félszerszerűleg van kiképezve. Ε félszer alatt vannak az isfálók, s a különféle eszközök tartására szolgáló kamrák.



49
A lapos tetőn sétálni lehet. Úgylátszik, hogy ez kedves tartózkodási helye az embereknek. Rendesen tüzelőfát, sok helyen egyéb holmit is, ezen a tetőn tartanak Az udvar északi oldalán, lehetőleg délrenéző ablakokkal és ajtóval áll a ház. Az udvar közepén majdnem mindig oít találjuk a mongol jurtát, amely a téli hónapokban védettebb tanya, mint a rosszul fűthető szellős házak. Lámakísérőm, amíg én az orosz konzulátuson szürcsölgettem a theát, eljárt a papifejedelmi udvarnál. A délutáni órákban együtt mentem vele a kolostorokhoz. Egy öreg főpap fogadott itt, akivel elég hosszú és terhes beszélgetésem volt, mert csak az én lámám tolmácsolásával érintkezhettünk. Nagy szerencsém volt azzal, hogy papommal olyan hosszú ideig jártuk a pusztát s azalatt beleszokott gondolatvilágomba. így igen könnyen tudott a kérdésekre felelni. Elmondottam neki, hogy mint a legnyugaton, Európa szívében lakó furáni fajú nép fiának, milyen boldogság, hogy ezeket az ősrégi dolgokat láthattam. Igyekeztem megkedveltetni azt a gondolatot, Hogy mekkora dicsőség lenne reánk is, fajunkra is, meg a mongolságra is, ha az orkhoni kövekből a Kül-Teginé, aki közös ősünk volt, a hajdani nagy mongol birodalom legnyugatibb határán hirdethetné a világnak ősi dicsőségünket. A főpap, aki igazi mongol volt s egyik nagy törzsnek a khánja, magáévá tette gondolatomat. Az volt az eszméje, hogy a Kültegin nagy kövét s az azt tartó teknősbékát át kellene engedni nekünk azzal a feltétellel, hogy a kőemlék teljesen hű másolatát csináltassuk meg, vésessük reá azt, hogy annak eredetijét elvittük, a turáni föld legnyugatibb pontjára örök emlékezetül, cserében pedig felállí



50
tottuk ezt a hűséges másolatot. Azt is kívánta, hogy a sírkert többi maradványait szintén csináltassuk meg hűséges másolatokban s ezeket idehaza állítassuk fel az igazi Kül-tegin sírkő körül, szintén ellátva azzal a felirattal, hogy eredetijei az ősi temető kertben maradtak. A gondolat tetszett nekem is, de féltem, hogy ilyen óriási költségekkel járó tervhez nem tudjuk már idehaza előteremteni a szükséges anyagi erőt. A törzsfejedelem azt mondotta, hogy az Urgában lévő többi törzs-fejedelemmel tanácskozik a dologról s ha azok is hasonlólag gondolkoznak és határoznak, akkor a nagyfejedelem elé terjesztik döntés végett. Ha aztán az is beleegyezik, ne aggódjam a miau, hogy nem tudjuk, majd haza juttatni a cserében ajánlott emléket. Azzal bocsátott el, hogy másnap délelőtt jöjjünk el újra, addig pedig legyünk a vendégei. Visszamentem orosz vendéglátó gazdámhoz, aki most is kedvesen fogadott s azt az ajánlatot tette, hogy visszafelé ne menjek lóháton, hanem azzal az orosz fuvarossal, aki az új vicekonzult és feleségét hozta két nap előtt Urgába. Így útam kényelmesebb lesz s mivel váltott lovakkal rendelkezik, időben sem veszítek. Anyagilag is jobban járok, hisz a fuvarosnak ez talált pénz lesz, mert jelenleg nincsen senki, aki Szibériába szeretne menni. Ajánlatát elfogadtam s mindjárt foglalót is adíam az orosznak, hiszen az én lámapap kísérőm néhány hétig Urgában akart maradni. így ha a lovaglást erőszakoltam volna, külön kísérőt kellett volna felfogadnom a lovak miatt. Alkonyatkor már a lámaváros legjobb megszálló épületében voltam. Olyan vendéglőféle volt biz ez, melyből pár tucatnyi van itten az idejövő lámák részére.



51
Köztük vannak igazi tömegszállások is, amelyek azonban nem képesek még így sem a zarándoklások alkalmára felgyűlt tömegeket fedél alá juttatni. Ottlétem alkalmával is láttam egy csomó sátrat felütve, a folyótól néhány száz méterre, melyben zarándokok laktak. Az alkonyati Istentiszteleten magam is résztvettem. A nagy templom óriási csarnoka tele volt lámákkal. Alig láttam közöttük itt-ott néhány világi egyént. Az oltár környéke emeltebb volt a templom többi részénél. Az óriási Buddha szobor előtt, magas emelvényen álló trónszékben ült a papi fejedelem, körülötte még öt másik nagy pap. Nyugodt mozdulatlanságban ült helyén, amig a papok a Buddha-szobor előtt végezték hajlongásaikat, melyből a főpapnak is kijutott. Sokszor olvastam, hogy élő istenként imádják a papifejedelmet. Minden erőmmel figyeltem, hogy ilyen imádás történik-e, de nem láttam semmivel nagyobb tiszteletadást, mint amekkorával a kereszténység körülveszi szentegyháza fejét, a római pápát. Erre pedig, azt hiszem, senki rosszakarata nem mondhatja reá, hogy istent megillető imádat volna a neki kijáró hódolat. Az istenitisztelet végeztével a papifejedelem is a Buddha-szobor felé tárta karját, majd a templomban lévők felé fordult s azokra is rövid áldást mondott, azután visszavonult. Az egész szertartás, a félhomályban pislákoló lampionokkal megkapó volt s a miszticizmusra hajlók lelkében alkalmasnak látszott a fantasztikus illúziók felkeltésére. Este egy jövendőmondó pap kereseti fel szállásunkon. Tudta már miben járok s ebben az irányban nem mondott semmit, csak jövőmre nyilatkozott, elég különös szavakkal. Azt mondta, élni fogok addig, amíg lelkem élni hagy. Az ellenség golyója nem fogott rajtam,



52
a víz nem nyelt el, a tűz nem égetett meg s a levegő rémeitől is megmenekültem, de vigyázzak, mert a lélek vasnál, víznél, tűznél erősebb. Ennyi volt a próféciája, amit csontdarabkáiból kiolvasott. Nyugtalan éjszaka után, melyet a késő éjjelig tartó imamondások hozzámig ható hangjai mindegyre megzavartak, fáradtan keltem fel, hogy a már megígért választ és a kilátásba helyezett papfejedelmi fogadás mikéntjéről biztosat tudhassak. A kora reggeli templomozás után bevezettek az előző napon megismert törzsfejedelemhez, akinél ott találtam azokat a főembereket, akiket az isteni tisztelet alatt a papi fejedelem körül láttam. Két másik öreg világi ember is volt közöttük, két kisebb törzs khánja, akik nem voltak a papi rend tagjai. Meghajlással köszöntöttem őket. Szállásomról s útamról intéztek hozzám néhány kérdést, aztán egy ivrcapap jelentésére mindnyájan felkerekedtünk s alapos kövekkel kirakott fedett folyosón keresztül egy kisebb templomnak látszó épülethez mentünk. Úgylátszik ez volt a papfejedelem fogadó helyisége. A fából készüli, khinaias oszlopokon nyugvó s faragásokkal díszített mennyezet a khinai és tibeti stílus erős vegyülését mutatta. A terem szélesebbik oldala közepén, arccal délnek fordulva, ült a papfejedelem, akit mindannyian mély meghajlással üdvözöltünk. Hosszan nézett reám, álhatónak látszó tekintettel. Kihívás nélkül viseltem el tekintetét s közben úgy tetszett, mintha szemei gyuladtak lennének, ami Mongoliában mindennapos jelenség a por és mosdatlanság miatt. Oldalán egy fiatal lámapap állott s a nagy khán intésére egy írott könyvből olvasott fel valamit a jelenlevőknek, Azután mindenikhez rövidebb-hosszabb kérdést intézett. Végre hozzám for



53
dúlva, legnagyobb csodálkozásomra orosz nyelven szólított meg. „Hallottam, hogy Buddha kegyelmes volt hozzád s megsegített bajaidban. Jelentették, hogy mit akarsz és miért akarod. Tiszta szándékod megbékéltette az ősök szellemét akik nyugalmuk megbolygatása tervéért ellened támadtak. Legyen ez intelem számodra a jövendőben s ne akard megzavarni a múltak árnyékait. Engedd lelkedre szállni a békét, mely minden viharon keresztül úgyis úr lesz a világon.” Ezzel el is volt intézve az én dolgom. A csalódás meglepetésével panaszolva szóltam pár szót, hogy milyen szép lett volna, ha gondolatunk nagyszerűsége megnyerve lelkét, beleegyezik terveinkbe. Összerántotta szemét, mely fölvillant s gyorsan odaszólt hozzám: „Ne békétlenkedjél! Minden ott van és úgy van jól, ahogy Buddha rendelte.” Majd mintha megsajnált volna, szelídebb szóval emelte fölém karját s így szólt: „Távozzál megbékélt lélekkel s legyél boldog.” Aztán gyorsan fölemelkedett s mig kísérő papja fehér selyempalástot borított vállaira, a trónszéke mellett eddig észre sem vett ajtón eltávozott. Az ott lévő lámák imádkozásba kezdettek, lámakísérőm csak annyit súgott felém, hogy most a fejedelem is imádkozik, aztán ő is elővette olvasóját s imába fogott. Majdnem félóráig tartó várakozás után felnyílt az előbbi ajtó s egy lámapap beszólt valamit. A fejedelem imája véget ért, mondotta kísérőm. Erre mindenki újra beszédbe fogott s engem elvezettek a kolostorváros múzeumnak beillő kincstárába és könyvtárába, hol délig mutogatták a műkincsek remekeit s az ereklyék és emlékek százait. Ekkorra már egész sereg tudós láma vett körül, akiknek



54
társaságában, bár a tolmács segítségével társalogtunk, képet kaptam arról a felbecsülhetetlen kincsről, ami itt össze van halmozva. Most is egy egész sereg ifjabbvénebb láma szorgoskodott régi iratok másolásával és fordításával. A mongolságnak és mongol földnek minden emléke együtt van itten, kincsek, amelyekről fogalmunk sincsen, történeti okmányok, amelyek ha közkinccsé lehetnek, egy új világot vetnek a történelemre, vagy talán újra kell írni annak egy egész részletét. Mondották, hogy a tibeti kolostorok iratai majdnem mind megvannak itt másolatban, vagy mongol fordításban. Voltak közülök olyanok, akik biztattak, hogy maradjak ott, tanuljam meg a mongol nyelvet és kutassam át a levéltárat fajunk és nemzetem szempontjából. Mit tehettem én itt, szegény koldus, aki pár száz rubellel a zsebében szoktam nekivágni a távol keletnek. Azt nem mondhattam, hogy tartsanak ott, lássanak el, hozassák el családomat, hiszen azok odahaza nélkülem meg sem élhetnének. Nem mondhattam el, hogy otthon a magamfajta rajongókat, akik magyar lélekkel és magyar szemmel akarják kezelni múltunk emlékeit, kipellengérezik s csak azok boldogulnak, akik a „nagy és mívelt nyugatra” esküsznek. És eszembe jutott ekkor a vladivosztoki keleti akadémia három szobácskája, melyek tele voltak egy mandsuriai kolostorból elhozott kéziratokkal egészen a tetőzetig egymásra dobálva. Még az sem volt, aki rendbeszedte volna őket s mikor a matrózlázadás felperzselte a várost, odaégett az egész kincs, soha nem pótolható károkat okozva a tudománynak. És végignyilamlott a lelkemen a fájdalom, hogy miért nem vagyok gazdag, mint a Zichyek, Széchenyiek, akik meg



55
hozták magyarságunkért a nagy áldozatot s miért nincsenek gazdagjaink közül olyanok, akik példájukat követve, egy külön generációt nevelnének kimondottan arra, hogy ezeket a kincsesbányákat kiaknázhassák. Lemondással hivatkoztam arra, hogy más a parancsolatom s mennem kell, engedelmeskedni kötelességemnek. Olyan szomorú lettem, hogy mikor kora hajnalban orosz szekeresem szállásom elé hajtott, mintha nagy beleg lettem volna, hevertem belé a kocsi fenekére terített puha szénába, hogy öt napi rázódás után visszaérkezzek a Szelenga rég elhagyott vizéhez s rozoga hajójához.



VI.
EGYKORÚ FELJEGYZÉSEK A MONGOLOKRÓL.
Rövid mongóliai utamat még rövidebbre fogva mondottam el. Ki lehetett volna színezni az egyes napok apró eseményeit, hogy „jobban olvasható” lehessen ez a kötetem, de nekem az a célom, hogy rokonainkat, fajtánkat megismertessem kedves olvasóimmal. Ha én elmondok sok mindent, megtörténhetik az, hogy túlzásnak mondják szavaimat, éppen itt, mikor a világ legnagyobb nemzetéről beszélek, mely nemcsak a legnagyobb birodalommal rendelkezett a földön minden más birodalomnál, hanem azt a birodalomóriást oly mesteri közigazgatással rendezte és tartotta össze, amilyenre szintén nincsen példa a történelemben. Én hiszem, hogy jönni fog egy szerencsésebb kor, amikor majd akad államférfi, vagy mecénás, aki elküldi a magyar tudósokat oda a fonáshoz, hogy merítsenek annak kifogyhatatlan kincseiből. Csak aztán magyart küldjenek oda olyant, aki igazán nemzete részére mereget a forrásokból s nem hajtja idegen vagy idegenimádó vére arra, hogy ellenünk szerezzen össze ellen nem őrizhető anyagot. Hosszas fontolgatás után arra határoztam magamat, hogy saját tapasztalataim vázolása előtt idehozom olvasóim elé a XIII. század közepéről való európai



57
szemtanúkat, hadd mondják el ők, milyen is volt, hogy is volt ez a nagy nemzet több mint félezer esztendővel ezelőtt. A keresztes háborúk újra kelet felé irányították Európa figyelmét s a nemsokkal utána következő mongol hódítás a térítők és kereskedők legvakmerőbbjeit csalták keletre, hogy lelkeket, vagy kincset hódítsanak. Ezek közül az elsők kiváló papok és egy kereskedőcsalád voltak. Az általok kitaposott úton aztán egész népvándorlás indult meg a mongol-khinai uralkodókhoz és országaikba. Számos leírás és jelentés maradt fenn ezektől az utazóktól. A legelsők és legkiválóbbak egyike ezek közül talán Rubriquis francia szerzetes, aki mint Szent Lajos francia király követe járta meg a távoli keletet. Az útjáról megírt jelentése napjainkig fennmaradt. Leírása, bár meglátszik rajta a középkori pap, mégis olyan részletes és olyan meglátásokkal tele, ami elárulja, hogy erős akarata mellett nagytudású, széles látkörű ember volt. Igazságérzete nem engedte meg, hogy a sokszor ördögként festett népeknek a jó tulajdonságait is meg ne említse. Nem egyszer történik meg vele, hogy egyikmásik tulajdonságukat követendő példaképpen állítja az európaiak elé. A papi úttörők után a kereskedők közül elsők a Polo testvérek Velencéből. A nagy Kublai Khán szívesen fogadta a két ügyes és tehetséges kereskedőt. Bizalmával ajándékozta meg őket s még követekül is felhasználta. Az utazás kitűnő anyagi eredményei arra bírták a két testvért, hogy másodszor is nekivágjanak az útnak. Ez alkalommal vitték magukkal az ifjabbik testvér 17 éves fiát, Markot, aki 26 évet töltött Ázsia különböző részeiben. Hazatérése után a génuaiak fog



58
ságába került s itt diktálja le híres utazását, amelyet sokáig nem tartottak valóságnak, hanem a képzetet alkotásának. Könyve máig fennmaradt s nyugodt lélekkel állíthatjuk, hogy Ázsia megismerésére nézve többet jelenteti Marko Polo könyve, mint a csak napjainkban élt Sztanlei utazása Afrika megismerésére. Ε két iró munkáiból idézem az alábbi sorokat, megtoldva azokat Plan, Carpinnak a pápa követének néhány olyan részletével, amire e kettő figyelme nem terjedt ki, vagy amit ezek nem láttak és tapasztaltak. Leírásaikban a mongolt mindig tatároknak nevezik. Én mongolt írtam helyette. Ám beszéljen az eredeti szöveg: „... A mongoloknak nincsenek állandó lakhelyeik. Minden családfő ismeri legelőinek határát, s tudja, hol kell az egyes évszakok szerint megtelepedni. Tél közeledtével melegebb tájékokra, nyáron pedig észak felé, hidegebb vidékekre vándorolnak. A házak, amelyekben laknak és alusznak, kereken keresztbe rakott fákra vannak építve, s fent egy kéményhez hasonló nyílásban végződnek. A tető nemezből készül, melyet fehérre meszelnek, néha a tetőt feketére is mázolják. Mindkét esetben festésekkel díszítik. A kijárat elé tarka nemeztakarót akasztanak, amelybe növények, madarak vagy négylábú állatok alakjait szövik bele. Házaik közül némelyik harminc láb hosszú. Egy alkalommal huszonkét ökröt láttam, párosával egy ilyen ház elé fogva. A kerekek közötti tengely olyan volt, mint egy hajóárbóc. Az ajtónál egy ember állott, aki az ökröket ostorral hajtotta. Kisebb házaik négyszögletes léc és deszkadarabokból vannak összerakva, éppen olyan kúpalakú nemezfödelekkel, mint a nagyok. A ház egyik szögletére kis ajtót vagy ablakot csinálnak. A kis



59
házak nemeztetőit is kifestik, s azután faggyúval vagy kecsketejjel bekenik a célból, hogy az esővíz át ne hatoljon rajtuk. Ezekben a kis házakban, melyeket rendesen tevékkel vonszoltatnak, helyezik el összes házi eszközeiket, kincseiket és vagyonukat. A ház két oldalán, mintegy fél kődobásnyira, állítják fel a kis házaikat, úgyhogy lakóházaik, a szekerek és a kis házak képezte kettős fal között állanak. Asszonyaik készítik a házak anyagát s ők is állítják fel a sátrakat. Vannak gazdag mongolok, akiknek száz vagy kétszáz kerekes házul; is van. Batu nagy khánnak tizenhat felesége van, s mindegyik egy nagy és több kisebb ház fölött rendelkezik. Utóbbiakban, mint valami elkülönített pavillonokban, leányaik és szolgálóik laknak. Ha azután evvel a sok nagy és kis házzal valahol megállapodnak, helyet választ Batu első felesége nyugat felől, mellette kelet felé rangsorozat szerint megtelepszik a többi, úgy, hogy a rangfokozatban az utolsó, kelet felé legmesszebb lakik. Annyi aztán egy mongol vezér ilyen megtelepedési helyén a sok mindenféle ház, hogy az egész, habár aránylag kevés is benne az ember, egy nagy helységhez hasonlít. A házakat úgy szállítják tovább, hogy a befogott ökröket egymás farkához kötik s elől a fogatot egy asszony vezeti. Ha az út, amelyen haladnak, nehezen járható, a szekereket külön-külön vonszoltatják. Megtelepedéskor, a házat úgy állítják fel, hogy az ajtó dél felé nézzen, a családfő ágyát mindig az északi oldalra állítják. Az asszonyok és szolgálók lakásai a keleti oldalon, a szolgák házai pedig a nyugati oldalon vannak. Az íjjat és puzdrát sohasem akasztják a keleti, vagyis az asszonyi lakások felé néző oldalra. A családfő ágya felett a falon, nemezből készült kis bábú áll,



60
amelyet az úr fivérének neveznek. Az asszony ágya fölé helyezett nemezbábút pedig az asszony fivérének hívják. Ε két bábu közé valamivel magasabbra egy vékony harmadikat állítanak, amelyet a ház megvédelmezőjének tekintenek. Az ajtó keleti oldalán egy tehéntőggyel felszerelt bábú áll. Ezt azért teszik a keleti, vagyis az asszonyi lakások oldalára, mert a tehenekkel bánás az asszonyok dolga. Az ajtó nyugati oldalán álló bálványon kancatőgy van, mert nyugat felé laknak a férfi szolgák, akik a lovakra viselnek gondot. Ha a mongolok ivás vagy múlatás céljából összegyűlnek, legelőször italukból néhány cseppet bálványaik elé öntenek, ezután egy legény telt csészével a ház elé megy, s dél felé három térdhajtás közben háromszoros kiloccsantással áldoz: a tűz, háromszor kelet felé: a levegő, aztán nyugat felé: a víz és észak felé: a holtak tiszteletére. Mikor a ház ura kezébe veszi az ivó csészét, mindig egy pár cseppet a földre önt, ha pedig éppen lóháton van, a ló nyakára vagy sörényére. Télen rizs, köles és mézből, tiszta és átlátszó italt készítenek maguknak, bort csak jó messziről és ritkán hoznak közéjük. Nyáron azonban nem gondolnak más italra, mint az ő kumiszukra, amelyből a ház bejáratánál mindig van elég nagy készlet. Mulatságaikat mindig zeneszó mellett végzik. Citerát vagy hegedűt soha sem láttam közöttük, mert nekik olyan zeneszerszámaik vannak, melyeket nálunk nem ismernek. Ivás előtt megszólal a zene. Ha jó kedvük van tapsolnak, táncolnak. Ha valakit ivásra akarnak buzdítani, megfogják a fülét és addig húzzák, amíg ki nem nyitja a száját, ekkor tapsolva megitatják és vele együtt táncolnak. Sok tréfa is esik. Rendes szokás, hogy egy



61
ember kezében a telt serleggel, két másikkal a két oldalán, énekelve megy ahhoz, akit meg akar kínálni. Ez előtt aztán énekelnek, táncolnak, végül feléje nyújtják a serleget. Amint az illető utánanyúl, visszahúzzák, majd rögtön megint odanyújtják. Ezt udvariasságból háromszor, négyszer megismételik, hogy felkölfsék a jó kedvet és az ital utáni vágyat. Végre átadják a serleget a megkínáltnak. és addig énekelnek, táncolnak és tipegnek előtte, amíg ki nem itta.
Legkedveltebb italuk a kumisz, melyet kancatejből a következő módon készítenek: a földön két bot közé kifeszített kötélhez hozzákötik azon kancák esi kait amelyeket meg akarják fejni. A kancák csikaik közelében lévén, könnyen leadják a tejet. Ha mégis akadna köztük egy vadabb, annak alája állítják a csikaját, hogy ez egy keveset szopjék, aztán elviszik alóla s könnyen megfejik. Mikor már elég tejet fejtek össze, amely édesebb, mint a friss tehéntej, beleöntik egy réz vagy más edénybe s ebben ütik és rázzák egy külön e célra készített bottal, amelynek alsó végén emberfejnyi csomó van. Mikor már egy darabig rázták, a tej elkezd forrni, mint az új bor és savanyodik, mintha kovász volna benne. Akkor kész, mikor jó mandula íze mellett kissé csípős lett. Az ital felvidítja a szívet és azokat, akiknek nincs elég erős fejük, meg is részegíti.
Van a mongol nagyoknak egy más italuk is, amelyet karakumisznak neveznek. Készítési módja a következő: a friss tejet addig rázzák, míg sűrűje, úgy mint a bor seprűje, a fenékre nem száll s megtisztult része a felszínen nem marad. Az alját, amely egészen fehér s jó altatószer, a szolgáknak adják; a fölét, a meg



62
tisztult tejet pedig, amely igen kellemes és kitűnő ital, az urak élvezik. Batu nagy khánnak harminc majorja van, mindenikben száz fejőskancával. Így naponkint háromezer kancáját fejik. Ezenkívül a mongoloknak a minden harmadnapon fejt tejet adóként kell beszolgáltatni uruknak. A kecsketejből vajat készítenek. A vajat kiköpülik, felfőzik s ezután kecskebőrökbe elteszik télire. A savót, mely a vaj kiköpülése után megmarad, savanyodni hagyják, azután megfőzik, s túrót csinálnak belőle, melyet a napon keményre szárítanak és télire zsákokba eltesznek. Használatkor meleg vizet öntenek rá s addig rázzák, míg fel nem olvad. A mongolok mindenféle húst megesznek, legyen az döglött, vagy megölt állaté, — nekik mindegy. Miután roppant nagy nyájaik vannak, nem csoda, hogy sok állatjok megdöglik. Nyáron, míg a kancatejben tart, más eledellel nem is igen törődnek; ilyenkor, ha valami ökör vagy ló megdöglik, darabokra vagdalják s a napon és a szélnél só nélkül is oly pompásan megszárítják, hogy semmi rossz szaga sincs. A lovak beleiből kolbászt csinálnak, s azt frissen megeszik. Az ökör bőréből, miután azt jól kifüstölték, nagy tömlőket, a lovak bőréből pedig pompás csizmákat készítenek. Egy ürü húsából ötven, sőt száz embernek is adnak enni. A húst nagyon kis darabokra vagdalják és sós vízben megfőzik. A gazda először kiválasztja a legjobb darabokat s kedves vendégeinek adja. A kitüntetettnek egyedül kell megennie ezt. Ha valaki az így kapott darabot nem tudja megenni, négyszögletű bőrzacskójába teszi, hogy aztán otthon kényelmesen megehesse, mert kárba veszni semmit sem hagynak.



63
A gazdagabb és hatalmasabb mongol uraknak a déli tartományokban vannak majorságaik, ahonnan télire is ellátják őket kölessel és liszttel; a szegényebbek ürükért és bőrökért cseréinek lisztet; a rabszolgák meg csak belekevert liszttel sűrű és kevéssé tápláló ievest isznak. Sokféle állat húsával táplálkoznak, de a patkányt nem eszik meg; annál többet emésztenek fel azonban a mormatákból, amelyek télen húsz-harmincával is mély árkokba bújnak s ott hat hónapon át alusznak. Kisebb vadakra is vadásznak. Szarvast soha, nyulat is csak ritkán láttam náluk. Annál több azonban a vadon élő szamaruk, amely a mi öszvérünkhöz hasonlít. Sok az artak is amely a koshoz hasonlít, de szarvai olyan nagyok és nehezek, hogy kettőt alig bírtam egy kézzel felemelni. Ezekből a szarvakból tálakat készítenek. Gólya meg sólyommadár is nagy számmal van országukban. A sólymokat vadászat közben jobb karjukon hordják; a madár nyakára egy kis szalagot kötnek, amely annak a gyomráig ér. Vadászni nagyon szeretnek s élelmiszereik nagyrészét ezzel szerzik meg. Ha vadászni akarnak, nagy számmal összejönnek a kitűzött helyre, a vadállatok tartózkodási helyét egészen körülveszik, mint valami háló, azután lassan haladnak előre mindaddig, amíg a vad közelébe nem jutnak, ekkor azt nyilaikkal lelövik. A mongol előkelők nyári ruházata arannyal vagy ezüsttel áttört selyem- vagy gyapotkelmékből való. Ezeket Khinából, Perzsiából vagy Indiából kapják. A nép kenderruhát hord. Az értékes prémeket, melyeket télen viselnek s melyekből többféléi náluk láttam először, Oroszországból, Nagy-Bulgáriából, Paszkatirból, NagyMagyarországból vagy más erdős országokból hozzák



64
közéjök, melyek mind északra vagy oldalt feküsznek az ő lakásaiktól s melyek mind engedelmeskednek nekik. Télen legalább két prémes felöltőt hordanak, az egyiknek szőrös részét a test felé, a másikat pedig kifelé a hó és szél ellen fordítják; ez utóbbi rendesen róka vagy farkasprém. Házaikban még finomabb prémeket hordanak. A szegények külső takaróul csak kutya- vagy szarvasbőrt viselnek. A férfiak a hajukat félköralakban egészen a nyakcsigolyákig leborotválják; a halánték körül azonban meghagyják nőni, a hosszú hajat csomókba fonják s elől a szemöldökig, meg a füleikre lelógatják. A leányok ruhája a férfiakétól csak abban különbözik, hogy egy kissé hosszabb. Ha a leány férjhez megy, elül levágja a haját és olyanforma hosszú, csakhogy bővebb ruhát vesz fel, mint aminőt a mi szerzeteseink viselnek; e ruha elől nyílt s jobbfelől beköthető. Ebben különböznek a mongolok a törököktől; mert ezek minden ruhájukat balfelé kötik. Az asszonyok fahéjvagy más igen könnyű anyagból készült fejdíszt hordanak, mely hengeralakú s két kézzel körülfogható; magassága azonban van egy rőfnyi, tetejében négyszögletes, mint valami oszlop feje. Ε fejdíszt, mely belül üres, selyem- vagy más értékes kelmével vonják be, fent pedig fényes tollakkal meg drágakövekkel ékesítik s fölébe pávatollakat szúrnak. Ha az ember ilyen fejdíszt hordó lovagló asszonyokat messziről meglát, azt hiszi, hogy sisakos katonák jönnek feléje. A mongol népnél az asszonyok dolga a szekereket vezetni, hordozható házaikat felállítani vagy tovaszállításukról gondoskodni, a házak fedeléhez szükséges nemezt elkészíteni s a házakat vele betakarni, a tehe



65
neket megfejni, a vajat kiköpülni, a száraz tejet megcsinálni, a bőröket kikészíteni, összevarrni, csizmákat és minden másféle ruhaneműt előállítani. A kész ruhát a mongolok sohasem mossák ki: azt hiszik, hogy ha valaki ruháit szárítás végett felakasztja, az isten megharagszik és leküldi mennyköveit; aki ezt mégis megteszi, attól erővel elvesznek mindent s még jól meg is verik. A mennydörgéstől ugyanis nagyon félnek s ha meghallják, minden idegent kiűznek házukból, fekete nemezbe vagy posztóba burkolóznak s benne maradnak mindaddig, míg a vihar el nem vonult. Az edényeket sem mossák ki soha. A férfiak ijjak, nyilak, puzdrák, zabolák, nyergek meg kengyelvas készítésével foglalatoskodnak. Ők csinálják a szekereket s a házakat, gondozzák a lovakat, megfejik a kancákat, kumisszá köpülik a tejet, előállítják az ehhez szükséges tartókat s végre felügyelnek a lovakra és tevékre. A teher felrakása és leszedése is a férfiak dolga. A juhokra és kecskékre férfiak és asszonyok felváltva viselnek gondot. Végre megemlítem még azt is, miként mosakodnak a mongolok: szájukba veszik a vizet s lassan kieresztve, megmossák az arcukat, a kezöket és hajukat. A mongolok között az a szokás, hogy ha két ember között akármiféle dolog miatt viszálykodás támad, senki sem avatkozik bele. Még az apa sem mer fiának segítséget nyújtani. A sértett fél a fejedelem bíráira hivatkozik, s ha ezután is merné valaki bántani, azt kivégzik. Ehhez azonban az szükséges, hogy a sértett fél azonnal megtegye a vádat és hogy a bántalmazót, mint foglyot, magával vigye. A mongolok különben halállal csak azt büntetik, akit tetten kapnak vagy, aki



66
maga vallja be bűnét. Halálos bűnök: az emberölés meg a nagyobb tolvajlás. A kisebb lopásért, pl. egy ürü ellopásáért, ha csak többször nem fordul elő, kegyetlenül megverik az embert. Néha száz botütést is rámérnek. Kivégzik még azokat is, akik azt hazudják, hogy idegen fejedelmek követei. Ha valaki meghal közülök, roppant jajgatást visznek véghez és igazán meggyászolják. Hozzátartozóit azon évben az adófizetés terhe alól is felmentik. Azok, akik egy felnőtt ember halálánál jelen voltak, egy egész évig sem mernek a nagy khán palotájába menni; azok azonban, akik csak egy gyermek halálának voltak tanúi, egy hónap lefolyta után már akárhová elmehetnek. Hogy ezen tartózkodási kényszerűségnek ne kelljen magukat kitenniök, a nagyobb beteget rendesen magára hagyják s háza elé egy fekete nemezbe csavart lándzsát szúrnak. Ez a figyelmeztető jel, hogy nagybeteg van a háznál. Ha valami tekintélyesebb emberök hal meg, titokban kiviszik a mezőre s ott beássák a házát a földbe. A halottat asztalhoz ültetik, amelyre húst és kancatejet raknak. A ház mellé egy kancát a csikajával és egy felnyergelt lovat kötnek s azután földdel az egészet betemetik. Sokszor az aranyát és ezüstjét is eltemetik vele. A sírnál egy lovat ölnek meg, melynek a húsát megeszik, bőrét pedig szalmával kitömik és négy póznára felállítják. Mindezt azért teszik, hogy legyen az elhunytnak a másvilágon háza, étele, lova, mindene, amihez a földön hozzászokott. A vezérek eltemetésénél kimennek nagy titokban a mezőre, ott a gyepet gyökerestűl kitépik s egymás mellett két nagy gödröt ásnak. Az egyikbe, az elhunyt



67
nak legkedvesebb szolgáját lefektetik, a hullát ráeresztik és ott hagyják, míg az élő ember már fuldokolni kezd; ekkor a hullát felhúzzák. Ez eljárást kétszer ismétlik. Ha a szolga életben marad, szabaddá lesz, ha megfullad ott marad a sírban. Melléje rakják a fennebb említett tárgyakat, s betemetik; a vezér hulláját pedig a másik gödörbe ássák el. A sírokat a földdel egyenlővé teszik, visszarakjak a gyepet s szállásaikhoz mennek, hol még az elhunytnak szekerét, házait szétrombolják s többé három nemzetségen keresztül senki a nevét sem említi. A mongolok országában két nagy temető van: az egyikbe temetik a fejedelmeket, a vezéreket s nemeseket és bárhol haltak legyen meg ezek, ha csak lehetséges, elviszik őket a temetőjükbe; a másik temető az, melybe a Magyarországban elhullottakat ásták, mert ott sokan vesztek el közülük. Ε temetők közelébe az őrökön kívül senki sem mer menni; ha valaki oda téved, azt azonnal megfogják és jó erősen megverik. így mi is majdnem pórul jártunk; mert amint semmi rosszat sem sejtve, a temetőbe beléptünk, egyszerre csak ránk nyilaztak, persze azonnal visszafordultunk s csak idegen követi voltunknak köszönhettük, hogy egyéb bajunk nem történt. Az elhunytnak házát, holmiját, sőt rokonait is tisztátalanoknak tartják mindaddig, míg azok a következő tisztítási szertartásnak nem vetik magukat alá. Néhány lépésnyi távolságra egymástól két máglyát raknak, azokat meggyújtják s melléjök a földbe két lándzsát szúrnak, melyeket fölül egy zsineggel kötnek össze; e lándzsák közt és e zsineg alatt kell elvonulni a rokonoknak, kell elvontatniuk az elhunytnak holmiját s el kell vezetni házi állatait; az elvonulás tartama alatt két



68
oldalról két asszony bizonyos szavakat mormogva, vízzel megfecskendez minden elhaladó embert, állatot és holmit. Ε szertartás elvégeztével megint mindent tisztának tartanak. A kunok a sírok fölé dombokat emelnek s azokra egy arccal keletnek fordított szobrot állítanak fel, amely a hasán csészét tart. A gazdagok és hatalmasok sírja fölé pyramisokat emelnek. Láttam sírokat, amelyek fölött téglából épített nagy tornyok, vagy kőből épüít házak állottak. Láttam továbbá egy sírt, amely fölött négy rúdra akasztva tizenhat lóbőr lógott; ugyanezen sír mellett inni való kumisz és főtt hús is állott. A mongolok hisznek egy Istenben, aki a látható és a láthatatlan dolgokat teremtette, s aki az embert érdeme szerint megbünteti vagy megjutalmazza. Azonban ezen Istent nem tisztelik meg áldozatokkal, ilyeneket csak azon bálványoknak mutatnak be, amelyekről föntebb szólottunk. Habár a mongoloknak nincsenek is törvényeik és szabályaik, amelyek szerint igazságot szolgáltatnának, vagy amelyek szerint a jót a bűntől megtudnák különböztetni, mégis, már csak hagyományaiknál fogva is, némely dolgot bűnnek tartanak. így bűnnek tartják, ha valaki kést a tűzbe dob, vagy avval a lángot csak meg is érinti, késsel a húst a fazékból kiveszi, a tűz mellett baltával fát hasít, vagy olyan ostorra támaszkodik, mellyel lovat hajtanak; ezeken kívül bűnt követ el az is, aki az ostorral megérinti a nyílvesszőket, aki megöl egy kis madarat, aki tejet elönt, vagy húst a földre dob, aki valami csontot egy másikkal megtör. Végre igen nagy bűn még az is az ő szemükben, ha valaki a khánnak vagy más vezérnek a palotájában a küszö



69
bot megérinti. Mindazok, akik az itt említett dolgok közül valamit készakarva tesznek, halállal bűnhődnek; ha pedig csak véletlenül esnek ilyenféle hibába, papjaiknak bánatpénzt tartoznak fizetni és magukat a tűz által oly módon megtisztíttatni, amint azt fentebb leírtam. A mongolok nagyon hisznek a jóslatokban, a jövendölésekben és kuruzslásokban. Ha az ördögtől valami választ kapnak, azt olybá veszik, mintha az isten felelt volna nekik. Félnek is az ördögtől és tisztelik őt, áldozatokat hoznak neki, minden ételükből és italukból az első falat, illetőleg az első korty az övé. (A mongol nem ismer ördögöt, csak ártó, rossz szellemeket. Baráthosi.) Minden új dologhoz holdtöltekor vagy újholdkor fognak. A holdnak ugyanis valami csodatevő erőt tulajdonítanak s azért imádják is. A mongolok uraiknak mindenben pontosan engedelmeskednek, pontosabban, mint sok szerzetes az apátjának. Vezéreiket végtelenül tisztelik és előttük soha sem hazudnak. Egymás közt nem civódnak vagy legalább is tettlegességre vagy gyilkosságra — bár gyakran vannak ittas állapotban — soha sem kerül náluk a sor. Lopások sem igen fordulnak elő, úgy, hogy még kincseiket sem zárják el lakattal. Ha valakinek valami marhája eltéved, bárki is akad rája, vagy hozzá sem nyúl, vagy elvezeti azokhoz, akikhez a gazdátlan állatokat vinniök kell. Már most a tulajdonos bármikor megy el ezekhez az emberekhez, jószágát náluk mindig megtalálja. Egymást nagy tiszteletben tartják s nagyon megbecsülik. Ha még kevés ennivalójuk van is, szívesen



70
megosztják egymással. Türelmük a szenvedések elviselésében roppant nagy; böjt idejében egy vagy két napig egy harapást sem esznek, s ahelyett, hogy panaszkodnának, játszanak, énekelnek s olyan vígan vannak, mint akár a legkitűnőbb lakoma után. Más tekintetben sincsenek elkényeztetve s még lóháton is a legnagyobb hideget vagy meleget könnyen elviselik. Más oldalról vannak rossz tulajdonságaik is, így például nincs nép, mely az idegenek iránt büszkébb és gőgösebb lenne, mint a mongol. Mindenkit, aki nem mongol megvetnek és még ha bármilyen nagy úr volna is, semmire sem becsülnek. A böjtnek a fele körülbelül már elmúlt, amidőn a párisi aranyműves fia eljött Mangu khánhoz és bejelentette neki, hogy ama díszes ezüst munka, melyet atyja a khán parancsára megkezdett, elkészült. Megjegyzendő ugyanis, hogy Mangu khán Karakorum városa mellett egy nagy térséget téglafallal kerített be s arra egy palotát építtetett, melyben évenkint kétszer, mikor elhagyja e helyét s mikor oda visszatér, nagy ünnepet szokott ülni. Különösen az utóbbi alkalomból számos előkelő mongol, néha ugyancsak messze földről jő össze e helyre. A khán hatalma és gazdagsága jeléül drága ruhákkal s más értékes tárgyakkal ajándékozza meg őket. A palota mellett más terjedelmes épületek is vannak, amelyekben az élelmiszereket és kincseket őrzik. Mivel pedig nem látták tisztességesnek, hogy e palotában edényekben hordják körül a tejet, Vilmos aranyműves segített a bajon. Csinált ezüstből egy fát, melynek tövéhez négy ugyancsak ezüstből készült oroszlánt fektetett és mindegyiknek szájába csatornát tett, melyekből kancatejet szoktak kiönteni. Négy más csatornát



71
meg úgy helyezett el, hogy azok a fa tövétől annak tetejéig értek, felső végök aranyozott és kígyóalakú volt. Ε csatornákból különböző italokat folyattak: az egyikből bort, a másikból karakozmoszt, a harmadikból ballt, a negyedikből szerazint. A fa lábánál azután négy ezüst edény volt, amelyekben amaz italokat felfogták. A fa tetejében egy ezüst angyal állott, kezében trombitával, a fa alatt pedig jó nagy lyuk volt, amelyből egy erős cső vezetett az angyalhoz, úgy, hogy azon embernek, aki a fa alatti lyukba volt bujtatva, csak a csőbe kelleti fújnia s a trombita megszólalt. A palotán kívül van még egy nagy szoba, melyben a szolgák mindig készen állanak, hogy amint az angyal trombitáját meghallják, a különböző italokat a különböző csatornákba kiöntsék. Ha tehát a vendégek inni akartak, a főpohárnok mester hangos szavakkal megparancsolta az angyalnak, fújjon a trombitájába; az, aki a fa alatt el volt bujtatva, jó erősen belefújt a trombitához vezető csőbe, mire ez megszólalt; amint ezt az ivószobában levő szolgák meghallották, elkezdték önteni a csatornákba a különböző italokat, melyek azután a fán levő csöveken át a felfogó edénybe folytak; innen az italokat ismét más szolgák a vendégek elé vitték. A khán palotája templomhoz hasonlít, melynek középen van a hajója, kétoldalt oszlopsorai, délnek pedig három nagy kapuja; a középső kapuval szemközt áll ama ezüstfa. A khán ülőhelye a palota északi oldalán egy emelkedett helyen van, hogy őt mindenki láthassa. Az emelvényre két lépcső vezet fel, az egyiken azok, akik őt az ebédnél kiszolgálják, felmennek, a másikon meg lemennek; azután pedig ismét a középen



72
lévő üres helyeken foglalnak állást. Ugyancsak a középen állanak azon követek is, akik ajándékokat hoznak. A kháni emelvénytől jobbra, azaz a nyugati oldalon helyezkednek el a férfiak, a baloldalon pedig a nők. Ami magát Karakorum városát illeti, tudathatom Felségeddel, hogy ha a khán palotájától eltekintünk, az nem ér annyit, mint Franciaországban St. Denis, amelynek monostora van tízszer akkora, mint a khán palotája. A tatár városnak csak két nagy utcája van, az egyik a mohamedánus, amelyben a vásárokat tartják, a másik a kathaji, amelyben a kézművesek laknak. Ez utóbbiban vannak a templomok: tizenkét pogány, két mohamedánus és egy keresztény templom. Az utóbbit földhányás veszi körül, amelynek négy kapujánál vásárokat is tartanak; a keletinél árulnak mézet és gabonát, amiből azonban mindig csak kevés van; a nyugatinál juhokat, meg kecskéket; a délinél ökröket meg szekereket s az északinál lovakat. Ε két utcán kívül vannak még paloták, melyekben a fejedelem tisztviselői laknak. Amint Mangu megtudta, mint föntebb említettem, hogy Vilmos aranyműves a maga munkájával készen van, azonnal elindult Karakorum felé. Mi őt útjában mindenütt követtük. A Jézus menybemenetele utáni első vasárnap megérkeztünk Karakorumba s egy erre a célra kijelölt házban kaptunk szállást, itt ismerkedtem meg Vilmos és mások közbenjárásával, a mongolok papjaival. A tatár papok mind kuruzslók és amit ezek parancsolnak vagy mondanak, a többiek haladéktalanul végrehajtják. A mongol papok számosan vannak, élükön egy főnök áll, aki az ő patriarchájuk. Ez mindenhova követi a khánt, s tőle mindig, mintegy kőhajtásnyi távolságban lakik, ő továbbá az, aki első sorban fel



73
ügyel ama szekerekre, melyekben bálványaikat hordják. Többen e papok közül nagyon tapasztaltak s ezekhez jönnek azután az egész országból tanácsot kérni. A csillagjóslásban nagyon jártasak; előre megtudják mondani, mikor lesz nap vagy holdfogyatkozás. Ha jóslatuk ez irányban teljesedik, tömegesen hordják nekik az élelmiszereket úgy, hogy ilyenkor ugyancsak elárasztja őket a bőség. Ha a nap- vagy holdfogyatkozás beáll, összecsődül a nép, elkezdi verni a dobokat és üstöket s ísszonyú kiabálást visz véghez; ha azután a fogyatkozás megszűnt, van lakoma és dáridó. Ezek a kuruzslók megjelölik a napokat, melyek bizonyos dolgok teljesítésére alkalmasak és szerencsét hozók, vagy amelyek szerencsétlenek. Ez az oka, hogy a mongolok ezen emberek jóváhagyása nélkül semmiféle csatába vagy háborúba nem bocsátkoznak. így például már régen visszatértek volna Magyarországba, ha kuruzslóik megengedték volna. Mindent, ami az udvarhoz jut, a tűzben tisztítanak meg s kiveszik belőle részüket; az elhunytak házieszközeivel is így tesznek. Ezt láttam magam is, amikor ott tartózkodásom ideje alatt egy asszony meghalt. Azon szokás is uralkodik náluk, hogy május hó 9-én amennyi fehér kancát csak találnak, mind feláldozzák isteneiknek. Akkor, amikor friss kozmoszt készítenek, egy keveset a földre öntenek belőle s azután nagy ünnepet ülnek épen úgy, mint nálunk néhány helyen sz. Bertalan és sz. Sixtus napján, új bort, sz. Jakab és sz. Kristóf napján meg gyümölcsöt kóstolnak. Ha a mongolnak gyermeke születik, azonnal elhívat egy kuruzslót, hogy mondja meg, mi sors vár az újszülöttre, úgy szintén, ha valaki megbetegszik közülök,



74
a rokonok mindjárt felkeresnek egyet, hogy bűbájos mesterségével segítsen a betegen. Erre nézve az a metzi asszony, akiről már szóltam, egy érdekes esetet mondott el nekem. Az ő úrnőjének, aki keresztény volt, egyszer igen értékes prémeket hoztak ajándékba. A kuruzslók persze mindjárt kezökbe vették, hogy a tűzzel megtisztítsák, de többet tartottak meg belőle, mint amennyi őket megillette; ezért őket egy asszony, aki amaz úrnő drágább holmijára felügyel, bevádolta s ők erős szidást kaptak. Kevéssel utóbb azonban az űrnő súlyos betegségbe esett s nagy fájdalmakat szenvedett. Megjelentek nála a kuruzsló urak, a betegtől egy kissé távolabbra eső helyre leülvén, meghagyták az egyik szolgálónak, hogy nyúljon a beteg legfájósabb tagjához s ha valamit talált oíí, kapja el azonnal. Ez odanyúl s íme! egy darab nemezt talál, amit a földre dob; a nemezdarab elkezd mozogni s csúszni, mintha élne. Persze készen volt a kuruzslók vádja az ellen, aki lopásukat felderítette. Azt mondták, hogy úrnőjét megbűvölte, kivonszolták a sátorból s hét napig verték meg kínozták, hogy vallja be bűnét, mellyel vádolták. Ezalatt az úrnő meghalt. Meghallotta ezt a szegény kínzott nő s kérte a kuruzslókat, hogy öljék meg már őt is, mert ő nem élhet meg úrnője nélkül. Ők azonban csak kínozták. Megtudta azonban az egész esetet Mangu khán s megparancsolta, hogy bocsássák szabadon. Így menekült meg az asszony a kuruzslók körmei közül. Még az a gonoszságuk is megvan a tatár bűbájosoknak, hogy ha akarják, esőt csinálnak vagy vihart idéznek elő. Megtörténik azonban az is, hogy például karácsonykor nagy hideg áll be s ők minden furfangjukkal sem tudnak a bajon segíteni. Mit tesznek ekkor?



75
Valakit, aki az udvarnál van, bevádolnak, hogy okozója a veszélynek, s azt azután azonnal meg is ölik. Némelyik közülök az ördöggel is cimborál, hogy megtudja azt, amit kivan. Ha az ördögtől olyas valamire nézve, amit például a khán kérdez tőlük, feleletet akarnak kapni: bevárják az éjjelt s ekkor szobájuk közepére főtt húsdarabokat tesznek; egyikök elkezd bűbájos szavakat morogni, a füstfelfogót, amit kezében tart, vagdalja a földhöz, majd ugrál s táncol mindaddig amig eszméletét veszti s elkezd fantáziálni. Ekkor erősen lekötik s várják, mig megjő az ördög, aki megeteti s megadja a kért választ. Egy ilyen alkalommal, amint nekem Vilmos beszélte, egy magyar elbujt házukba, hogy rettenetes titkaiknak tanúja lehessen. Amint azonban a papok az ördögidézést csinálják, egyszerre hallják a fedélről a gonosz lélek panaszos hangját, amint mondja, hogy nem mehet be, mert keresztény ember van köztük. Persze, amint a magyar ezt meghallotta, futásnak eredt és szerencséje, mert a többi kuruzsló abban a pillanatban elkezdte őt keresni. Mindezen dolgokat e bűbájosok rendesen űzik, de még másokat is művelnek, amiket azonban elmondani hosszadalmas dolog volna”. Sok kihagyással, mely főleg az útközben elszenvedett fáradalmakról s az érintett népekről szól, ezekben ismertettem Rubruquis jelentését, melyet a francia királyhoz intézett. Ő maga nem juthatott el urához, mert rendje főnökével találkozott, aki eltiltotta a Franciaországba való visszatéréstől, úgy mondják nem tartotta kívánatosnak, hogy minden tapasztalatáról tájékoztassa a franciákat. Itt csak még néhány sort idézek Rubruquis jelen



76
léséből, melyben többször tesz említést a magyarokról. Egy helyen azt mondja, hogy bizonyosan étlen pusztultak volna útjokban, ha a jó Isten keresztény magyarokkal nem hozza össze, akik aztán elláíák őket élelemmel. Másik helyen az útközben levő országokat sorolja fel s itt megemlékezik Magyarországról is. Szószerint idézem idevágó szavait:
„ . . . Már tizenkét napig mentünk az Etilia folyótól elindulva, mikor egy másik nagy Jagag nevű folyóhoz értünk, amely eredetét Paskatirban veszi s a Kaspi tengerbe szakad. Paskatir lakói ugyanazon nyelvet beszélik, mint a magyarok, pásztorkodnak és semmiféle várost nem építenek. Országuk nyugat felől Nagy Bolgárországgal határos ...”
Most könyvünkhöz vágó szemelvényeket iktatok ide Marko Polo könyvéből is. Megjegyzem, hogy néhány szakaszkát Khatajról, vagyis Khináról is ide iktattam, részben azért, mert ezeket a mongolok terjesztették el, részben pedig, mert igen becses művelődéstörténeti vonatkozásúak. „ . . . A sivatagban semmiféle emberi lakást sem lehetett látni, nyáron azonban vannak lakói; a nagy hideg az, ami e síkságot lakhatatlanná teszi. A síkság északi határán van Karakorum, melynek kerülete körülbelül három mfdnyi. A várost erős földbástya veszi körül (kő e vidéken nincs). Mellette van egy nagy citadella, melyben a kormányzó pompás palotája áll. Karakorum volt az első város, melyet a mongolok, miután ősi lakhelyeiket elhagyták, elfoglaltak. Hogy miként történt ez, ím, el fogom mondani. A mongolok előbb észak felé Mandsuria közelében laktak, ahol sem városok, sem várak fölött nem



77
rendelkeztek; ehelyett sok volt országukban a terjedelmes búja legelő, a nagy folyó és patak. Királyuk nem volt, de adót fizettek egy hatalmas fejedelemnek, akit a saját nyelvükön Uong khánnak, azaz János papnak neveztek. Ez a János pap az, akinek személye és hatalmáról az egész világ beszél. Adóul a mongolok minden barmuk s minden vagyonuk után tizedet, azaz minden tíz tárgy után egyet fizettek. Megtörtént pedig, hogy a mongolok nagyon elszaporodtak; mikor ezt János pap látta, félt, hogy kellemetlenséget fognak neki okozni s ezért őket különböző vidékekre szét akarta osztani. A szétosztással egyik hűbéresét bízta meg. Mikor a mongolok ezt látták, nagyon elszomorodtak, összeszedelőzködtek s egy sivatagon át oly messzire hurcolkodtak észak felé, hogy János pap többé nem árthatott nekik. Itt azután megtelepedtek s megtagadták az adófizetést. Történt 1187-ben Kr. u., hogy a mongolok maguknak királyt választottak, választásuk Dsingizre, egy erős, bátor és igen-igen okos férfiúra esett. Megválasztása után a különböző tartományok mongoljai összegyűltek s mint fejedelmüknek, hódoltak neki. De minek beszéljek én erről sokat? Annyi mongol jött ekkor össze, hogy az bámulatos. Mikor Dsingiz fejedelem népe sokaságát látta: dárdákat, dsidákat s más fegyvereket készíttetett s nemsokára nyolc tartományt hódított meg. A meghódított tartományokban sem a lakósok személyét, sem vagyonát nem bántotta, hanem hódítmánya megőrzésére a maga emberei közül egy csapatot hagyott ott, ennek megerősítésére a legyőzött lakosságból többeket megfogadott s azután seregével újabb hódításra tovább ment; ily módon sok



78
országot hatalma alá hajtott. A legyőzött nép pedig, mikor látta, hogy a katonák kihágásai ellen meg vannak védve, hogy semmi kárt sem szenvednek s hogy a fejedelem mily jószívű: önként meghódoltak neki és hívek maradtak hozzá. Mikor már Dsingiz elég erősnek érezte magát, azon gondolata támadt, hogy meghódítja az egész világot; követeket küldött tehát János paphoz s tőle leányát kérte feleségül. Ez 1200-ban történt Kr. u. Mikor János pap meghallgatta Dsingiz khán követeit, így fakadt ki: „Micsoda? — monda — annyira ment a szemtelensége, hogy leányom kezét kéri, holott jói tudja, hogy alattvalóm és szolgám. Mondjátok meg neki, hogy inkább elégetem lányomat, semhogy neki feleségül adjam és hogy őt, az elbizakodottat, mint árulót és lázadót halállal kell büntetnem”. Ezután meghagyta a követeknek, hogy azonnal hagyják el udvarát s többé színe elé ne kerüljenek. A követek azonnal elutaztak, visszatértek urukhoz s megmondták neki mindent, egy szót sem hallgatva el, amit János paptól hallottak. Mikor Dsingiz khán követeitől János pap aljas üzenetét meghallotta, roppant haragra lobbant s oly hangosan, hogy a körülötte állók jói hallották, így szólt: „Érdemtelen legyek az uralomra, ha a sértést, melyet János pap rajtam elkövetett, keményen meg nem bosszúlom, oly keményen, miként még sértést ily drágán vissza nem fizettek. Legközelebb megmutatom neki, szolgája vagyok-e én?” Ezek után összegyűjté csapatait s minden harcra képes emberét. Oly előkészületeket tett a háborúra, minőket még senki sem látott s tudtára adta János papnak, hogy készüljön a védelemre.



79
János pap ez üzenetet tréfának vetíe s azt mondta, hiszen Dsingiz nem is katona; mindamellett összegyűjtötte seregeit s nagy előkészületeket tett, hogy ha a mongol fejedelem őt mégis megtámadná, elfoghassa s megölhesse. És tudjátok meg, hogy a különböző népekből oly nagy sereget gyűjtött össze, hogy igazi csoda volt. Mindkét fél tehát nagy előkészületeket tett. De minek beszéljek erről hosszasan? Elég az hozzá, hogy Dsingiz egész hadseregével elindulva egy Tanduk nevű szép és nagy síkságra jutott, itt tábort ütött; s mondhatom, annyi volt az embere, hogy ő maga sem ismerte számukat. Mikor megtudta, hogy János pap közeledik feléje, nagy volt az öröme, mert a hely szép, tágas és ütközésre nagyon alkalmas volt. Szívesen várt hát oit s kívánta, vajha ellenfele minél előbb megérkeznék. De hagyjuk egyelőre Dsingizt s vessünk egy pillantást János papra és seregeire. A történelem tanítja, hogy mikor János pap megtudta Dsingiz khán támadását minden erejével eléje ment s ment addig, míg a tanduki síkságra nem ért. Itt ő is tábort ütött s mind a két sereg két napig pihent, hogy minél több erőt és harcikedvet gyűjtsön. A pihenő tartama alatt Dsingiz keresztény és moha medánus csillagjósait maga elé hívatta s megkérdezte tőlük, hogy melyik hadsereg fog hát győzni. A mohamedánusok keresték ugyan, de nem tudták megmondani az igazságot, hanem a keresztények ügyesen kimutatták azt neki. Vettek ugyanis egy bambusz pálcát, azt kétfelé hasították s részeit két oldalra dobták, elnevezvén az egyiket Dsingiz khánnak, a másikat János papnak s azután így szóltak: „Ügyeljetek s látni fog



80
játok az igazságot! A pálcadarab, mely a győztes nevét viseli, a másikra fog helyezkedni!” Dsingiz kíváncsian nézte a dolgot; a keresztény csillagjósok elolvastak egy zsoltárt s elmondták a többi varázsszavakat. Egyszerre, mindnyájok szemeláttára a pálcadarab, melyet Dsingiz khánnak neveztek, a nélkül, hogy valaki hozzá nyúlt volna, lassan mozgásba jött és ráfeküdt arra, melyet János papnak neveztek el. Mikor a mongol fejedelem ezt meglátta, nagyon megörült. Amikor azután az események a keresztényeknek igazat adtak, mindig nagy tiszteletben s olybá tartotta őket, mint akik mindig igazat mondanak.
Miután a hadseregek pihenésére szánt két nap elmúlt, ezek megragadták fegyvereiket, összecsaptak és egymás ellen a legnagyobb elkeseredéssel harcoltak, egyik és másik részről is sokan elestek. Végre Dsingiz khán maradt a győztes, aki miután János pap a csatában elesett, annak egész országát elfoglalta. Ε csata után Dsingiz khán még hat évig uralkodott s ez idő alatt mindig nagyobbította birodalmát; mig végre egy vár ostrománál nyíl által térden találva, meghalt. És ez nagy baj volt a mongolokra nézve, mert benne bátor és eszes uralkodót vesztettek el.
Dsingiz khán után, aki a mongolok első királya volt, még hatan uralkodtak: Kujuk khán, Batu khán, Hulagu khán, Mangu khán és Kuglaj khán, aki jelenleg is uralkodik s aki hatalmasabb, mint eledéi; sőt mondhatom hogyha az összes keresztény és mohamedánus uralkodók összeállnának, nem volna akkora hatalmuk, mint az övé; mert ő az összes mongol birodalmaknak, úgy a keletieknek, mint a nyugatiaknak ura. Ezen



81
khánnak nagy hatalmáról későbben, e könyvben még főbbet fogok mondani. Elmondom hát, hogy a nagy khánokat s mindazokat, akik Dsingiz khán családjából származnak egy Altai nevü hegységbe szokták eltemetni. Bárhol, ha mindjárt száz napi járásnyira haltak is meg, oda, a fentnevezett hegységbe viszik. Elmondok még ez alkalomból egy nagy csodát. Mikor a holttestet a temetkezési helyre viszik, mindenkit, akivel útközben találkoznak, megölnek, azt mondván neki: „Eredj, szolgáld uradat a másvilágon!” A mongolok ugyanis azt hiszik, hogy akit az elhalt sírjánál megölnek, az annak a másvilágon szolgájává lesz. Ugyan ezt tartják a lovakról is és azért a fejedelem halála után annak legjobb lovát megölik oly célból, hogy az a másvilágon is hordja urát. így, mint bizonyos igazat mondhatom, hogy mikor Mangu khán meghalt, több mint húszezer embert öltek meg az útban, melyen a holttestet vitték, Miután már a mongolokról beszélek, mondok egy más dolgot. A mongolok télen át síkságon és melegebb helyeken laknak, ahol barmaiknak jó legelőt találnak; nyáron pedig hidegebb helyekre, hegyek közé hurcolkodnak, ahol jó víz és buja rétek vannak. Kerek sátraik pálcákból építvék, melyeket nemezzel takarnak be; ezen lakásaikat mindenütt magukkal viszik, meri a pálcák könnyűek és hamar tova szállíthatók. A sátrak ajtaja mindig dél felé nyílik. Vannak szekereik, melyeket fekete nemezzel úgy betakarnak, hogy egy csepp eső sem hatolhat bele; a szekereket ökrök, vagy tevék vonják; ezeken szállítják asszonyaikat és gyermekeiket. Az asszonyok vásárolnak; mindenfélét eladnak, szóval beszereznek, amire férjöknek és a háztartásnak szüksége



82
van. A férfiak ebbe nem avatkoznak, ők csak vadásznak, madarásznak, sólymokat tanítanak be, vagy hadakoznak, mint nemes emberekhez illik. Eledelök a hús és a tej. Mindenféle húst megesznek; megeszik a ló, a kutya, a mormotát és a dekányt is; ez utóbbiak ugyanis az ő országukban a mezőkön, földalatti lyukakban nagy számmal vannak. A mongolok hisznek egy legfőbb égi istenben, kinek naponként füstölő áldozatot mutatnak be, de tőle csak szellemi és testi egészséget kérnek; van ezenkívül egy Nasigaj nevű földi istenök, akiről azt mondják, hogy őrködik gyermekeik, barmaik és egész vagyonuk fölött. Minden mongol tart sátorában ilyen nemezből és posztóból készített istent, akihez még hozzáállítja annak feleségéi s gyermekeit; mindezeket a mongolok nagy tiszteletben tartják. Ebéd közben elővesznek egy kövér húsdarabot s avval bekenik az istennek, az isten feleségének s gyermekeinek száját; ezenkívül még husievest öntenek a sátor ajtaja elé s azt mondják, hogy az isten és családja részt vettek az ebédben. A mongolok kancatejet isznak; ez színére hasonlít a fehér borhoz s igen jóízű ital; ők kumisznak hívják. Ruhájuk arannyal átvert posztóból vagy selyemből áll, melyet a legszebb prémmel, úgymint coboly-, hermelinvagy rókaprémmel bélelnek. Fegyverzetük is igen szép és értékes. Fegyvereik az íjj, nyíl, kard és buzogány, de leginkább az íjjat használják, mert a világon nincsenek jobb nyilasok, mint ők. Egyáltalában jó katonák és a csatában vitézek s oly dolgokat visznek véghez, minőkre más népek nem volnának képesek, mert néha, ha szükséges, megtörténik, hogy egy hónapig is mennek anélkül, hogy élelmiszereket vinnének magukkal, isszák



83
a kancatejet s eszik azon állatok húsát, melyeket lenyilaznak. Lovaik pedig a mezők füvét legelik le s nincs szükségük se árpára, se szalmára, se zabra s mégis engedelmeskednek uraiknak. Ha szükség van rá, azt is megteszik ez emberek, hogy fegyverestül egész éjjel a lóhátán maradnak, a lovak pedig legelészve mennek előre. Nincs az a nép, mely úgy alá tudná vetni magát fáradságnak és munkának, vagy aki oly kevésből megtudna élni, mint a mongol; azért is evvel a néppel legjobban lehet országokat és vidékeket hódítani; fejedelmeik meg is tették, mert mint e könyvből látható lesz, ők a világ legnagyobb részének urai. Ha valamelyik mongol fejedelem harcra kel és mondjuk 100,000 lovast visz magával, kirendel minden az ember részére egyet, aki neki parancsol; minden száz-, minden ezer- és minden tízezernek van megint egy-egy vezére, úgyhogy mindenki csak tíz embernek parancsol; ezek azután oly pontosan és rendben hajtják végre a rendeleteket, hogy az bámulatos. A hadsereg menete közben kétszáz jó lovas mintegy két napi járóföldre mindig előre megy, hogy az utat kikémlelje. Épp így megy kétszáz ember a hadsereg mögött és tőle jobbra-balra, azért, hogy meg ne lephessék. Ha a mongol katonák hosszabb útra mennek, nem visznek magukkal más podgyászt, mint két tejtartót, egy kis fazekat, melyben a húst főzik s egy kis sátrat, mely őket az eső ellen védi. Néha megtörténik azután, hegy tíz napig is mennek anélkül, hogy főtt ételt ennének; ilyenkor csak lovaik vérével táplálkoznak; megnyitják ugyanis azok erét, szívják a véri, míg jól nem. laknak s azután megint elállítják. Visznek azonkívül tejet magukkal, amely úgy meg van sűrítve, hogy



84
tésztához hasonlít. Ha megakarják enni, vízbe teszik s addig rázzák, míg felolvad s azután megisszák. Ha a mongolok megütköznek, ily módon győzik îe ellenségeiket Nem tartják ugyanis szégyennek a futást, de azután visszafordulnak és nyilakkal lövöldöznek az ellenségre, úgyhogy annak nagy károkat okoznak. Lovaik is aszerint vannak betanítva, s oly gyorsan fordulnak ide s oda, hogy egy kutya sem csinálná jobban. Futva épp oly ügyesen harcolnak, mint szemtől szembe, meg futás közben is gyorsan lövöldöznek az őket diadalittasan űző ellenségre. Mikor észreveszik, hogy ezeknek lovai és számos emberük megsérült, gyorsan visszafordulnak, anélkül, hogy a rendet legkevésbbé is megzavarnák, roppan kiáltozás közt megújítják a támadási és felbontják az ellenség sorait. Nem egy csatát nyertek már ilyenformán akkor, midőn ellenségük azt hitte, hogy δ a győztes. Mindaz, amit fentebb mondottam, csak az igazi mongolokról szól; mert mai napság már nagy részök igen elkorcsosult. Akik Kathajban (Khina) laknak, elhagyták saját hitöket s a pogányok erkölcseihez simultak; akik pedig a keleti birodalomban laknak, felvetlek a mohammedánusok szokásait. Igazságot ilyenformán szolgáltatnak: Ha valaki egy csekélyebb értékű tárgyat lopott, a fejedelem parancsára rámérnek aszerint, amilyen kárt okozott hét, tizenhét, huszonhét, harminchét vagy néha százhét botütést is. Néha az emberek e botütések alatt meg is halnak. Ha azonban valaki egy lovat vagy más ilyen értékesebb tárgyat lopott el, amiért halált érdemel, testét karddal kettévágják. Ha a tolvaj az ellopott jószágnak kilencszeresét meg tudja téríteni, megszabadul a



85
büntetéstől. Mindenki a maga állatait, legyenek azok lovak, tevék, ökrök, tehenek, vagy bármi más, ismertető jellel látja el és minden őrizet nélkül kihajtja a legelőre. Ott a különböző tulajdonosok állatai összekeverednek, de az ismertetőjelekről mindegyiknek gazdája könnyen felismeri a maga tulajdonát. A nagy khán, Kublai, a királyok királya, aki jelenleg uralkodik, szép külsejű, se nem nagy, se nem kicsiny, szóval középtermetű ember. Egy kissé húsos, de tagjai arányosak. Arcbőrének színe fehér, melybe pirosság vegyül; szemei feketék, orra szabályos. Négy törvényes felesége van. Atyja halála után legidősebb fia örökli a iront. Mind a négy feleségét császárnénak hívják; de azonkívül mindegyiknek külön neve van. Ε nők mindegyike külön-külön udvart tart, számos udvarhölgyük, szolgájok és szolgálójuk van, akiknek száma egynélegynél legalább tízezerre megy. A khánnak huszonkét törvényes fia van, a legidősebbet Dsingiznek hívják, a mongolok első uralkodója, a jó Dsingiz khán iránti kegyeletből; ennek kellett volna uralkodnia atyja halála után; de ő halt meg előbb, egy Timur nevű fiúgyermeket hagyván hátra; az örökösödési jog most erre szállott. Ezen Timur okos és ügyes, azt magam is bizonyíthatom. A többi törvényes fia közül hét, nagy királyságoknak és tartományoknak ura és mindnyájan igazságosan uralkodnak, mert okos és ügyes emberek. De hisz nem is csoda, atyjok a nagy khán a legokosabb és minden dologban a legjártasabb ember; kitűnő hadvezér, jelesen kormányozza a népeket és országokat; nála kiválóbb férfiú a mongolok között még nem volt. A nagy khán évenként három hónapig, december



86
ben, januárius és februáriusban Kambalukban, (Kháo városa, ma Peking) Kathal fővárosában lakik. Itt épüli, még pedig oly módon, az ő nagy palotája: Egy nagy négyszögletű tér egészen fehér, ereszes fallal van körülvéve, a négyszögnek minden oldala egy mérföld, az egész fal tehát négy mértföld hosszú. A fal magassága tíz láb, a négyszögnek minden csúcsában és a fal közepén is nagy és szép paloták állanak, melyekben az uralkodó fegyverzetét: nyilakat, tegezeket, puzdrákat, nyergeket, gyeplöket szóval mindazt őrzik, amire egy hadseregnek szüksége van. Egy-egy palotában azonban csak egyféle fegyvernemet helyeznek el, az egyik tele van nyilakkal, a másik nyergekkel, a harmadik gyeplőkkel, a negyedik tegezekkel és így tovább. A falnak öt dél felé néző kapuja van; a középen egy nagy, emellett két kisebb és a fal végén ismét két kisebb. A nagy kaput csak akkor nyitják ki, ha a nagy mennyiségű fegyverzetet valami háború kitörése alkalmából kihordják; a négy kisebb ajtó a ki- és bejáratra szolgál. A négy mértföld hosszú falon belül egy másik hosszúkás négyszög alakú fal van, amelyhez, úgy mint a külsőhöz, nyolc fegyverrel megtöltött palotát építettek s melyen szintén öt, dél felé néző kapu van. Az utóbb említett négyszögön belül van az uralkodó palotája. Ennél nagyobb talán soha sem épült; emelete nincs, de a padlózat tíz arasznyira van a földtől. A teteje nagyon magas, a falak és a szobák mindenütt aranyozottak, vagy ezüstözöttek; azonkívül tele vannak festve sárkányokkal, négylábú állatokkal, madarakkal és másfajta tárgyak képeivel. Éppen ilyen a tető is, úgy hogy az egész palotán nem láthatsz egyebet, mint aranyat, ezüstöt vagy festményt.



87
A nagy terem akkora, hogy hatezer ember kényelmesen megebédelhetett benne; azonkívül annyi a palotában a szoba, hogy igazi csoda. Egyáltalában ez a palota oly nagy, oly szép és oly gazdag, hogy senki a a világon jobban be nem rendezhette volna. A tető gerendái és lécei veresek, sárgák, zöldek, kékek vagy más színűek s oly fényesek, hogy csillognak, mint a kristály. Az egész csillogó palota már messziről meglátszik. A két kerítésfal között szép rétek és gyümölcsösök terülnek el, melyben a legkülönbözőbb gyümölcsök teremnek. Ε térségeken s erdőhelyeken tanyáznak a a legkülönböző vadak is, mint a szarvasok, a dámvadak, az őzek, a vadkecskék, szép prémes állatok, szóval mindenféle szebbnél-szebb s különbözőbbnél-különbözőbb vad; ez az oka annak, hogy az emberek számára az uralkodó palotájához s a belső falaihoz is csak egy-egy út vezet. Az egyik fal mellett egyik szeglettől a másikig egy szép tó terül el, amelyben a legkülönbözőbb fajtából, nagyszámú halat tenyésztenek, úgy hogy az uralkodó ahányszor csak halat akar enni, onnan hozathat magának. Megemlítem még, hogy a tavon egy folyó vezet keresztül: a halak azonban abból a nyilasoknál alkalmazott vas- és érchálók miatt nem menekülhetnek ki. Az uralkodó palotájától észak felé, egy nyíllövésnyire egy mesterséges, egészen zöld domb áll, amely legalább száz láb magas s amelynek kerülete körülbelül egy mértföld; e domb örökké zöldelő fákkal van beültetve. Ha az uralkodó megtudja, hogy bárhol valami szép fa van, azt kiásatja gyökerestül és a gyökereket környező földestül elhozatja s e dombra ültetteti; az



88
ilyen nagy fákat elefántokkal hozzák. Mivel minden szép fát idehoznak, nem csoda, hogy a nagy khán parkjában vannak a világ legszebb fái. A domb tetején egy szép palota áll, amely úgy kívül, mint belül egészen zöld, így aztán a domb, a fák és a palota is zöld, amiért is a dombot zöld dombnak nevezik. Az egész oly szép látványt nyújt, hogy aki először látja, el van ragadtatva. A nagy khán pedig azért csináltatta magának mindezt, hogy szívét öröm és gyönyör töltse el. Ezen itt leírt palotán kívül építtetett a nagy khán fia részére is egy éppen ilyen nagyot és azt is éppen úgy rendeztette be, mint a magáét. Beszéltem most a hatalmas uralkodó palotájáról, szólni akarok hát a nagy városról, melynek neve Kambaîuk s amelyről el akarom mondani, miért és hogyan keletkezeit. Régen e helyen egy nagy és nemes város volt, mely Kambaluk, azaz az Úr városa nevét viselte. A nagy khán csillagjósaitól megtudta, hogy e város fel fog lázadni és uralma ellen nagy ellenzéket fog képezni, azért a mostani Kambalukot a másik mellé építette oly formán, hogy a kettőt egymástól csak egy folyó választotta el. Kiköltöztette a régi városból az embereket s az újba telepítette le. Ez új város igen nagy, mert kerülete 24 mértföld. Négyszög alakban van építve s minden oldal hat mértföld hosszú; az egész fal földből van csinálva s van legalább tíz láb széles; de e szélessége nem mindenütt egyforma, mert felfelé keskenyebb lesz, úgy hogy a legfelső részé már csak három láb széles. Fent egészen be van fedve. A fal magassága is több, mini tíz láb,



89
van rajta minden oldalon három kapu s minden kapu feleit egy szép palota, azonkívül a négyszög minden sarkában is van egy ilyen palota. Ezekben nagy termek, telvék azoknak fegyvereivel, kik a várost őrzik. A városban az utcák oly egyenesek, hogy egyik végökről a másikig el lehet látni. A városban sok a nagy és szép palota, sok a vendégfogadó és sok a szép ház. A házcsoportok mind négyszögalakúak, úgyhogy a város egy sakktáblához hasonlít. A középen egy nagy harang áll, amelylyel az éjjelt jelzik; ha e haranggal háromszor jelt adtak, senkinek sem szabad többé lakását elhagynia, ha csak beteg ember segítségére nem megy; ennek is világot kell magával vinnie. Megjegyzem még, hogy a város minden kapuját ezer fegyveres ember őrzi, nem ugyanazért, mintha bárkitől is félnének, de mert ezzel is megakarják tisztelni uralkodójukat, aki a városban lakik és mert nem akarják, hogy a rablók legkisebb kárt is tehessenek. A nagy khán testőrségét méltóságához képest 12.000 lovas katona képezi, ezeknek nevök készítő, ami annyit jelent, mint „az úr hűséges fiai”. A nagy khán pedig a testőrséget nem azért tartja, mintha bárkitől is félne, de mivel méltósága így kívánja. A 12.000 embernek négy kapitánya van; mindegyik külön-külön 3000 embert vezérel s ennyi marad három nap és három éjjel szakadatlanul a hatalmas úr palotájában; a három nap elteltével másik 3000 váltja fel őket, ezek megint három napig maradnak a palotában, úgy hogy mindig 3000 testőr van a khán személye körül. Ha a nagy khán bármely ünnepies alkalomból vendégeskedik, ily formán ülnek asztalánál. Az ő asztala



90
a legmagasabb helyen áll és pedig a terem északi oldalán, ehhez ül ő, arccal délnek fordulva, mellette balra közvetlenül első felesége, jobb oldalán pedig fiai, unokái és mindazok foglalnak helyet, kik a császári család tagjai; ezek oly alacsony helyeken ülnek, hogy fejők a nagy khán lábaival egy vonalba esik. A többi főúr még alacsonyabban fekvő helyen ül. így van ez az asszonyoknál is, mert fiainak és rokonainak feleségei az uralkodó balján férjeikkel szemközt ülnek, velők egyenlő magasságban, a főurak feleségei pedig ismét alantabb fekvő helyeken úgy, hogy mindenki a császár által kijelölt ülőhelyet foglalja el. Az asztalok pedig ügy vannak elhelyezve, hogy a nagy khán az egész társaság fölött ellát. A termen kívül pedig több mint 40.000 ember gyűl össze. Sok ember jön az udvarhoz és mindenki ajándékot hoz az uralkodónak. Ezen emberek idegen országból jönnek s a legkülönbözőbb dolgokat hozzák magukkal.
Ott, ahol a nagy khán ül, egy finom aranyból készült nagy edény áll, melyben elfér bizonnyára annyi bor, mint egy nagy serlegben; a nagy edény körül fel van állítva négy kisebb, úgy hogy a nagyból ezekbe átfolyhat a finom és kitűnő minőségű bor. A többi asztalokhoz a bort nagy fületlen vázákban hozzák; egy ilyen vázába belefér annyi bor, amennyi tíz személynek elég; már pedig minden két ember elé tesznek egyet, emellé pedig két kisebb fogantyúval ellátott vázát állítanak, mindenki azután maga merít a nagy edényből, mely kettejök közt áll. Az asszonyoknak is megvan a maguk vázája. A fületlen és fogantyús vázák nagy értéket képviselnek, mert a nagy khánnak annyi az



91
arany és ezüst edénye, hogy ha elmondanám, nem hinné el senki.
Akik a nagy khánnak az ételeket s italokat felhordják, igen előkelő emberek, de azért szájukat és orrukat selyemből készült és arannyal áttört kendőkkel takarják el, nehogy lélekzetök a hatalmas uralkodó ételét, vagy italát érintse; ha a nagy khán inni akar, az összes zenészek, kik p2dig nagy számmal vannak jelen, ráhúzzák, mikor pedig a poharat kezébe veszi, az összes vendégek letérdelnek s így fejezik ki mély tiszíeletöket iránta.
Az ételekről nem szólok többet, mert hisz mindenki gondolhatja, hogy mennyit s mily sokfélét hordanak fel. Mikor mindnyájan megebédeltek s az asztalokat elvitték, nagy számú igen ügyes bűvész és táncos jön be a terembe, akik játékukkal és mozdulataikkal nagy örömet és nevetést idéznek elő. Ezek elvonultával min denki elhagyja az ebédlő termet.
A mongolok általánosan megülik születésük napját. A nagy khán szeptember 28-án született; ezen napon van tehát, az új év napját kivéve, a legnagyobb ünnep. Ε napon veszi fel a nagy khán legjobb, arannyal átszőtt ruháit, legalább 12.000 hűbérese és vezére pedig ugyanoly színben s ugyanoly módon öltözködik, persze azzal a különbséggel, hogy ruháik nem oly drágák. Hord mindegyikök azonkívül egy arannyal átvert övet, ezt és ruháikat mindnyájan az uralkodótól kapják. Ezek azonban nem egyformák, mert némelyiken van annyi gyöngy és drágakő, hogy bizonyára megér 10.000 byzanci aranyat. Háromszor egy évben oszt ki hasonló ajándékokat a khán. Ebből is látható, minő hatalmas



92
ünnep az uralkodó névnapja s hogy bőkezűségben aligha utánozhatja valaki. Ugyancsak a fentemlített születésnapon a mongolok és mindazon tartományok lakói, kik a nagy khánt uralják, tehetségük és az illendőség vagy parancs szerint nagy ajándékokat hoztak. Ilyenekkel jelennek meg az udvarnál a kérelmezők is; tizenkét előkelő férfiú van kiküldve, hogy e kérelmezők kívánalmait, amennyiben megilleti őket, kielégítsék. Végre e napon a pogányok, mohammedánusok, keresztények és más vallásiak is mind kivétel nélkül forró imát küldenek a maguk isteneihez, hogy az uralkodónak hosszú, örömmel teljes és háborítatlan egészségű életet adjon. Újév ünnepe a mongoloknál februáris havára esik. Ekkor a nagy khán és összes alattvalói, férfiak és asszonyok, kicsinyje és nagyja, fehér ruhába öltözködnek; teszik pedig ezt azért, mert hiszik, hogy a fehér ruha az egész esztendőre szerencsét hoz. Ε napon hoznak gazdag arany-, ezüst-, drágakő-, gyöngyökés mindenféle értékes kelmékből álló ajándékokat az uralkodó minden királyságából, tartományából, kerületéből és óriási birodalma minden vidékéről, hogy egész éven át legyen a hatalmas úrnak elég kincse, öröme és gyönyöre. Azonkívül az emberek egymásnak is adnak mindenféle fehér színű ajándékot, örömükben egymást megölelik s mindenütt vígságot mutatnak, hogy boldogok legyenek egész éven át. Eljutnak a nagy khánhoz, birodalma több részéből megrendelt ajándékok is: több mint százezer fehér, gazdagon felszerszámozott ló, ötezer elefánt, melyeken pompás kelmék s mindegyiknek hátán még külön kincsszekrényke van, telve ezüstneműekkel és más értékes tárgyakkal. Ezenkívül számos



93
teve, melyek megint csak az ezen ünnep alkalmából felajánlott kincseket hordják hátukon. Mindezen felsorolt ajándékokat egy menetben elvezetik az uralkodó előtt. Ezt végignézni — igazi gyönyörűség. El keli még mondanom, hogy ezen ünnep reggelén, mielőtt az asztalokat felállítanák, a nagyteremben összegyűlnek az uralkodó elé a birodalma összes fejedelmei, a legkülönbözőbb rangfokozatban levő nemesei és tisztviselői, orvosai, csillagászai és tudósai; akik a teremben el nem férnek, azon kívül foglalnak helyet, de ügy. hogy az uralkodó végig láthatja őket. Mindnyájan rangfokozat szerint vannak felállítva: az első helyet a császár fiai és családja tagjai foglalják el, azután következnek a fejedelmek és a többi nemesek és így tovább. Miután mindannyian kitűzött helyeikre leültek, fölkel egyike a legbölcsebbeknek és harsona hangon elmondja: „hajoljatok meg és imádjátok”, mire mindnyájan meghajolnak és fejőkkel a földet érintik. Ezután megint így szól az előbbi bölcs: „Hatalmas Isten, áldd meg a mi urunkat s tartsd meg őt számos éveken át örömben és boldogságban” a gyülekezet rázengi: „Úgy legyen!” Azután megint szól a bölcs: „Isten növelje birodalma hatalmát, árassza békéjét alattvalóira s terjesszen jólétet minden országában!” A gyülekezet megint ráfeleli: „Úgy legyen!” így imádják (nem imádat csak hódolat, Szerző) őt négyszer; azután elmennek egy szépen díszített oltárhoz, ahol egy vörös táblán olvasható a császár neve; van az oltáron ezenkívül egy aranyfüstölő, mellyel az oltárt és a táblát mély tisztelet jelei köd körülfüstölik, azután visszatérnek helyeikre s megkezdődik a menet az ajándékok bemutatásával. Miután mindez végbe ment, felállítják az



94
asztalokat s kezdetét veszi a vendégség, melynek lefolyása módját már fentebb megírtam. Még egyet kell megemlítenem ez ünnepekből, amit előbb elfeledtem és ami igazán csodálatos. Tudjátok meg ugyanis, hogy az ünnep napján a császár elé vezetnek egy nagy oroszlánt, amelyik, amihelyt őt észreveszi, meghunyászkodva lefekszik eléje, mintha felismerné benne urát. Fekve marad azután előtte anélkül, hogy meg volna láncolva mindaddig, míg az ünnepies menet tart. Ez valóban csodálatosnak tűnhetik fel mindenki előtt, aki nem látta. Mialatt az uralkodó fővárosában lakik, azaz decemberben, januárius- és februáriusban, elrendeli, hogy alattvalói szállítsanak részére vadat; ő csak márciusban hagyja el székhelyét a vadászat végett. Vannak pedig neki e célra megszelídített leopárdjai és nagyszámú farkasa, melyek igen ügyesek a nagyobb vad elfogásában. Azonkívül van több oroszlán, melyek igen nagyok, nagyobbak, mint aminők Babylonban vannak; ezek gyönyörű állatok, fekete, vöröses és fehér haránt sávokkal s annyira meg vannak szelídítve, hogy elfogják a vaddisznót, medvét, a vad szamarat, a szarvast és más ily nagyobb állatokat. Ha vadászni mennek velők, födött szekérben viszik őket, nehogy a vad láttára fékezhetetlenek legyenek; és valóban szép látvány, amint az elbocsátott oroszlán a menekülő vadat eléri és elfogja. Vadászatra be van még nagyszámú sas is tanítva, melyek rókát és őzet ejtenek el s oly erősek, hogy nincs az a farkas, mely körmeik közül el tudna menekülni. A kutyák fölötti felügyelettel két édes testvér van megbízva: Baja és Mingam; ezek mindegyikének 10—10



95
ezer embere van, kik mind kétféle ruhát viselnek, az egyik 10.000 veresét, a másik kéket. Mindegyik tízezerből legalább kétezernek van egy, vagy több szép és erős kutyája; ha már most az uralkodó vadászni megy, magával viszi egyikét a fentebb megnevezett vadászmestereknek, ez ismét kirendeli a maga tízezer emberét úgy, hogy az uralkodótól jobbra is, balra is megy ötezer, még pedig egyik a másik mellett úgy, hogy ezek széltében elfoglalnak egy napi járóföldet, amelyről azután a vad el nem menekszik. A nagy khán, mint fentebb említettem, március elsején indul el a vadászatra s dél felé megy, amely irányban két nap alatt eléri a tengert. Ilyenkor visz magával tízezer sólyomőrzőt, akik persze a vadászaton nincsenek mindig egy csomóban, hanem százas vagy kétszázas csoportokban helyeztetnek el; ezek tanítják be s eresztik a vadra a sólymokat, melyekre azután nem kell többé vigyázniok; mert e célból ismét számos, úgynevezett Toszkoár (emberek, akik vigyáznak) követik a vadászokat, ezek kettesével vannak a vadászati területen elszórva; bármerre repüljön tehát a sólyom, ezek meglátják és elfogják; mivel pedig minden sólyom lábán egy ezüst táblácskára fel van írva a sólymász neve, elviszik annak, ha pedig ama táblácska elveszett volna, ott vannak az úgynevezett bularguzi-k. (az elveszett tárgyak ura), akiknek minden talált tárgyat át kell adni, náluk azután a tulajdonos megkaphatja. A császár a vadászatra rendesen négy elefánton megy, melyek hátán egy igen szép fa-pavillon áll; ezen pavillon arannyal áttört kelmével van bevonva, kívülről pedig oroszlánbőr takarja. Ebben tartózkodik a felség, körülötte mindig néhány előkelő férfiú, kik közül nehá



96
nyan lóháton is kísérik őt. Ha már most ez utóbbiak közül valamelyik darvakat vesz észre, megmondja az uralkodónak s ha az, elvonatván az ablak függönyeit, nyugvó ágyáról szintén észre veszi, elbocsátja az egyik sólymot, s nagy örömmel nézi, amint ez a darvat űzőbe veszi és leveri. Valóban ez oly élvezet, melyet, azt hiszem, nincs a világon ember, aki oly könnyen s oly nagy mértékben megszerezhetne magának, mint a nagy khán. Ha vadászat közben a császár elért azon helyre, melyet Kasar Modunnak neveznek, már felállítva találja a sátrakat úgy az ő, mint fiai s egyéb kísérői számára. A császár sátora van olyan nagy, hogy alatta tízezer ember kényelmesen elfér. A sátor bejárata délről van, amely oldalon a vadásztársaság legelőkelőbbjei laknak; ettől nyugatra van ismét az uralkodó lakhelye; ha őfelségének valakire szüksége van, elküld érte. A nagy terem mögött van a császár hálószobája. Mindezen termek három-három faoszlopon nyugszanak, melyeken gyönyörű faragványok s aranyozás látható; kívül fehér, fekete és vörös sávos oroszlánbőrök takarják s oly jól vannak védve, hogy sem az eső, sem a szél be nem hat; belülről hermelin- és cobolyprém, ami pedig igenigen drága, a falak takarója. A kötelek, melyekkel a sátrakat lekötik, mind selyemből vannak. Ezen császári sátrak körül azután még számos szép sátor van felállítva; annyi ott a nép, hogy a néző bátran azt hihetné, hogy népes városban van. Ezen helyen marad a császár húsvét előestéjéig. Ez egész idő alatt nem tesz egyebet, mini madarász a tavakon, a folyókon s amerre csak jár; környezete sem szűnik meg vadászgatni s így roppant sok vadat gyűj



97
tenek össze. Ez pedig nem fogy ki, mert senkinek, bárki legyen is az, húsz napi járóföldre e helytől nem szabad a maga mulatságára sem sólymot, sem vadászkutyát tartania, de másutt igen. Azonkívül az egész birodalomban senkinek, legyen az fejedelem vagy paraszt, márciustól októberig nem szabad elejtenie sem nyulat, sem őzet, sem szarvast; aki pedig e tilalmat megszegné, az becstelenné lenne, de az emberek az uralkodó parancsaival szemközt oly engedelmesek, hogy az állatokat az út mellett alva találhatják, még sem nyúlnának hozzájuk a világért sem. A március és október közti időszakban azután vadászhatnak megint, de ez idő alatt azért nem, hogy a vadak szaporodását meg ne gátolják. Május közepén az uralkodó, miután a vadászat gyönyöreit kimerítette, egyenesen visszatér fővárosába, Kambalukba; ott marad három napig, részt vesz az ezen idő alatt tartott mulatságokban, azután elmegy bambuszból épített nyári palotájába Sanduba, ahol jó hűvös van s ott marad szeptemberig, amikor megint Kambalukba tér vissza. A nagy khán tanácsának tagja volt egy Achmed nevű mohámmedánus, ravasz és ügyes ember, aki a nagy khánra nagyobb befolyást gyakorolt, mint a tanács valamennyi többi tagja; a nagy khán őt annyira becsülte, hogy azt tehette, ami neki tetszett. Ennek oka, mint halála után kiderült, az volt, hogy uralkodóját megbűvölte, ki aztán minden szavának föltétlen hitelt adott és így mindent megtett, amit Achmed kívánt. így aztán számosan vesztek el igazságtalanul. Achmednek fiai is, kik mind magas hivatalokat viseltek, követtek el bűnöket. Nagy kincseket is gyűjtött ez az ember, mert senki, aki tőle valamit kért, üres kézzel nem ment hozzá.



98
Huszonkét éven át gyakorolt már korlátlan hatalmat Achmed, midőn végre összeesküdtek az élete ellen és a kormány megbuktatására. Azt az időt találták legalkalmasabbnak, mikor a nagy khán nem lesz Kambalukban, hanem Sanduban vadászaton s így a város kormányzását Achmed teljesítette.
A kathajiak mind gyűlölték a nagy khán uralmát, mert ez mongol, vagy még gyakrabban mohammedánus kormányzókat rendelt föléjük; ezek pedig úgy bántak velők, mint rabszolgákkal. A nagy khán a Kathaj fölötti uralmat nem örökség útján nyerte el, hanem hódítás által; így tehát nem bízott a bennszülöttekben, hanem minden hivatalt mongolokra, mohammedánusokra vagy keresztényekre bízott, akik hozzá ragaszkodtak ugyan, de Kathajban idegenek voltak.
Kogataj nevű tatár, aki a város tizenkétezer emberből álló őrségének a vezére, az összeesküvést fölfedezte, Achmedot már nem tudta megmenteni, de a legszükségesebb intézkedéseket megtette a lázadás elfojtására, azután pedig követeket küldött a nagy khánhoz.
Miután a nagy khán Kambalukba visszatért, megtett mindent, hogy megtudja, mi volt az összeesküvés oka, és ekkor kiderült az átkozott Achmed és fiai gonosztetteinek végtelen sora. Ekkor a nagy khán elrendelte, hogy a megöltnek kincseit saját kincstárába hozzák; (ekkor látták, hogy a gonosz ember mily sokat halmozott volt össze), hogy a holttestet ássák ki és dobják a kutyák elé az utcára, továbbá meghagyta, hogy fiait, akik apjok példáját követték, elevenen nyúzzák meg. Ε körülmény a khán bizalmát elvette a moham



99
medánusoktól, össze hívatta a főbb embereiket s meghagyja e felekezetnek, hogy sok olyan dologgal hagyjon fel, amit vallása parancsol. Így a többi közt elrendelte, hogy házasságaikat a tatár törvények szerint rendezzék és hogy az állatokat a has felmetszése által öljék meg, nem pedig, mint az ő szokásuk mondja, a gége elmetszése által.
Tudjátok meg, hogy Kambalukban oly sok a ház és oly nagy az emberek száma, hogy szinte lehetetlennek látszik; mert hiszen külváros annyi van, amennyi kapu a városba vezet, azaz van tizenkettő; ezekben több a nép, mint magában a városban, itt laknak a kereskedők és a különböző idegenek, akik a birodalom minden részéből ide jönnek, hogy az udvarnak ajándékokat nyújtsanak áí, vagy hogy annak valamit eladjanak; a házak a külvárosokban is vannak oly számban és oly szépek, kivéve a nagy khánét, mint a városban.
Benn a városban rem szabad senkit eltemetni; a pogányok, akik halottaikat elégetik, kötelesek azokat egy, a külvárosokon kívül fekvő s éppen e célra kijelölt helyre vinni. A többi lakosok, kik a hullát eltemetik, ugyancsak kijelölt helyeken temetkeznek; így azután a lakások a városban sokkal egészségesebbek.
Mondhatom, hogy e városba nagyobb számú és értékesebb dolgokat hoznak, mint bármi más helyre e földön; mert az óriási birodalom minden részéből hoznak ide különféle dolgokat részint az uralkodó számára, részint az udvarnak, részint a város többi lakóinak, részint a nagy hadseregnek, mely a város környékén van elhelyezve, úgyhogy annyi mindenfélét hoznak ide össze, hogy annak nincs száma. Hogy csak egyet



100
említsek, nincs az évnek az a napja, melyen ne hoznának be legalább ezer szekérrel egyedül nyers selymei, melyből azután itt készítik a finom, gyakran arannyal átvert selyemkelméket. És ez nem csoda, mert itt az egész környéken nincs len, mindent selyemből kell tehát készíteni; igaz, hogy vannak helyek, hol gyapotot és kendert termesztenek, de ez sokkal kevesebb, minthogy az igényeket kielégítené. Kambaluk környékén van legalább 200 különböző nagyságú város; egyik közelebb, másik távolabb fekszik; mindezen városokból ide jönnek vásárolni és eladni és e tekintetben a lakosok mindenféle igényeiket kielégíthetik, úgyhogy e városnak igazán nagy a kereskedelme. Kambalukban van az uralkodó pénzverő háza is, melyről ellehet mondani, hogy ő felsége általa kitalálta az alchymisták titkát; ő tudniillik ilyenforma pénzt készíttet: van az országban annyi eperfa, melynek leveleit a selyembogár eszi, hogy minden vidéken bőven találhatod; ennek a fának leveszik a héját, ebből kiválasztják a hársat s azután papirost csinálnak belőle, amely egészen fekete; a kész papirost azután különféle nagyságban szétvagdalják; a legkisebbnek értéke egy fél fillér, a nagyobbá egy fillér, a még nagyobbik egy fél velencei garast ér, az utána következő egy egész velencei garast; van olyan, mely megér öt garast, hat garast, egy, két, három, öt és tíz byzanci aranyat. Mindezen papirosdarabok el vannak látva ő felsége pecsétjével. Ilyenformán az uralkodó annyi pénzt csináltathat, miután ez neki semmibe sem kerül, amennyivel az egész világ kincsét is megvehetné. Ha az említett papirosdarabok el vannak látva az



101
uralkodó pecsétjével azokkal a birodalom minden részében, mint készpénzzel fizetnek; senki se meri azonban utánozni, bárhogyan szeretné is, mert amint megtudják, rögtön halállal sújtják. Ezzel a papiros pénzzel fizetik ki az Indiából, vagy bárhonnan jövő kereskedőket is, akik eladás végett aranyat, vagy ezüstöt, vagy drágakövet hoznak, persze, hogy ugyanazon pénzen, a nagy khán országában, — mert másutt nem fogadják el, — ők is akármit vehetnek. Ha a papírpénz valakinek kezei között elromlik, elmegy vele a pénzverőbe s ott háromszázalék levonása után becserélik neki újjal; ha valaki aranyat, ezüstöt, drágaköveket, vagy gyöngyöket akar venni, ugyancsak elmegy a pénzverőbe s ott a papírpénzen vehet annyit, amennyit akar. A nagy khán kiválasztott tizenkét előkelő férfiút és megbízta őket, hogy intézkedjenek mindabban, amire birodalma harmincnégy tartományának szüksége van. Ε tizenkét tanácsos Kambalukban pompás, gazdagon felékesített palotában lakik. Mindegyik tartománynak meg van e palotákban a maga külön bírája és íródeákja, ezek intézik azután a tanácsosok parancsa szerint a tartományok ügyeit. Ha valami igen fontos eset került elő, a tanácsosok azt a felségnek bejelentik, aki aztán saját belátása szerint rendelkezik. A tanácsosok szemelik ki a tartományok amaz urait, kiket előbb említettem, a kiválasztottak neveit az uralkodónak beterjesztik, ki azután választásukat jóváhagyja. A tanácsosoknak ezenkívül hatalmukban áll, hogy a felség beleegyeztével a hadsereg fölött is rendelkezzenek, ők küldik a csapatokat ide vagy oda, ők nevezik ki a tiszteket, ők osztanak ki köztük jutalmat vagy büntetést. Nevök sieng, ami annyi, mint főudvar és igazán nincs



102
magasabb hatalom a khán birodalmában ennél; meri sok jót tehetnek azzal, akivel akarnak. Kambalukból a különböző tartományokba sok út vezet s minden ilyen útnak a neve azon tartománytól van kölcsönözve, amelybe visz. Ha valaki Kambalukból bármily irányba elutazik, minden 25, 30, avagy néha 40 mértföldnyire talál egy póstaházat. Ezen póstaházak szép paloták, melyekben a küldöttek laknak. Megvan bennök minden szükséges kényelem: szobák, jó ágyak, gazdag szőnyegek, amelyek mind selyemből készültek, vagy legalább avval vannak bevonva; ha netalán valami fejedelem, vezér vagy más tisztviselő utazik, itt mindig talál szállást. Van ezekben a házakban sokszor kétszáz ló is; egyikben több, másikban kevesebb, amint azt a nagy khán a szükség szerint elrendelte. így hát a küldöttek a nekik szükséges lovakat, ellátást és kényelmet ott mindig megtalálják. Igazán ez olyan gazdagság és hatalom, minőt még senki sem látott s minőről senki sem hallott. Nincs az a császár, sem az a király, kinek ily vagyona volna, mert higyjétek el, hogy ezen póstaházakban a küldöttek rendelkezésére van összesen legalább 300.000 ló, azonkívül a paloták, melyek száma több mint tízezer, oly gazdagon vannak felszerelve, mint előbb mondottam. De e tárggyal kapcsolatban még egyet kell itt megemlítenem: vannak tudniillik e póstaházak között 3—3 mértföldnyi távolságban kisebb házak, melyekben folytonosan tartózkodnak gyalog emberek, kik a felség küldöttei. Szolgálatukat következőképpen teljesítik; mindegyikök a dereka körül egy nagy és széles, csengetyűkkel teleaggatott övet hord (ez azért van, hogy jövetelöket már messziről meghallják). Ha már most valamelyiknek valami iratot,



103
vagy más üzenetet tovább kell vinnie, gyalog elszalad egyik háztól a másikig s mivel jövetele már messziről hallik, a másik háznál öt társa már útra készen várja, átveszi a levelet vagy izenetet s szalad tovább, a következő házig, ahol megint felváltják. így megy ez a császár lakhelyéig; ez emberek oly gyorsan szaladnak, hogy tiz nap járóföldet egy nap és egy éjjel alatt megtesznek. Ezektől a gyalogosoktól az uralkodó adót nem szed, sőt a magáéból ad nekik valamit. Ha azonban valami sürgősebb ügyről, pl. valamely kormányzó lázadásáról vagy más ilyen dologról kell őfelségét tudósítani, ez emberek huszonnégy óra alatt 150 mértföldet is megtesznek és pedig hogyan? A kiinduló hely postaállomásán lóra ülnek, melyek ott mindig felszerelve készen állanak igen jó futók. Lovon a lehető leggyorsabban a következő postaállomásig nyargalnak, ott már csengetyűikről tudják, hogy sürgős üzenet jő, másik lovas várja őket, aki az üzenetet vagy levelet átveszi s rögtön indul hasonló gyorsasággal a legközelebbi postaházig, hol megint várják s így mennek tovább oly gyorsasággal, hogy az igazán bámulatos. Ezen emberek útjukban annak igazolásául, hogy sürgős ügyben járnak el, a sólyomtáblát magukkal viszik s ha ilyenkor megesik, hogy lovuknak valami baja történik s valami lovassal találkoznak, a sólyomtábla eíőmutatása mellett attól a lovat elveszik s úgy haladnak tovább. A póstalovasok, melyekről imént beszéltem, az uralkodónak nem kerülnek költségébe és pedig miért? A póstaházak városok mellett vannak felállítva. Ezek, valamint annak környéke meghatározott számú lovat ád a postának és gondoskodik is róluk. Csakis azon póstalovak, melyek nincsenek városok közelében, esnek őfelsége kincstárának terhére.



104
Ha a nagy khán birodalmában az alattvalók akárhol gabonájukban bármi okból kárt szenvednek, azoktól az évben nem szednek adót, sőt a khán a maga gabonájából ad valamit a szegényeknek, hogy legyen rnit enniök és mit elvetniük. Éppen úgy tesz azokkal is, kik barmaikban szenvedtek kárt; azoknak is elengedi az adót s adat nekik barmokat. Ez igazán nagy jótékonyság! De hogy a gabonára nézve az uralkodó e jótékonyságot gyakorolhassa, azt, mikor valamely tartományban sok és olcsó, összevásároltatja s nagy házakban úgy helyezteti el, hogy három, sőt négy évig is eláll. Ha azután a drágaság kiüt, a lakosok a fejedelem magtáraiból olcsón vehetnek gabonát. Ez az oka annak, hogy a nagy khán birodalmában soha sincs nagy drágaság. Kambaluk szegényeire a nagy khán különös gondot fordít. Kikeresteti ugyanis a városban a szűkölködő családokat s ezeket az ő házaiban helyezteti el s ád nekik minden évben annyi gabonát, amennyi nekik egész évre elég. Így tesz minden évben. Azonkívül bárki elmehet az ő udvarába alamizsnáért, ott bizonyosan kap egy jó nagy kenyeret és senkit sem utasítanak vissza, pedig számosan, sokszor harmincezren is vannak; mert így rendelte az uralkodó, aki szánja a szegény népet. Tisztelik is őt, mint istenöket. Gondoskodik a nagy khán az utasokról is, mert egész országában minden út mellett két-három lépésnyire egymástól nagy fákat ültettetett; így tehát, aki utazik, se éjjel, se nappal el nem tévedhet s azután a gyakori nagy melegben árnyékot is találhat. Még egy különös dolgot akarok végre Kaíhaj tartományról megemlíteni; vannak ugyanis e tarto



105
mányban fekete kövek, melyeket bányákból szednek ki s melyek úgy égnek, mint a fa, sőt jobban; mert ha este meggyújtod, még reggel is találsz tüzet; ezért az egész tartományban, dacára annak, hogy fájok is van elég, nem égetnek mást, mint e fekete köveket. Van Kambaluk városában a keresztények, mohámmedánusok és kathajiak közt mintegy ötezer csillagjós jövendőmondó, akiket a nagy khán épen úgy, mint a város szegényeit élelemmel és ruházattal lát el; azért is lehetnek mesterségök folytonos gyakorlatában. A csillagjósoknak vannak asztrolabiumaik, melyeken a bolygók, ezek különböző helyzetei, óra szerint, az egész évre feljegyezve láthatók. A keresztények, mohammedánusok és kathajiak, külön-külön minden év elején asztrolabiumaik segítségével kipuhatolják minő lesz az egész év és annak egyes hónapjai. A bolygók járásából, helyzetéből és más égi körülményekből kitudják azután, minő lesz az időjárás és minő természetűek lesznek az egyes hónapok. így megjósolják, melyik hónapban lesz égi háború vagy vihar, melyikben dögvész, marhavész, kül-vagy belháború, vagy összeesküvés s így tovább; nem felejtik el azonban jóslataikhoz hozzá tenni, hogy az Istentől függ, vájjon többet vagy kevesebbet tegyen-e abból, amit ők megjósoltak. Jövendöléseiket kis könyvekbe, irják, melyeket a jövendőre kíváncsi embereknek garasával eladnak. Azokat, kiknek szava legtöbbször beteljesedik, tökéletes mestereknek tartják, s nagy tiszteletben részesítik. Ha valaki a városban nagy dologhoz akar fogni, vagy akár kereskedési akár más célból nagy útra akar kelni — elmegy a csillagjósok egyikéhez s megszólítja: »Üsd fel könyveidet s nézd meg, mit mutatnak az égi



106
jelek, mert én ilyen meg ilyen okból útra készülök.” Mire a csillagjós azt feleli, hogy neki előbb a kérdezősködő születése évét, hónapját és napját kell tudnia. Ha erre nézve felvilágosítást kapott, megnézi, milyen viszonyban vannak a születésekor feltűnt előjelek a kérdezősködés időpontjában látható égi jelekkel s aszerint adja válaszát, tanácsos-e a kérdezősködőre nézve munkájához fogni, vagy nem? Tudnotok kell még, hogy a tatárok az időt tizenkét éves ciklusokra osztják be; e ciklus első évét az oroszlán nevével jelölik, a másodikat az ökörével, a harmadikat a sárkányéval, a negyediket a kutyáéval, s így tovább; ha a tizenkét névből kifogynak, elölről kezdik; így tehát ha valakit megkérdeznek, hogy mikor született, azt mondja (például): az oroszlán évében, ezen vagy ezen napon, ezen vagy ezen órában, ezen vagy ezen percben. A szülők soha sem felejtik el gyermekeikre nézve ez adatokat feljegyezni. A kathajiak bálványimádók. Háza falán mindegyikök jó magasan egy táblát tart, amelyen egy név olvasható; ez képviseli a legmagasabb égi istenséget; ennek mutatnak be az emberek füstölő áldozatokat, ezelőtt emelik fel kezeiket s érintik háromszor homlokukkal a földet, kérve tőle egészséget és lelki épséget, de egyebet nem. A fentnevezett tábla alatt a földön, a fal mellé egy bábot állítanak fel, melyet Natigajnak hívnak; ez a földi istenök. A földi istennek éppen úgy áldoznak, mini az éginek és a fentemlített szertartások közt fohászkodnak is hozzá, csakhogy tőle csupán kedvező időjárást és bő termést kérnek. A lélek halhatatlanságára vonatkozó nézetök a következő: ha valaki meghal, lelke más testbe száll át



107
és pedig érdeme szerint, jóból jobba, rosszból rosszabbá, így tehát a szegény ember, ha egész életén át jámbor és józan volt, mint nemes ember fog újra születni, más alkalommal ismét mint herceg s így megy felfelé mindaddig, míg el ne merül az istenségben. De ha például valami nemes ember gonosz életű volt, lelke parasztba, majd kutyába megy át s így mindig lejebb és lejebb száll. A kathajiak egymás közt válogatott szavakkal beszélnek, egymást mosolygó arccal és kiváló udvariassággal köszöntik, szóval úgy viselkednek, mint igazi nemes emberek; az evésnél a tisztaságra is nagyon ügyelnek. Szüleiket nagy tiszteletben tartják; ha valaki atyját vagy anyját megsértené vagy szükségükben nem segítené, az nyilvános törvényszék elé kerülne, melynek nincs más feladata, mint a szülei iránt hálátlan gyermekeket megbüntetni. A különböző bűntettekért elcsukott embereket egy bizonyos, a nagy khán által meghatározott időben szabadon bocsájtják (ez minden három évben megtörténik); de arcukat megbélyegzik, hogy őket bármikor felismerhessék. A nagy khán mindenféle nyerészkedő játékot és csalási betiltott, pedig azelőtt sehol a világon ezek úgy nem virágzottak, mint itt. Mikor a khán ezen tilalmat kibocsájtotta, ezeket mondta: „Én fegyvereim erejével hódítottalak meg benneteket s így mindenetek az enyém lett; ha tehát vagyonotokat játékon elvesztitek, tulajdenképpen az enyémet játsszatok el.” Mindamellett nem vett el tőlük semmit sem. El kell még mondanom, hogy mily nagy tisztelettel járulnak a nagy khán alattvalói uralkodójuk elé.



108
Ha már egy fél mértföldnyire vannak a felség tartózkodási helyétől, mindegyikök a legnagyobb alázatosságot és nyugalmat tanúsítja, úgyhogy köztük semmiféle élesebb hang vagy hangos beszéd nem hallható. A főnökök és nemesek mindegyike egy csinos kis edényt hord magával, melybe, ha a kihallgatási teremben van, köpni szokott; vannak ezenkívül a kathajiaknak még szép fehér csizmáik, melyeket, mielőtt a császári palota termeibe lépnének, felhúznak. A közönséges használatra szánt csizmáikat ezalatt a szolgák őrzik. Mindezt a kathajiak azért teszik, hogy a szebbnél szebb, arannyal áttört, különböző színű selyem szőnyegeket be ne piszkolják”.



A MONGOLOK RÖVID TÖRTÉNETE.
Az a turáni népáradat, amely évezredekig hullámzott keletről nyugatra, a mongolokban érte el utolsó hullámát. A tulajdonképpeni mongolság a XIL században lép ki a világesemények mozgatói sorába. Belső-Ázsiában a Gobi sivatag északi részein jelennek meg, azon a földön tehát, amely a turáni népeknek szülőföldjéül tekinthető. Marco Pólótól való idézetünkben láttuk, hogy Dsingiz khán miképpen egyesíti hatalma alá végtelen rövid idő alatt a belső-ázsiai nomád törzseket. Rövidesen a mai földrajzi Turkesztánba is benyomulnak hadai s a Kaspi tengerig lakó törökös népeket meghódítják. Keletre, a khinai birodalom kerül hatalmuk alá, melynek trónján fél évszázadnál tovább ülnek a mongol uralkodók. 1217-ben a turkesztáni „Kovarezmi birodalom” hatalmas uralkodója kivégezteti Dsingiz khán követeit. Megtorlásképpen már a következő évben a Pamiron keresztül előnyomul Dsingiz khán hatalmas lovasserege, amely ebben a korban a világ legjobban szervezett, legjobban fegyelmezett és legbegyakorlottabb hadserege volt. Ez a hadsereg a várak ostromára is nagyszerűleg be volt rendezkedve. A khinaiakkaí való hosszas harcaikban a várak ostromlásához szükséges berendezéseik olyan tökéletesek voltak, hogy egyetlen vár sem tudta útjokban feltartóztatni. Biztos



110
tudomásunk van arról, hogy lőport, sőt bizonyos ágyúféle szerszámot is használtak. Ezeknek esett áldozatul hallatlan rövid idő alatt Kazsgar, Kokand, Bokhata, végül pedig Szamarkand is. A Kaspi tengertől északra akievi orosz nagyfejedelmek állottak a mongolok útjában, de ezek számos, gyors egymásutánban következő csatában az orosz hadseregeket teljesen megsemmisítették. Maga a kievi nagyherceg is az ellenség fogságába kerüli. Ezzel a győzelemmel a Fekete tenger partjához ért a mongolság. Egész Európában a rémület lesz úrrá s a Görög császárság sietve javíttatja ki a város erődítményeit. Ekkor következik be Dsingiz khán hirtelen halála 1227-ben. Utóda fia lett, aki tovább folytatja apja hódításait úgy keleti, mini nyugati irányban. Keleten az egész khinai birodalom hatalma alá kerül. 1235-ben újra leverik a kissé magához tért Oroszországot. 1240-ben elpusztítják Kievet, letiporják Lengyelországot, felégetik Varsót s a velők szembejövő egyesült büszke német és lengyel seregeket a mai Sziléziában, a liegnitzi csatában teljesen megsemmisítik. Ugyanebben az időben Magyarország is terítékre kerül. Csak a legutóbbi európai történészek kezdik sejteni, azt az utolérhetetlen hadiművészetet, amelyet a mongolok kifejtettek s amelynek köszönhetik diadalaikat. Megállapíthatjuk, hogy legtöbbször nem is az az örökké emlegetett túlerő, hanem az a csodálatos haditudomány amellyel bírtak hozta meg győzelmeiket. Az eddig föl nem tárt khinai és az Urgában meg Tibetben is meglevő mongol forrásokat még nem ösmerjük. De az, amit tudunk, már is elég arra, hogy megállapíthassuk azt, hogy a mongol hadseregek nem vad hordaként nyargaltak keresztül Ázsián és Európán, elsöpörve ma



111
guk elől minden akadályt, hatalmuk alá hajtva az országok százait. A legnagyszerűbb és kitűnően kieszelt haditervek alapján dolgoztak és ezeket a kiváló terveket kiváló hadvezérek oly pontosan és lelkiismeretesen hajtották végre, mintha egy elsőrangú óramű dolgozott volna. Elképzelni is megszédítő az a gondolat, hogy Ázsia kellős közepéből egy zseniális agyvelő nemcsak katonailag, hanem közigazgatásilag is ilyen hatalmas birodalmat tudjon alapítani. Csakis így érthetjük meg, hogy akkora fronton, amely az alsó Visztulától Erdély déli csücskéig terjed, minden az előre kiszámított módon hajtatott végre. Ehhez fogható teljesítményt az egész világtörténelemben nem találunk. Talán egyedül hasonló hozzá, vagy vele versenyző a most lezajlott világháború, melynek azonban nemcsak lovasemberek, se meglehetős primitiv tűzjelzések állottak rendelkezésére, hanem távíró, telefon, repülőgép, tankok meg a vasutak százai. Mégis utánpótlásban, felszerelésben, és élelmezésben, ahogy ez az egykorú khinai évkönyvekből kiderül, nem voltak a mongoloknál olyan bökkenők, mint amilyenek a világháborúban előfordultak. Európa nemhogy ekkora hadsereggel, ilyen mozdulatokat és hadműveleteket végre tudott volna hajtani abban a korban, hanem még el sem tudta képzelni, hogy egy ilyen hatalmas hadsereg létezhessen. A mongolok hadjárataik megindítása előtt mindig tisztában voltak a megtámadandó országok politikai és katonai helyzetével. Az Urgában megfejtett s a pekingi császári könyvtárban lévő „Dsingiz khán titkos családi története” című műnek ismert töredékeiből már megállapíthatjuk, hogy nemcsak Magyarországnak és Len



112
gyelországnak, de a német birodalomnak és a bizánci császárságnak is mindennemű helyzetével tisztában voltak. Azok az alapos jelentések, amelyek itt le vannak irva, a legcsodálatosabb s a legszélesebb látókörű kémszervezet meglételét és működését bizonyítják. És ha megnézzük velük szemben az európai államok akkori viselkedését, mellettük igazán és túlzás nélkül gyermekes barbároknak mondhatjuk őket, hiszen ellenségükről nem tudtak semmit, még azt sem, hogy hol, mekkora erővel rendelkezik. A liegnici győzelem után a mongolok nem nyomultak tovább nyugatra, mert az volt a szándékuk, hogy Magyarországon, esetleg az egész magyar nemzet kiirtása után megtelepednek, az országból hatalmas hadibázist képeznek, ahonnan aztán egész Európát hatalmuk alá hajtják. Az említett könyvek nagyon jól ismerték azt a történelmi valóságot, hogy Magyarország volt mindenkor az ázsiai turáni népek nyugati végeinek központja, ahonnan csak azért nem sikerült összezúzniuk egész Európát, mert hiányzott a megfelelő utánpótlásuk. Ez az óriási mongol terv is egyetlen hatalmas, világátfogó koponyában született meg s úgylátszik, hogy ennek is a turáni sors volt az osztályrésze, mert a lángelme kilobbanása után a gyöngébb utódok nemhogy betudták volna fejezni a megkezdett munkát, hanem veszendőbe engedték a már majdnem kész művei. 1242-ben Oktáj khán hirtelen meghalt, fiai között egyenetlenség támadt s a mongolok veretlen csapatát visszahívták Ázsiába. Nagyon érdekes az, hogy a mongolok mindent elsodró taktikája ugyanaz volt, mint amellyel a hunok, avarok és magyarok gyűrték olyan könnyű szerrel maguk alá Európát. Sajnos, a magyarság ebben az időben már európai mintára ne



113
hezen mozgó lovassereget vihetett csak a mongolok ellen s így győzelmük eleve kétséges volt és lehetett. Arra is megkapjuk a jelzett történelmi munkában a feleletet, hogy miért volt olyan erős és kegyetlen a mongolok magyarországi pusztítása. A mongol uralkodók szokása az volt, hogy a megtámadandó országot felszólították a hűségre való térésre s haderejének rendelkezésükre bocsátására. Minden olyan nép vagy ország, amely ezt megtette, bántatlanul maradt s a haderőszolgáltatásán kívül jóformán csak a hadsereg ellátásához szükséges dolgokkal volt kénytelen adózni. Ha azonban fegyveres ellenállást tanúsítottak, annál keményebben bántak el velük, minél keményebb és hatalmasabb volt a kifejtett ellenállás. Az a sokat vitatott és sokszor kétségbevont állítás, hogy a mongol uralkodó, mint az összes turáni népek ura, felszólította a magyar királyt is, hogy térjen hűségére s egész erejével álljon a mongol hadsereg kötelékébe, valóság. Schmidt Péter professzor úr a legnagyobb élő sinológ, a pekingi levéltár eredeti kézirataiból szerezte meg a magyar királyhoz intézett levél szövegét.



A TÖRTÉNETI VÁZLAT FOLYTATÁSA
ÉS A MAGYARORSZÁGI MONGOL HADJÁRATRÓL VALÓ KHINAI FÖLJEGYZÉS.
A mongol hadsereg átment a Ha-cza-li hegységen és és megtámadta a Kielien-t, vagyis a magyarok királyát; a mongol sereg 5 csapatban külön utakon haladt előre; Szubutai Batuval járt és az előcsapatot vezényelte; a többi hadtestet Hu-li-vu, Sziban és Hadán (Kadan) vezették. Miveî a Kie-lien (magyar király) vitézsége ismeretes volt, Szubatai hadicselhez folyamodott. A Tun-ning folyóhoz érve, ezen Baíu felső folyásánál hídon kelt át. Szubatai lejjebb, mélyen, vizén összetákolt szálfákkal vert hidat, miközben Batu az az ellenségtől megtámadtatván, harminc emberét és Bahaíu (Bátor) nevű hadsegédét elvesztette. Batu megrettenve visszavonulást ajánlott, de Szubutai bíztatta: Herceg, ha visszamegy, nem gátolhatlak; de magam nem tágítok, míg a Tu-na (Duna) folyót el nem érem és a Ma-cha fővárosig el nem jutok! — Erre újult hévvel nyomult előre és Batu is rárohant az ellenségre, mely leveretett és a mongol had elérte a fővárost. Később egy nagygyűlés alkalmával Batu szemére vetette Szubuíai-nak, hogy: „midőn mi a Tun-ning folyó meliett csatáztunk, a te késedelmed miatt vesztettem el Ba-ha-tu hívemet.” „Herceg — felelt Szubutai — jól tudod, hogy



115
a folyó, ahol te rajta átmentél, sekély volt és hozzá kész hidat találtál rajta. Elfelejtetted, hogy az én átkelőmnél a víz mély és hidat kelle veretnem!” — Egy más alkalommal Batu kumisz bortól felhevülvén, igazat adott Szubutainak és beismerte, hogy az ő vitézsége okozta a Kie-lien (magyar királya elleni háború szerencsés kimenetelét. Ogotai halála után a hercegek 1242-ben egy nagygyűlésre hivattak egybe. Batu — mivel Kujukkal rossz viszonyban volt — nem akart oda elmenni; Szubutai azonban ösztönözte: „Te vagy most a hercegek legelsőbbike, nem cselekszel bölcsen, ha a meghívást visszautasítod!” Batu erre 1242-ben seregével visszaindult. De nem ért soha vissza hazájába, mert a mohamedán történetírók szerint a Volga mellett telepedett meg, hol 1256-ban hunyt el. Midőn Kujuk 1246-ban a trónra lépett, Szubutai is visszatért és szülőföldjén a Tula folyó mellett 1246-ban 60 esztendős korában meghalt.” Ezen rövid leírás Szubutai életrajzából van merítve. Nem sokat tudat velünk, de az a kevés, ami abban foglaltatik, nem válik szégyenünkre. A magyar király, IV. Béla vitézsége és a sajómelléki ütközet heve fel van abban jegyezve; Batu már-már meghátrált és és Szubutai, a nyugati hódítások hőse, bírta csak kitartásra. Meglepő az, hogy a mongolok és ezek nyomán a khinaiak a „Magyar” nevet használják, midőn az egykorú perzsa és latin írók Hongross, Hungarus, Ungarus, az oroszok Ugry névvel jelölték meg nemzetünket. A Ha-cza-li hegység neve a Kárpátokra illik; a Tun-ning a Sajó folyót jelöli. Oktáj halála után a trónvillongások eltartottak egy pár esztendeig. A megoldás pedig az volt, hogy az új birodalom darabokra hullott, s a Karakorumban lévő



116
főkhán hatalma lassanként csak névlegessé lett. 1251-ben Mangu khán fivérét, Kublai khánt Khina főkonnányzójává nevezi ki, aki az egész Khinát végleg a mongolok hatalma alá hajtja. Sajnos, a következő időkben a hódító mongolság lassan elkhinaiasodik és beleolvad a khinai népbe. Mangu khán különben Tibetbe is betört és végigdulta. Perzsiában és Szíriában sem volt teljes a mongol hódítás. A rend megteremtésére Hulagu nevű fivérét küldötte, aki bevette Bagdadot, s lakosságát majdnem teljesen kipusztította. Mangu nagy khán 1259-ben meghalt, Halála után öccse Hulagu a Ρerzsiára, Szíriára és Kisázsiára kiterjedő birodalmát teljesen függetleníti a központtól. Ez azért történhetett meg, mert a Mangu helyébe nagykhánná választott Kublai már ekkor Khinában telepedett meg, ahol székhelyévé tette az ÉszakKhinában levő mai Pekinget. Mint nagykhán sem ment Karakorumba, hanem megmaradt Pekingben, s egészen Khinának szentelte erejét. így történhetett azután, hogy a Türke sztánban és Oroszország területén lévő birodalmi részek is elszakadva a központtól, külön önálló khánságokká alakultak. Mindezek névleg ugyan elismerték a nagy khán hatalmát, de mikor Kublai 1294-ben meghalt, még ez a névleges főuralom is megszűnt. Halála után a következőleg oszlott meg a mongol birodalom: először a törzsbirodalom, Pekin, (Khánbali vagy Kanbaluk) székhellyel. Részei voltak a tulajdonképpeni Mongolia és Khina. Másodszor a Kipcsak birodalom a mai Oroszország területén, harmadik a Halagu által alapított Ilkán birodalom. Turkesztánban szintén találunk egy hatalmas önálló birodalmat, a Csagataj khán



117
ságot, mely a törökös népeket egyesítette magában úgy, hogy legtalálóbban Nagytörökországnak nevezhetnek. Az ezen korig való mongol terjeszkedés dél felé még nem nyomult be Indiába. Délnyugatra azonban Egyiptomig ért s hogy Egyiptom is nem került mongol kézbe, annak oka az a vereség, amely elsőként érte a mongol hadseregeket, 1260-ban az egyiptomi szultán részéről. Kublai halála után a mongolság története a szerteszakadásnak s az ezzel együtt járó hanyatlásnak a képe. A mongolok indiai uralma csak későbbi időkben következik be, erről az Indoszkikáról szóló kötetünkben beszélünk. Itt említem meg azt, hogy a mongol hódítások első nagy viharai után a kereszténységnek egy többet soha vissza nem hozható alkalma volt arra, hogy a mongol uralkodókat, a mongol népet, valamint a mongol uralom alatt álló világot megnyerje a kereszténység részére. A nagy khán, aki nemcsak ösinerte a keresztény vallást, hanem erősen vonzódott is hozzá, követeket küldött a pápa udvarába, azzal a kéréssel, hogy küldjön birodalmába keresztény térítőpapokat, akik őt és minden népét megtanítanák Jézus tanaira. Európában ekkor a legáldatlanabb állapotok dúltak. Földrészünk minden egyéb volt e korban, csak becsületes, keresztény egység nem. Az egyes országok nyíltan, vagy titokban harcban állottak egymással s a pápaság, amely legalább erkölcsi egységbe foglalhatta volna Európa nemzeteit, ebben a korban volt a kettőspápaság harcában. A hosszú évtizedekig tartó viszálykodás miatt, amikor a két pápa kölcsönösen kiátkozta egymást, nem volt, aki a mongol khánok kívánságának eleget tehetett volna. A kedvező alkalom elmúlt, a mongolság a



118
khinaiakkal együtt Budha hitére tért s ennek lett védőbástyája. Hulagu és a többi nyugati khánok birodalma pedig a mohammedán hitre tért, amelyet még Indiába is magával vitt. így örökre elveszett az a lehetőség, hogy a világ népei egy nagy, keresztény egységbe tömörüljenek. Ez pedig nem a mongol hódítók, hanem az egyenetlenkedő keresztények és keresztény államok hibája. A tulajdonképpeni Mongolia, amely a birodalom székhelyének Pekingbe való áttétele után lassankint Khina melléktartományává süllyedt, lassankint elveszíti jelentőségét. Az összefogó kéz hiánya miatt a törzsfők függetlenítik magukat s számos önálló, apró khánságot alapítanak. Közülük az északnyugaton lévő: Kalmük mongoloknak nevezettek alkottak a XVII-ik század végén elég hatalmas birodalmat, de ez a birodalom is mielőtt megteremthette volna a mongol egységet, darabokra bomlott, végül 1757-ben újra Khina hatalma alá került. Kipcsák ország, amely a Kirgiz pusztától Litvániáig, és Magyarországig, a Fekete-tenger mellékén pedig az Aldunáig és a Kaukázusi hegyláncig terjedt, a XV. századig állott fönn. Ennek fővárosa a Volga-melletti Szeraji volt. A XIV, század végén még egyszer végigzúgott Ázsia nyugati részein egy mongol hódító sereg. A Csagataj birodalomból Szamarkandból, indult világhódító útjára, Timur Lenk a sánta khán. Anyai ágon Dsingiz khántól származtatta magát. Rövid idő alatt hatalmába keríti az egész Turkesztánt, azután Persiát és Georgiát hódította meg. Hadai egészen Moszkváig nyomultak. Innen keletre fordult s Indiába nyomulva az



119
Indus folyótól egészen a Ganges torkolatáig jutottak el, meghódítva az egész Hindosztánt. Delhi is hatalma alá került melynek lakosait megtizedelteti. A görög császár által Bajazid török szultán ellen segítségül hívatván, betört a törökök még akkor csak az ázsiai részekre kiterjedő birodalmába. Több győzelem után az egyiptomi szultán ellen fordult, bevette Damaszkusz városát és feldúlta Bagdadot. így egész Szíria uralma alá került. Bajazid ezalatt óriási hadsereggel közeledett ellene. Az Ankara (Angora) folyó mellett ütközött meg a két sereg. Bajazid csatát veszítve a sánta Timur fogságába került. Timur-Lenkről rendesen azt találjuk följegyezve a történeti könyvekben, hogy vérengző, kegyetlen hódító volt, aki abban találta örömét, hogy minél több embert legyilkoltasson s ezek levágott koponyájából rakasson tornyokat. A valóságban azonban a sánta Timur a békében jámbor uralkodó, bölcs és igazságos törvényhozó, és pártatlan igazságosságú bíró volt. Az pedig, hogy műveletlen barbár lett volna, nem állhat meg, mikor az egykorú följegyzések dicsekednek, hogy a tudományoknak nem csak pártolója, hanem oltalmazója volt s hadjárataiban smmiféle művész emléket vagy tudományos munkát nem engedett megsemmisíteni. Halála után birodalma összeomlik. Csak Persiában marad meg egy árnyéka, de ezt is leigázza pár évtized múlva egyik-másik török khán. Egyik utóda, Babur, alakítja meg az indiai Nagymogul birodalmat. A politikai változások a mongol nép egy-egy töredékét elszakították az anyaországtól, sőt magában az anyaországban is a politikai megoszlás alapján másmás tartományokba került egynémely részök. Északon a Szibériában lakó burját-m öngólok teljesen orosz ura



120
lom alá jutnak. Délnyugaton a Tarim folyó és a Taklamakan sivatag vidékein lakó mongolok Kelet-Turkesztán tartományba osztattak be, az északnyugaton lakó kalmük mongolok pedig Dsungária tartományba. A dsungár mongolok sok ideig külön önálló khánságot alkottak, éppen így időnként a többi mongol törzs is. A mongoloknak Khinából való elűzetése után a mongolság teljesen független volt mindaddig, míg a mandsur dinasztia Khina trónjára nem került. A legnépesebb mongol törzs a kalka mongolok, akiknek birtoka a tulajdonképpeni Mongolia, elismerik a mandsur felsőbbséget együttesen harcolnak Khina ellen. így ismét khinai alattvalókká lesznek. A khinai császár viselte ezután a nagy khán címet, egészen a mandsur dinasztiának napjainkban bekövetkezett bukásáig. A köztársasággá lett Khina igyekezett megtartani felsőbbségét Mongolia felett, s ez sikerült is, egészen a világháborút követő forradalmakig. A dsungár-mongolok már említett eltérő útja röviden ez. A XV!II. század elején Arabdan khánjuk hódító hadjáratokat kezdve, rövid időre nemcsak egész belső Ázsiára terjesztette ki uralmát, hanem Tibetbe nyomulva, magát a dalai lámát is ostrom alá veszi Lasszában. Ekkor történt, hogy a dsungárok és turgutok egy része a Volga alsó folyása mellé menekült. Ezen a vidéken már 1630-ban találunk dsungáros mongol törzseket, mint a mongolok legnyugatabbra vándoroltjaií. Ezekhez csatlakozott a XVIII. században menekülők tömege. új hazájokkal azonban nem voltak megelégedve, mert a kozákok nagyon sanyargatták őket. A khinai és orosz birodalmak között ebben az időben már erős súrlódások vannak. Arabdan birodalma halála után összeomlott, s minden birtoka visszakerült Khinához.



121
Mikor a khinai udvar tudomást vett a Volga tövénél élő mongolság elégedetlenségéről, ügyes politikával odáig érlelte a dolgot, hogy 1771-ben a volga-melléki mongolság nagyobb része visszatelepedett Dsungáriába. Ez a megmozdulás a világtörténelem egyik érdekes kis epizódja, amelyből meglátszott, hogy mire képes egy nomád nemzet, hiszen egy szemeink előtt lefolyt népvándorlást mutatott meg. A Volgától Dsungáriáig terjedő 4000 kilométernyi hosszúságú utat nyolc hónap alatt tették meg, barmaikkal együtt. Az 50.000 család 300.000 főnyi tagja egy azon napon indult útnak. Az üldöző és őket visszatartani akaró kozákokkal való vad harcukban és az Emba posványaiban bár ezrek vesztették életüket, de a nép zöme szerencsésen elérte új hazáját. Példájukra a következő évben az ugyan ezen tájakon szétszórtan élő ölüt, turgut, és burját törzsek is megcsinálták ugyanezt a bravúros vándorutat, s ez alkalommal 30.000 család 180.000 lélekkel költözött vissza régi hazájába, Dsungáriába. Khina félmillió lelket nyert vissza bennük a néptelen, de igen termékeny országrészbe. A világháború utáni orosz forradalmak idejében Mongolia is kimondotta Khínától való elszakadását, jó ideig keleti események szintére lett. Khina szerette volna megtartani hatalma alatt s a mongolok, főleg az oroszok bíztatására, kemény harcokban elűzték a khinai csapatokat és az urgai főlámára ruházták a nagy khán (bogdó khán) címet. A khinaiak elleni szabadságharcot rövidesen felváltotta a bolsevikiek elleni küzdelem. Ungern-Sternberg báró, orosz tábornok, aki buddhista volt, s anyai ágon állítólag mongol vérű, vette fel a bolsevizmus elleni küzdelmet. Halála után Mongoliában



122
úrrá lett a bolsevismus, sőt az ország, mint önálló kommunista köztársaság, az orosz bolseviki államszövetséghez való csatlakozását is kimondotta. Az állapotok felfordultak, az országban teljes anarchia kapott lábra. Szovjet-oroszországnak Khína ellen felvonultatott csapatai részben Mongólián vonultak keresztül, végig dúlva és rabolva az egészet. Az országban oly nyomor és pusztulás volt, hogy a harcoktól életbenmaradtak nagy része járványoknak és éhségnek esett áldozatul. A pekingi jelentés szerint félmillió ember pusztult éhen. Ugyanekkor jelezték, hogy ha segítség nem érkezik, legalább, még egymillió ember éhhalálára lehet számítani. Ha így történt, nagyon szomorú végét jelentené ez egy tehetséges nagyrahivatott nemzetnek, amely még nagy alakokat adhatott volna az emberi kultúrának.



MONGOLIA TERMÉSZETI VISZONYAI.
első-Ázsia viszonyairól eddigi könyveinkben sok szó esett. Most hát csak rövid összefoglaló képet adunk arról a területről, amelyet főleg a mongol fajú népek laknak. Ez a terület állandóan apad. A mongol ember nehezen adja rá magát a letelepedett életre. Velük szemben a khinaiak a folyók mentén egyre beljebb és beljebb vonulnak a füves puszták löszös területére. A nomádság létfeltételei pedig, a letelepült földművesek közelében nagyon megfogyatkoznak. Ráadásul a ravasz, élelmes khinai kereskedők megfosztják a mongolokat marhaállományuktól. Kis kölcsönöket, még kisebb áru hiteleket adnak nekik, s az uzsorakamatra reámegy a könnyen hívő és gondtalan mongolság vagyona. Még nehezebbé teszi a helyzetet az, hogy a khinaiak által összevásárolt, főleg lovakból álló százezernyi ménesek, valamint a nyájak és gulyák ezrei is, amelyet a khinai birodalomba szoktak évenként eladásra vinni, a legeltethető területeknek olyan nagy tömegét vonja el a mongolság elől, hogy ezek kénytelenek egyre beljebb és beljebb vonulni a pusztába. így szorulnak a Góbi sivatagra, amely délnyugati felén sok tekintetben a Szaharának méltó vetélytársa. A Góbi sivatag legnagyobb mélysége 900 méter körül van a tenger színe felett. Eddigi leírásainkból



124
láttuk azt, hogy ez az óriási medence a rajta keresztül vonuló hegyek által, több apróbb medencére oszlik. De míg ezek a medencék sem beláthatatlan lapos rónák, hanem 100—400 méter magasságú domborodások által megszakgatott hullámos területek. Az ilyen apró teknősödések fenekét rendesen füves legelők foglalják el, s a legmélyebb részeken majdnem mindig sós tavak vagy mocsarak feküsznek. Elég gyakori azonban az édesvizű tó vagy mocsár is. így egyszer s mindenkorra szakítanunk kell azzal a téves felfogással, hogy a Góbi sivatag olyan sima terület, mint a mi nagy magyar Alföldünk. Meglehet, hogy ezt a téves nézetet éppen Alföldünk ezen ösmerete oltotta a köztudatba. A Góbin hegységek, dombsorok, folyó és patakágyak éppen olyan bőven fordulnak elő akár a Dunántúli hegyes-dombos vidéken. Csakhogy a Góbi hegyei kopaszok, széthulló sziklákból állanak, s a folyók és patakok ágyai legtöbbnyire szárazak. Olyan területeken, amelyek növényzettel vannak borítva, az ember észre sem veszi a szél romboló hatását, de itt, a Góbi lekopasztott hegyein a szél igazi geológiai tényező. A rendkívüli szárazság, a nagy hőség s a még nagyobb hideg szétporlasztják a sziklákat. Nedvesség és csapadék kevés van, de a szétporlott sziklákat a nyáron előforduló gyakori és óriási viharoknál könnyebben és állandóan elsodorják a mindig fújó északnyugati szelek. Ahogy nálunk télen hófuvatagokat rak a szél a porhanyó hóból, éppen úgy viszi és rakja homokfuvatagokba a Góbi homokját. Alig van olyan gyerek nálunk, aki ne gyönyörködött volna a folyó vagy patak partján lévő homok, alig pár centiméternyi magas, hullámos redőiben. Ha egy ilyen patakparti területet megnézünk, s azt



125
ezerszeres nagyságban képzeljük magunk elé, megtaláltuk a Góbi homokbuckáit. Az északnyugatról jövő szelek ezen az oldalon lankás emelkedéssel hordják egyre magasabbra a homokréteget. 50 —400 méterig terjedő ilyen homokhullámokat találunk, amelyeknek délkeleti oldala félhold alakú vályúsodással meredeken esik le. A bucka tetejéig sodort homokrétegek, mint valami vízesés vize, zuhannak itten a mélységbe. Az elképzeléshez alig tudnék jobb példát felhozni mint a Gellért hegyet. Ennek nyugati oldala lankásan emelkedik, a Dunához pedig majdnem derékszög alatt bukik le a hegy oldala. Ha a homokdomb olyan magasra emelkedett, hogy tetején egyensúlyát veszíti, akkor már nem zizegő szitálással, hull le a homokpart, hanem hangos robajjal szakad be a meredek oldal, természetesen maga alá temetve mindent, amit lábainál talál. Ilyenkor a szél munkája újra kezdődik. Újra fölépíti a dombot, de régi helyétől sok méterrel tovább viszi a csúcsot. így halad ez lassan tovább, s néhány évtized múlva az egész homokhegy elvándorol régi helyéről, újra szabadon hagyva a talán századok előtt maga alá temetett dolgokat, így kerülnek elő az ősi romvárosok maradványai, hogy aztán újabb évtizedek vagy évszázadok múlva a következő homokhullám előnyomulása újra eltemesse őket. A bennlakó nép babonás félelemmel van az ilyen homokbuckás terület iránt. Azt hiszi, hogy ezek alatt a dombok alatt harcos Ősei, vagy a gonosz szellemek vannak eltemetve, s a gyönge homokhullás sóhajtó sírásszerű zizegését vagy a meredek homokhegyek dübörgő leszakadását arra véli, hogy az eltemetettek ki akarnak törni sírjukból. Ezért ha lehet elkerüli e helyeket, annál inkább, mert a buckák között való utazás igen



126
sok veszélyt rejt magában. Egy vágtató lovascsapat, egy elvonuló karaván sokszor 3—400 méteres homokhegy összeomlását okozhatja, amely lavinaként temeti maga alá az alatta elvonulókat. Másik baj az, hogy a homokbuckás területeken nem szokott ivóvíz lenni. Ezenkívül ezernyi zegzugjok miatt könnyű közöttük az eltévedés, amely rendesen szomjhalálra vezet. Említettem, hogy a Góbi-sivatagban elég gyakoriak a nyári felhőszakadások. Egy ilyent szerencsésen keresztül éltem Urgába való utazásom alkalmával. Alig 150 méternyi magasságú sziklás gerincen kapott el a vihar. Olyan hirtelen és olyan váratlanul jött, hogy éppen csak arra volt idő, hogy egy Öblös, néhány méternyi szélességű sziklamélyedésben meghúzódhattunk. Az északnyugati égbolton hirtelen fehér felhőnyelvek jelentek meg. Alig telt bele tíz perc, már a fél égboltozat tele volt a legterhesebb viharfelhőkkel s villám villámot érve csattogott és zengett körülöttünk minden. A vihart megelőző szél a fulladásig megtöltötte homokkal a levegőt, de a pár pillanat múlva megcsorduló eső a földre verte a levegő homokját. A lehulló vízmennyiség olyan rettenetes tömegű volt s oly tömötten omlott, hogy vízpóznáknak látszottak sugarai. Olyan mennyiségű volt ez, melynél nagyobbat még a trópusok alatt sem láttam. Félóra alatt messze délkeletnek ültek el a viharfelhők. Az a kis, teljesen száraz völgyteknő, melyből a vihar előtt alig egy félórával felkapaszkodtunk, teljesen megtelt a sziklákról lerohanó zavaros vízzel, mely nemcsak törmeléket, hanem ököl nagyságú, sőt fejnagyságú szikladarabokat sodort magával. Mikor a vihar után végig néztem azon a területen, amelyen idejöttünk és ahol állottunk, nem ismertem rá a vidékre, annyira



127
megváltozott. Azon a vápán, amelyen fölfelé jöttünk, most egy folyó nagyságú patak rohant végig, zuhatagokat és vízeséseket alkotva. Menedékhelyünk előtt az összesodort sziklák igazi gátat építettek s a víz tóvá szélesedett, alig néhány négyszögméternyi területet hagyva szabadon, ahol megvonulhattunk. Ha a vihar csak egy negyedórával tovább tart, bizonyára elpusztulunk, mert az egész terület megtelt volna vízzel. Azon a rohanón pedig, amelyen lefelé zúgott a víz, sem emberi, sem állati erő nem hatolhatott volna keresztül, hogy úszással igyekezzék megmenekülni kis halálszigetünkrőí. Mi szerencsések voltunk, egy térdigérő lábfürdővel megmenekültünk s két óra múlva, a forró naptól bőrünkön megszáradt ruhával indulhattunk tovább, a már csak itt-ott szivárgó vízereken keresztül. Ha talán nem is veszélyesebb, de mindenesetre sokkal kellemetlenebb viharhoz is volt szerencsém ugyanezen idő alatt. Ez a nap örökké emlékezetes lesz előttem. Délelőtt tizenegy óra tájban egy édesvizű tócsához érkeztünk. Leszálltunk lovainkról s legelni engedve teafőzéshez fogtunk. Kissé hosszasabban időztünk itt s mikor déltájban a teknőt elválasztó dombok tetejére kapaszkodtunk, egyszerre három homoktorony emelkedett föl előttünk a szomszédos teknő fenekén. Az első közülök 100—150 méter magasságban, akárcsak szíven lőtték volna, összeomlott és a földre hullott. A másik kettő azonban, mintha versenyre keltek volna, egymást űzve-hajtva rohant dél felé, egyre több és több homokot sodorva magával a levegőbe. Amint magasabbra emelkedtek, a földhöz érő részük lassanként megvékonyodott s néhány pillanat múlva elvált a talajtól. Ugyanekkor felső részük vörhenyes színű felhővé



128
szélesedett ki és rohant tovább, a két poroszlop pedig, mintha két óriási struccláb volna, lóbálódzott utána. Kevés képzelődéssel óriási állatnak lehetett volna gondolni, amely mértföldes lépéssel rohant tova a sivatagon. Az egész jelenet alig tartott tovább tiz-tizenöt percnél. A két láb eltűnt, a nap elé került homokfelhőn a megtört napsugarak óriási napudvart alkottak, amelynek négy oldalán egy-egy zergeszarvú, félgömb alakú nap volt látható. Ez a jelenet sem tartott tovább öt-hat percnél. Oly hirtelen jött és tűnt el mindez s a képzelődésnek oly bő anyagot szolgáltatott, hogy egyáltalában nem csudálkoztam azon, ha a természet primitiv embere az, ilyen jelenségekben babonás mondákat lát megvalósítva. A meleg oly tűrhetetlen lett, hogy leszállottunk lovainkról s a domb lejtőjén leheveredtünk. Olyan kimondhatatlan bágyadt lettem, amilyen kevésszer életemben. A száraz, forró levegő nem adott elég oxigént tüdőmnek, úgyhogy majdnem lihegve kellett lélegzenem. Alvásról szó sem lehetett s lovaink is lecsüggesztett fejjel állottak, anélkül, hogy egyetlen harapást is faltak volna a sovány és gyér fűből. Délután három óra lehetett, mikor az északnyugati látóhatár szélén ismét láttam azokat az ijesztő felhőnyelveket, amelyeket a két nap előtti viharkor tapasztaltam. Csakhogy ezek nem fehérek, hanem vörhenyes-sárga szélű, meglehetősen tagolatlan barna tömegek voltak. Talán még gyorsabban, mint a múltkori vihar, tört ránk ez a mostani. Először itt is por és apró homok finom tömege töltött meg mindent. De az eső helyett ez a felhő homokvihart hozott ránk, amely még rettenetesebb, mint az égiháború. Szegény lovaink mellénk húzódva feküdtek le a földre s egymás szügyéhez fektették orrukat. Magam is, mongol vezetőm



129
tanácsára a földre feküdtem. Zsebkendőinkkel bekötöttük orrunkat, szájunkat s feltettük védő szemüvegünket. Kitört a vihar. A föld színén mogyoró, sőt diónagyságú kőgörgetegek vágtattak végig, fennebb pedig mintha dara esett volna, oly sűrűen röpültek tova a borsószem nagyságú sziklaszilánkok. Oly erővel vágódtak ezek nekünk, hogy arcunk szabad részét s kezeinket véresre horzsolták. Sok mongol vakul meg ilyen vihartól. A felhőknek még villáma is volt, hang nélkül villanások tették másodpercekre világossá a fekete felhőtestet. Állataink fájdalmasan nyihogtak és hörögtek s mi magunk is fuldokolva kapkodtunk levegő után, mely kendőinken keresztül is annyira tele volt homokkal, hogy görcsös köhögésre ingerelt. Kibírhatatlannak, elviselhetetlennek látszott minden pillanat. Fuldokoltam tehetetlenebbül éreztem magamat, mint a vízben fulladással küzdő. És amikor jó félóra múlva alábbhagyott, tovább rohant ez a rettenetes vihar, alig jött ránk megkönnyebbülés, mert a levegő még órákig tele maradt porral és homokkal. Mikor végre egy pusztai kúthoz érkeztünk s úgy a magunk, mint a lovaink orrát és száját megtisztítottuk a homoktól, akkor láttuk, hogy egész kis sártenger került törülköző kendőinkre. A Szahara Számumját nem éltem keresztül, de alig hiszem, hogy ennél gyilkosabb legyen. Azok a bizonyos fehér csontok, melyek közmondásosán a Szahara útjelzői, a Góbiban is bőségesen megtalálhatók. Igen gyakori eset, hogy egy-egy ilyen homok vihar a karavánokat meggyilkolja. Minket csak megvert úgy, hogy testem zöld meg fekete lett bele. A Góbi talajkiegyenlítődésének ezek a jelenségek az örökös munkásai. A folyó és patakmedreket való



130
színűleg az óriási vihar és felhőszakadásokkal lezuhanó víz vájták ki. Hogy a sivatag éghajlati viszonyai a történeti korban is számottevő változáson mentek keresztül, azt bizonyítják a legújabb kutatások. Belső-Ázsia egyre jobban kiszárad s egyre nagyobb tért foglal el benne a lakhatatlanná váló terület. Azt hiszem, hogy ha a hegyeken majdnem mindenütt kiirtott erdőségeket egy tervszerűen keresztülvitt óriási méretű fásítással köröskörül újra elkezdenék betelepíteni, sikerülne a Góbi nagyrészét visszahódítani a lakhatatlanság és terméketlenség sivár poklától. A sivatagban található sós mocsarak és tavak sótartalmát az eddig ismert adatok szerint kisebbnek mondják, mint a tengerekét. Annyi tény, hogy ezek a tavak a meleg nyári hónapokban részben vagy egészben kiszáradnak. Magam is láttam egy kisebb sós tócsát, melynek partjait köröskörül öt-hat méter széles és egy-két ujjnyi vastag sóréteg borította. Olyanszerű volt az egész, mintha hó feküdt volna a partokon. A csalódást fokozta az, hogy a tócsa vizének tetején két-három méternyiig a parttól, vastag sóréteg terült el a vízen, mint valami parti jég. Az ilyen helyeken és tavakból a bennszülöttek összeszedik a sót. A tó szinén levő vagy úszó sórétegeket lapáttal, gereblyével és hálóval összegyűjtik, azután tevéken, vagy ökrösfogatú talyigákon Khinába szállítják, ahol ez kitűnő csereeszköz. Az, hogy a sótartalom kisebb, mint a tengeré, nem bizonyítja azt, hogy a Góbi medencéi nem voltak valaha vízzel telt területek. Legföljebb annyit, hogy sótartalmuk sokkal kisebb volt az Óceánokénál A Kaspi-tóvize is kisebb sótartalmú, mint a nagy óceánok s kiédesülését a beléje szakadó óriási folyók is elősegítik. Ha pedig



131
meggondoljuk azt, hogy minden földrésznek a belsejében találunk óriási édesvizű tóvidékeket, akkor semmi okunk sincs megtagadni azt, hogy a Góbi ne lehetett volna, a legrosszabb esetben is, egy ilyen óriási tóvidék, amelyhez hasonló ma már talán csak az északamerikai és afrikai nagy tavak, szintén elég magasan fekvő, nagy tóvidéke. A Góbi vizeinek helyváltoztatására érdekes megfigyeléseket olvashatunk a Tarim folyó tanulmányozásánál. A folyó a magával hozott hordalékból lassanként feltölti medrét. Természetesen a folyó mentén települnek meg az emberek, hiszen itt legdúsabb a tenyészet. A folyótól távolabb eső részeken a talajvíz miatt, még mindig lehet termőterületet találni s kutak által könnyű vízhez is jutni. Ha most a folyó medrét és medre környékét annyira feltöltötte, hogy ez egyenlő magasságba kerül, vagy talán még magasabb is lesz, mint a környékező terület, akkor egy árvíz alkalmával könnyen otthagyja régi folyását s a fel nem töltött mélyebb területeken keres új utat magának. Az elhagyott folyómeder területén rövidebb-hosszabb ideig még megmarad a talajvíz, de aztán ez is eltűnik. Az így terméketlenné válott területről az ember kénytelen a folyó után vonulni és ott újra kezdeni a küzdelmet, újra építeni házait, újra ásni csatornáit, hogy kierőszakolhassa a természettől a megélhetésére szükségeseket. A Tarim-vidéki száraz folyómedrek és romvárosok számtalan ilyen kényszerű vándorlásról tanúskodnak. De bizonyságot tesznek arról is, hogy a sivatagnak számos oly területe van ma már, amelyeken csak egy évezreddel ezelőtt is jól csatornázott terüieíek állottak, telve jómódú községekkel és városokkal, ma pedig százkilométerekre egyetlen élő



132
lényt, egyetlen csepp ivóvizet nem lelhetünk, Itt említem meg, hogy Mongoliában elég gyakran találunk ásványos hőforrásokat is, melyeket a nép ősidőktől fogva gyógyulás céljaira használ. A sivatag vize majdnem mindig sós vagy keserű. Többször nem volt élvezetre alkalmas az útközben talált vizünk. Mongolia éghajlati viszonyait is érintettük. Itt csak annyit említünk meg, hogy magas fekvése miatt általában hidegebb, mint Európának a megfelelő délkör alatt fekvő vidékei. Budapest a tenger fölött csak 100 méterre fekszik. A tőle csak pár fokkal északra fekvő Poprád a Magas Tátra tövében már 900 méternyire van a tenger színe fölött. Gondoljuk meg, milyen óriási kettőjök között a különbség! A mongol föld tengerfeletti magassága általában olyan, mint Poprád vidékéé s nagyjában a hőmérsékleti szélsőségek is erre a vidékre emlékeztetnek azzal, hogy a hideg is, a meleg is érezhetően nagyobb, mint Poprád vidékén. Május elején még fagyos éjszakák vannak, aztán minden átmenet nélkül, máról-holnapra, beköszöntének a rettenetes melegek. Néhány hétig még az éjszakai lehűlések sem igen adnak enyhülést. Augusztus közepe táján azonban megint megjönnek a hideg éjjelek s szeptemberben megjelenik az éjjeli fagy. A Góbi sivatag délibb részein az éghajlat sokkal enyhébb. Itt, azokon a területein, amelyeknek elég vize van, bőségesen van növényzet is. Ilyen helyeken mindig találunk letelepedett embereket, köztük még mongolokat is, akik legtöbbször csatornázás segítségével földművelést űznek. A letelepedettek azonban leginkább khinaiak, vagy valamely, a törökséghez tartozó nép töredékei. Mongolia keleti, északi és nyugati részen a



133
hegyek nagy részét már erdő borítja. Ezekről a hegyekről ma már biztosan tudjuk, hogy ércekben bővelkednek, de még nincsenek feltárva. A mongolságnak legkedvencebb háziállata a ló, azután a teve, szarvasmarha, juh, szamár, öszvér és a kecske. A tevéről meg kell említenünk, hogy ez a Góbin is igazán a sivatag hajója. Míg a lóval nem lehet olyan területekre menni, ahol naponként legalább egyszer meg ne itatnók s egy második itatásra vizet nem tartalékolhatnánk, a teve képes három-négy napon keresztül szomjan cipelni nagy terhét. Amíg a vasutak készen nem voltak, évenkint milliónyi teve hordotta az árúkat Khinából, a mongol pusztán keresztül Szibériába. Ezek az idők elmúltak a mongolokról s ma talán a só az egyetlen, amit nagyobb mennyiségben tevékkel visznek Khinába. A mongolok nem szeretik s nem is igen eszik meg a disznóhúst. Egész Mongóliában csak a khinaiaknak van sertésük. Majorságféléje sincs a mongolnak s meg sem eszi ezeknek a húsát. A tavakban és folyókban nagy menynyiségben van hal és rák. A mongol ezeket sem eszi. Ezekkel szemben minden négylábút, amely erdeikben és pusztáikon előfordul, szívesen vadásznak és megesznek. A teve húsát, amely sokkal rostosabb a marha húsánál, nem nagyon szeretik. Ez csak a szegényebbeknek rendes tápláléka. Szarvast, vadkecskét, nyulat és vaddisznót sokat lőnek. Ezeknek húsát megfüstölve, vagy napon szárítva el is tartják. Ez és a szárított túró, meg a főtt vaj évekig eláll. Ezek és a pörkölt köles vagy gabonadara a turánság ősrégi konzervei. Mongolia madarainak túlnyomó része vándormadár. Még a mocsarakban is ritkán telepednek meg költésre



134
a vízimadarak. A madárhiány egyik oka az lehet, hogy a száraz pusztán aránylag nagyon kevés a rovar s így nem lelnének elegendő táplálékot. Gyümölcsfát sem igen találunk Mongolia legnagyobb részében. A meglehetősen elterjedt vadbarack gyümölcse pedig nagyon silány. Dsungariában vadon nő a nemes alma. A sivatagok füve nem olyan dús, mint a mi réteinkké. Csak foltonkint, mintha sűrű hangyabolyok volnának, nő a fű, melyet ha a marha egyszer lelegelt, már nem nő újra abban az esztendőben, mert az esőtlen nyári szárazságban minden úgy leszárad, mintha leperzselték volna. A mocsarak szélein üröm és egy csomó sós növény található. Utóbbiakat semmiféle állat nem eszi meg, kivéve a tevét. A nyári szárazságkor ezek a sós növények életben maradnak, de a só úgy kivirágzik rajtok, mintha dérrel volnának borítva. A háziállatok közül a szarvasmarhát igásnak is használják. Kétkerekű taligájuk elé rendesen egy ökröt fognak. Egy-egy ember 10—20 szekérrel jár s az egyik fogatot a másikhoz vékony kötéllel odakötik, hogy az állatok ne maradozhassanak el egymástól. Egy-egy karaván néha ezer ilyen kocsival utazik, amelyek egyetlen hosszú sorban haladnak egymás után. Ez az egymáshoz kötés meg van a tevéknél is. A teve orrcimpáját átfúrják, ezen keresztül egy vékony kötélfélét húznak, amelynek végén fapecek van. A kötél másik végét aztán az előtte menő tevéhez kötik. Hat-nyolcat szoktak egymáshoz kötni. Érdekes, hogy a teve, éppen úgy mint gazdája a mongol, nem szereti a nedves időt s a folyóparti dús legelőt. Ha a tevét ilyen helyen tartják, leromlik, ha pedig a mongol a viz mellett tartózkodik, rövid idő múlva köszvényt kap.



135
A mongoloknak, mint pásztorkodó nomádoknak, kitűnő kutyáik vannak. Nagyon emlékeztetnek ezek a magyar komondor-kutyákra, hűségük, bátorságuk és erősségük miatt. Khinában is nagyon kedveltek. Vadászatra könnyen betaníthatók s az elég nagy számban előforduló farkasok nem igen merik miattok megtámadni a nyájakat. A mongóliai farkas könnyebben megtámadja a magános embert, mint a nyájat.



A MONGOLSÁG ÉLETE ÉS SZOKÁSAI.
A mongolság még az ősi katonai szervezet szerinti beosztásban él. Számuk bizonytalan. A khinai források hat-hét millióra, az oroszok azonban csak kétmillióra becsülik őket. A sok háború megapasztotta s a legújabb időkben az egyre mostohábbá váló viszonyok, szintén megakadályozták szaporodásukat. A régi harcias erények a lámaista buddhizmus hatása alatt eltűntek. Azt lehetne mondani, hogy az egész nemzetet kiforgatta eredeti mivoltából. Mongóliában átlag minden ötödik ember lámapap. Nyelvük, mely kissé erős, de nagyon kifejező, három tájszólásra oszlik. Az eltérés oly csekély e három nyelvjárás között, hogy egymást mindenben könnyen megértik. Azt, hogy a mongoloknak gazdag irodalmuk van, már az Urgáról szóló fejezetben megemlítettük, írásuk az ujgur írásból származott. Tudós papjaik a tibeti nyelvet, sőt írást is értik. Pekingben számos olyan nyomda volt a háború előtt, amely tisztán mongol könyveket nyomtatott. A nép alsóbb rétege azonban nem tud írni és olvasni. A nép között az a gazdag, népies irodalom, amely vetekedik bármely más népével, csak szóhagyományokban él. Nincs mongol, aki a régi mondáknak, verseknek és hőskölteményeknek százait ne tudná könyv nélkül. Ezen a téren emlékezőtehetségük páratlan.



137
Mese és regemondóik azonban igazi csodálatos lények, akik nagyobb ünnepély alkalmával napokig képesek regélni anélkül, hogy ismétlésbe esnének. A mongolok ruhái egyszerűek. A férfiak nyáron sötétkék, nanking-szövetből készült hosszú kabátot viselnek, amelyet övvel szorítanak derekukra. Télen ehelyett a könnyű öltözet helyett báránybőr bundát hordanak, esős időben pedig vastag, nemez-posztóból készült, subaszeiű köpenyeget. Ruháikon nincsen zseb, s késüket, tűzszerszámukat, pipájukat, és dohányos zacskójukat az övre akasztva viselik. Egyéb féltettebb holmijukat s faivócsészéiket keblükbe dugják. A lámák ruhája nagyjában ugyanilyen, de a fekete posztó helyett ezek piros vagy sárga színűt használnak. Hajukat körben megborotválják, s a fejtetőn megmaradó hajrészt kettős vakarcsba fonva, fülük fölött lógni hagyják. Szakáll és bajusz dolgában nem dicsekedhetnek a mongolok. Szőrözetük nagyon kevés és gyér, úgyhogy csak öregebb korukra kapnak némi szakállt vagy bajuszt, amelyet szintén lenyírnak vagy szálanként kitépdesnek. Akad azonban szakállas-bajuszos idősebb ember is. Fejükön, férfiak és nők, posztósapkafélét viselnek, amelynek széle kereken prémmel van szegve. Nyáron, elég gyakran láttam bőrszeletekből vagy csirizeit vászonból készült, árpádkori sisakhoz hasonló, süveget is a fejükön. A nők ruhája majdnem olyan, mint a férfiaké, csakhogy sokkal díszesebb. Hajukat kétfelé választják, s kétoldalt fonják be. Ugyancsak belefont szalagok és gyöngyök díszítik minden fiatal nő haját. A férfiaknál a régi, magasszárú, lóbőrből készült csizmákat újabb időben az importált khinai lábbeli kezdi kiszorítani, a nők azonban ragaszkodnak a régi kecsesformájú csizmákhoz, melyek na



138
gyon szépen vannak díszítve hímzéssel, néha gyöngyökkel. Utam alatt a gyermekeket és a suhancszámba menő korúakat igen gyakran láttam mezítláb játszadozni a jurták körül. A mongol népek lakását ősidőktől fogva a félgömb alakú sátor alkotja, melyet az oroszok után kibitkának, törökösen pedig jurtának ismerünk. A nomád életmódhoz nem lehetne ennél pompásabb lakóhelyet elképzelni. Nyáron hűvös, télen meleg és egy óra alatt szétszedhető vagy összerakható. Egy teve elbírja az egészet. A sátor oldalfala XXXX alakúan kerítésként összeillesztett pálcákból van készítve, melyek harmónikásan tágíthatok vagy szűkíthetők. Ezeket a kerítés fákat egymáshoz és néhány tartócölöphöz szíjakkal odakötözik. Ennek tetejére rakják a szarufáknak megfelelő hosszabb rudakat, melyeknek felső végét egy kerékszerű alkotmány megfelelő lyukaiba dugják belé. Az egészet aztán vastag nemezzel borítják le, melyet átdobott kötelekkel védenek meg a szél elsodorásától. Az így elkészült jurta olybá tűnik, mintha lekötött léghajó volna. A jurta alapkörének átmérője 4-10 méter szokott lenni. Falai másfél, magassága pedig legfölebb négy méternyi. Belső ordälükat nemezzel, gyékénnyel, a gazdagabbaknál finom szőnyegekkel borítják. A sátor közepét a tűzhely foglalja el, mely felett a sátortetőn kerek nyílás van hagyva, hogy a füst kimehessen. A sátor feneke néha deszkázott, legtöbbször azonban csak valami űrömféle fű van reá hintve s ez nemezzel, szőnyeggel vagy gyékényszőnyeggel leterítve. A függönnyel elzárható sátorajtóval szemben, rendesen magasabbra emelve, áll a lábas láda, amely legtöbbször cifrán festett vagy faragott s alakjára nagyon hasonlít a székely szuszékhoz.



139
Ilyen néha kettő-három is akad a házban s ebben tartják féltettebb holmijukat. A középen levő láda tetején áll mindenütt a Buddhaszobor s más kegyszerek is. A látogató ezek felé is mindig térdmeghajlással köszön. A térdmeghajtás eltér a miénktől. Egyenes állásban, két kezét mereven lefelétartva, s térdeit mintha le akarna rogyni, úgy hajtva meg, köszön a mongol.
A ládákra és körben a falakra vannak felaggatva a nyergek, fegyverek s a különféle kézi eszközök és szerszámok. A szobor alatt van a családfő helye. Tőle balra a férfiak, jobbra a nők ülnek. A fekvőhelyek a sátorfal mellett húzódnak el s részben ülőhelyekül is szolgálnak.
Sok utazó vagy másodkézből dolgozó író nem győzi eléggé szidni e sátrak piszkosságát, férgekkel teli voltát. Azt hiszem nyugodtan mondhatok erre nemet. Ami a bolhákat illeti, azok nyáron vannak, de a padló alá hintett ürömtől legnagyobb részük elmenekül. Semmi esetre nincs több belőlük, mint nálunk. Poloska még nincs. A kultúrvilágnak ez a vérszopója nem igen él meg a mongol jurtában. Tetveik is akadnak, ezt tapasztaltam, de a mongol mama éppen olyan gonddal tisztogatta a csemeték fejét, mint az európai. A ruhákat is egy helyen, szemem láttára forróvízzel öntötte le a burját háziasszony. Lehet hogy ez is védekezés, vagy mosás volt. Azt sem tapasztaltam, hogy a lámahitre tért mongol a parazitákat kímélte volna. Inkább az ellenkezőről tanúskodhatom.
A gazdagoknál a főzést külön sátorban végezik, de a lakó sátorban is van tűzhely, mely felett állandóan ott lóg a nagy vörösréz theáskanna. Tüzelőül, ott ahol fa nincsen, a száraz állati hulladékot használják, amit



140
fújtató segélyével szítanak lángra. Bíz ez egy cseppet sem kellemes illatú, de meg lehet szokni. A fával élesztett tűzre nagyon vigyáznak s nem engedik magasra lángolni, nehogy a sátorfedő nemez meggyuladjon. Télire a sátorfedőt megkettőzik. Itt említem meg, hogy az előkelők sátrai nagyok s a sok szőnyeg, a díszes ládák, a könyves és a kincses szekrények, meg a sok régi művészi fegyver, olyan megkapóan széppé és lakályossá teszi őket, akár a leggazdagabb modern paloták termeit. A mongolok étkezésének legnagyobb részét állataik szolgáltatják. Húst sokat és mindenfélét esznek, bár nem szívesen ölik meg állataikat. Utazásom alatt egyszer érdekes jelenetnek voltam tanúja. Egy szembejövő karaván egyik lova teljesen kimerült s annyira szédült, hogy lábán is alig tudott állani. Egy öreg láma megfogta az állat fejét, ide-oda mozgatta, mialatt az állat megtört szemébe nézett. Aztán kimondotta az Ítéletet hogy a ló agyveleje kiszáradt. Az én véleményem szerint az állat halálra volt csigázva. A mongolok a láma ítéletére leölték az állatot, húsának egy részét föllakomázták, a többit pedig apró töpörtőkre vágva, szárítani tették a napra. A hús mellett a többi állati termék is fontos tápszer. Ezek közül elsőnek említjük a tejet, amelyet sózott teával kevernek s pörkölt búza- vagy kölesdarát főznek bele. Néha lisztpéppel sűrűbb levessé habarják. Ez a tejes, lisztes tealeves képezi talán a mongolságnak legfontosabb táplálékát. Majdnem azt mondhatnám, hogy olyan szerepet tölt be köztük, mint nálunk a kenyér. Kölest, árpát és búzát csak kevés mongol termel. A szükségeseket a szomszédos földművelő népektől szer



141
zik meg. Megfigyeltem azt is, hogy az ürömféle növények lisztes magvát összegyűjtötték s primitiv mozsarakban maguk törték darává. A tejből vajat, túrót, kumiszt, s ezen kívül valami savanykás, de nem bódító italt készítenek, amely a szomjúságot rendkívüli módon oltja. A mongolokról szóló egész nyugati irodalomban azt a följegyzést találjuk, hogy a mongol sohasem mosdik. Annyi bizonyos, hogy a tisztaság nem nagyon bántja őket, mert mosdásuk rendesen felületes. Azok a mongolok, akik között megfordultam reggelenként többnyire megmosakodtak oly módon, hogy a szájukba vett vizet kezükre bocsájtották s evvel dörzsölték végig arcukat. Ezt a mosdásmódot nemcsak a magyar paraszti népnél és Oroszországban láttam, hanem Német, Francia és Olaszországban is. A bővebb mosakodásnak legtöbbször nagy akadálya a vízhiány, hiszen sokszor még innivaló víz is alig akad. Utamban volt két olyan napunk, amikor lovamnak és magamnak egész napi itala két angol pintes kulacsom tartalma volt, mert a kutak ki voltak száradva. Pár helyen olvastam azt is, hogy a mongol sohasem mossa ki főzőedényeit. Legfeljebb az ujjával mázolja ki, vagy kinyalja az ételmaradékot. Élesen megfigyeltem, hogy minden jurtában volt a teafőző kanna mellett más edényük is a hús megfőzésére. A pörkölt darát úgy készítették, hogy egy fából készült tálba beletették a kívánt mennyiséget s erre a forró teát ráöntötték. Néhány helyen láttam azt is, hogy a buzogó íheás kannába öntötték bale a tejet, pár pillanatig még főni hagyták aztán a darát leforrázták vele. A mongolok napjában kétszer esznek, a reggeli és esti órákban. Ha az ennivalónak bőviben vannak, az ott is örökké éhes



142
gyerekek szája, náluk is mindég tele van az anyukától csalt falatokkal. A húsok közül legtöbbre becsülik a lóét, azután a szarvasmarháét. A török népekkel szemben, csak harmadik helyen áll a juhhús. A mongol juh majdnem másfélakkora, mint a mienk s farka kövér zsírpárnát alkot. A tevének és a juhnak a gyapja nem nagyon alkalmas a fonás-szövéshez, annál inkább nemez takarók készítéséhez. A gazdag mongoloknak néha ezer tevéje, kétezer lova, négy-ötezer szarvasmarhája s tízezernyi juha van. Ilyen nagy állatállománynál természetesen nem kis dolog a marhák őrzése, ápolása. Ebben a munkában az asszonyok és a serdülő fiuk is résztvesznek. A marhák télen is a szabad ég alatt élnek. A mongolság túlnyomó része nem készít télire takarmányt, úgyhogy állataik a leszáradt füvet eszik, melyet legtöbbször még a hó alól kell kikaparniuk. Igaz, hogy a mongol puszta klímája olyan száraz, hogy az a néhány centiméternyi hó, ami esni szokott, pár hét alatt a 35—40 fokos hideg dacára is elpárolog. Csak észak-Mongoliában, a Bajkál vonalán, ott, ahol még megvannak az erdőségek is, marad meg egész télire a hótakaró. Egy-egy szerencsétlen esztendőben, marha-vész nélkül is, étlen vagy fagytól pusztul el a mongolok állatainak nagy hányada. Beszéltek olyan esetről, hogy 500 lóból csak húsz maradt meg. Ez az arány a többi állatoknál is. Egyedül a teve bírja ki az ilyen éhínséges esztendőt, mert az ő élelme mindig megterem. A mongoloknál a többnejűség megengedett. Minden gazdagabb embernek van legalább egy pár felesége. Az asszonyok közül az első feleség a ház igazi asszonya, aki mint ilyen, férjével egyenlő rangú. Egyáltalában



143
elmondhatjuk, hogy a mongol nő olyan szabad és független, aminőt a természeti népeknél alig találunk. A második vagy többi feleség már alárendelt szolgálói szerepű. Szegény embernek csak egy asszonya van. Mint minden nomád nép, a mongol is igen ifjan házasodik. Néha egészen gyerekeket házasítanak össze, de ez esetben a férjem fiúcska, és a feleségem leányocska a szülői háznál maradnak, s csak érett korukban, külön ünnepély keretében, lesznek igazán férj és feleség. A leány itt is eladó és a szülők között valóságos alku folyik arra, hogy mit adnak a lányért. Minden leány egy teljesen felszerelt sátrat visz magával, házat, amelynek ő a háziasszonya. Hogy régebben a leányrablás is divatban volt, azt házassági szertartásaik bizonyítják. Ha az alku megvan, kitűzik az esküvő napját. A vőlegény vendégeivel a menyasszony házába jön, ahol már várja őket a menyasszony rokonsága. A családfők előtt tiszteleg a fiatal pár, azután egy edényből húst adnak nekik, egy másikból pedig kumiszt. Ezután a menyasszony egyik barátnője, vagy vele egykorú fiú játszótársa, befonja a leány haját s kendői köt reá. Ezzel a fejbekötéssel válik igazán asszonnyá a leány. Hosszantartó lakmározás után a leány egy felnyergelt lóra ül s fejbekötőjével és násznagyaival úgy tesz, mintha el akarna menekülni. A vőlegény násznagyai s maga a vőlegény is üldözőbe veszik. Nyomukban lóra kerekedik az egész násznép s vágtatva mennek az új házaspár sátráig. Azután visszatérnek a leányos házhoz s ott tovább mulatoznak. Ezután jönnek a látogatási szertartások. Bizony néha egy hét is eltelik, amíg a fiatal pár magára maradhat. Az elválás könnyen megy a mongoloknál. Ha az asszony elhagyja az urát, három ízben visszaviszik a



144
szülők, de ha újra elmegy, akkor elválasztják a párt egymástól. Ha a férfi nem akarja a feleségét, visszaküldheti szüleihez, de ebben az esetben köteles a leány egész hozományát visszaadni. Ha a férj meghal, az após vagy új férjről gondoskodik, vagy hazaküldi szülőihez az özvegyet. A gyereknevelés nem túlságos sok gondot ad nekik. Az egészséges mongol anya világért sem engedné, hogy más táplálja csecsemőjét. Ha a gyerek nagyobb is lett, még hosszú időn tej, vagy tejes pép marad a főtápláléka. Az Európában annyira divattá vallott „dudli”-t a mongoloknál egy jó darab szalonna helyettesíti. Talán okosabb, semmiesetre sem utálatosabb, mint a gummi. Régen a mongol főbb embereket díszes síremlékek alá temették. A gazdagok és előkelők ma is a földbe kerülnek, sírhelyükre követ raknak vagy kőemlékeket, esetleg kis buddhista kápolnákat építenek. Az elégetés ritkán fordul elő. A közemberek sorsa azonban egészen más. A halottat fehér lepedőbe göngyölik, egy dombtetőre vagy hegyoldalba viszik s különféle szertartások után ott hagyják. Hát biz ezeket a kitett holttesteket a rablómadarak és a ragadozó állatok rendesen felprédálják. A halott rokonait és hozzátartozóit két tűzrakás közötti átsétálással tisztítják meg. Még holmiját és marháit is áthajtják e helyen. A mongolok minden házi szükségletüket maguk készítik. Iparos nem igen akad közülök, de majdnem minden mongol ember olyan ezermester-féle, asszonyaik pedig igazán azok. A szövés, fonás, az állatszőrökből való posztónak, nemeznek, köteleknek az elkészítése, a ruhák és minden tartozékainak varrása meg a csodá



145
latos finomságú hímzések, egyaránt dicsérik kezük munkáját. A kultúrnépek könyveiben örökös megbélyegző panasz az, hogy a kisebb kultúrájú népek féríiai csak tunyáskodnak, lustálkodnak, s minden nehéz munkát az asszonyokra hárítanak. Én aki vadász, halász és állattenyésztő nomádok között egyaránt és sokszor megfordultam, nyugodt lélekkel tagadásba veszem ezt az állítást. A férfi munkája a család élelmének a megszerzése. Ez, a mindig mostoha viszonyok között, nemcsak nagy erőfeszítést kivan, hanem a legtöbbször igen hosszú időt is. A reggeltől estig vadászni járó férfiak rendesen agyoncsigázva érkeznek haza. Az otthon éhesen pihentek majdnem mindig megrohanták a hozott zsákmányt, inig a fáradt férfi elnyúlt fekvőhelyén. Ebből a csalfa látszatból fejlődött ki ez a vélemény.
Rövid leírásom befejezéséül elviszem olvasóimat a Bajkal-tó északnyugati partján élő s a lámahitet még fel nem vett burját-mongolokhoz. A burjátságnak ez a része hosszú idő óta él az idetelepedett oroszság tőszomszédságában, sőt részben velők összekeveredve. Van közöttük elég, aki az orosz hitre tért, s orosz iskolákat végezve, európaias kultúrára tett szert. Én magam néhány tucat olyan burjátot ösmertem, akik orosz középsőt főiskolái is végeztek. Mindenikük kitűnt végtelen szorgalmával és csodálatos emlékezőtehetségével. Ezt orosz tanárok erősítették meg előttem. Az orosz tudósok sorában pedig ott találunk egynehány kiváló burját mongolt is, Az a kereszténység, amely ezeknél a burjátoknál uralkodik, éppen olyan felszínes, mint az orosz paraszti



146
népé. Természetes hát, hogy még az orosz hitet felvett burjátok között is ezerféle babonás szokásban él a régi sámánizmus. Majd minden falunak akad egy-egy sámán férfia vagy asszonya s vannak közöttük olyanok, akik messze földön híresek. A leghíresebbek közé tartozott egyik igen előkelő s az oroszok által bárói rangra emeit ősrégi mongol fejedelmi család tagja. Mikor 1911-ben ott jártam, egy negyven év körüli katonás tartású szép embernek ösmertem meg ezt a mongol sámánt. Apja Szentpéterváron neveltette, ahol a hadi iskolát végezve, mint egyik legkackiásabb gárdatiszt, éveken keresztül táncoltatta a cári udvar előkelőségeit. Mondják, hogy egyik hercegkisasszony rajta felejtette a szemét s a cári udvarnak sem lett volna semmi kifogása, ha a hercegkisasszony felesége lett volna a gárdakapitánnyá vedlett daliás fejedelmi sarjadéknak. Egy szép napon azonban esküvő helyett eltűnt Pétervárról a csinos gyerek s csak hosszú évek múlva derült ki, hogy hazament és felcsapott újra nomád mongolnak. Ebből az emberből lett a jelen század első évtizedének leghíresebb sámánja, akiről esküvel állították még a legelőkelőbb orosz hivatalnokok is, hogy jövőbe és múltba látása csalhatatlan. Szuhanov bácsi levele segített hozzá, s tett részesévé annak a négy gyönyörű napnak, amelynek tapasztalatai páratlanok tanulmányutaimon. A sámán báró igazi mongol jurtában fogadott, a legnagyobb szívességgel. Éppen megérkezésemkor hoztak sátrához egy kis csikót, amelynek első lábát szétrúgta egy ló. A csikóból estére pompás pörköltszerű étel került az asztalra, friss kumisszal meg orosz vutkival. Rövid idő alatt jókedvre hangolódott az egész társaság.



147
Beszélgetésünk a régi időkre terelődött. A báró látta Feszti körképét a magyarok bejöveteléről, amelyet nem győzött eléggé dicsérni. Sokat kérdezősködött a magyar pogányságról, s annak megmaradt nyomairól. Másnap több beteget hoztak szekéren a báróhoz, aki úgy látszik, értett valamit az orvostudományhoz s kézipatikájából különféle orvosságokkal látta el őket. Megmutogatta sámán készletét is. Sokat beszélt a körülöttünk éiő jó és rossz szellemekről, amelyeknek nagy befolyása van az emberi életre. Megkockáztattam azt a kérdést, hogy mi hozta őt a fényes cári udvarból vissza az ősi életmódhoz. Egyetlen szóval felelt: a csömör. Később aztán megeredt ajkán a szó, s megtudtam, hogy az az örökös képmutató és hazug élet, amit a kultúrvilágban kénytelen élni az ember, volt az, ami meggyűlöltette vele a modern európai életet. „Egészen más itt, mondotta tovább, ahol az emberek az ajkukon hordják a szívüket s a kimondott szó a lélek igaz forrása, nem pedig az álnokság takarója. Az orosz mint egy óriás kígyó terpeszkedett végig Ázsia testén, megfojtassál fenyegetve annak ősi, jogos tulajdonosait. A burját nép pusztul, az orosz méreg bevette magát közéje s ha ők, akik mégis csak tovább látnak az orruknál, behunyják szemüket, a biztos pusztulás vár nemzetükre. Ezért jött haza s minden erejével nemzete ősi szokásainak fenntartásával igyekszik olyan helyzetet teremteni, amely megmenti őket a biztos haláltól”. Ezek a szavai azt a gyanút keltették bennem, hogy a báró tulajdonképpen nem is igazi sámán, hanem nemzetéért rajongó, önmagával meghasonlott lélek. Estefelé egy kisebb sátorba mentünk, ahol egy
c



148
szegény őrültnek látszó ember ült a tűzhely mellett. A sátor tele volt emberekkel. A báró rövid beszélgetés után magára vette sámán készségét. Most megkezdődött egy olyan jelenet, amilyet már mandsu-kötetemben megírtam. Sok sámán aktust volt szerencsém végignézni, s teljes meggyőződéssel mondhatom, hogy a báró réalèse nem volt tettetés, hanem éppen olyan igazi, mint a többi sámáné. A hatás itt is az volt, hogy a szuggesszió az őrült állapotában javulást okozott. A következő nap én kérdeztem ki a bárót, mennyiben igaz az, hogy a burjátoknál még most is él a lóáldozás. Szavaimat megerősítette. Azt mondotta, hogy egy soha meg nem szakadó örökös folyamat náluk, az ősidőktől fogva ez s mai nap is igen sokszor, de különösen a nyári hónapokban szoktak lovat áldozni, amelyre az áldozatot bemutató törzs rokonsága nagy számban szokott megjelenni. Kissé elgondolkozott, aztán hirtelen azzal fordult hozzám, hogy halasszam el másnapra tervezett elutazásomat, majd mutat valami olyat, amilyet talán sohasem lesz többet alkalmam meglátni, Kész örömest egyeztem bele a maradásba. A következő nap még sötét volt, mikor fölvertek álmomból Oroszos kocsira szállva mentünk a báróval, jó óra hosszáig, míg a Bajkál partján egy meredek sziklás parthoz nem érkeztünk. Tíz-tizenkét szekér állott itt, s legalább két annyi felnyergeli ló volt köröskörül kipányvázva. Ezalatt világosodni kezdett, úgyhogy az eddig csak félhomályban sejvett környezetet jól megszemlélhettem. A sziklaormon hatalmas, három méternyi hosszú s másfélméternyi széles asztalmagasságú kőrakás állott. Teteje lapos kövekkel volt kirakva, úgyhogy meghetős sima volt a felülete. Élő lombokkal volt fedve



149
kereken az oltárkő. Tág félköralakban állották körül ezt az oltárasztalt, melyen lobogó tüzet gyújtottak. Közben néhány kancát megfejtek s a frissen fejt tejből többször loccsantottak az oltár tüzére. Ezalatt hat burját ember egy szürkés-fehér lovat vezetett az oltár közelébe. Ketten a hosszú kantárszárat fogták kétfelől, a többi négy kezében pedig egy-egy hosszú kötél volt, melynek vége a ló négy lába csuklójához volt erősítve. A tejből most a ló szeme közé is loccsantottak egy keveset, amitől az állat visszahőkölve felágaskodott, de a két ember keményen tartotta. Abban a pillanatban, amikor a Bajkál vizéből a nap első sugarai kibukkantak, a négy legény egyik oldalra fúlva, a kötelek segélyével földre rántották a lovat. Néhányan segítségükre siettek s annyira szétfeszítették a ló lábain a köteleket, hogy az állat moccanni sem bírt. Erre egy öreg ember, a báró egyik rokona, a lóhoz lépett. Egy tőrszerű, erős késsel fölhasította annak hasát s a tátongó nyíláson benyúlva, biztos kézzel kereste meg az állat főütőerét, amelyet elvágott. Pillanatok alatt történt mindez s az állat minden, nagyobb haláltusa nélkül kiszenvedett. A körül levő férfiak levágták az állat fejét s az oltár közepére helyezlek. Ezután gyors kézzel lehúzták a bőrét, melyet szintén az oltárra helyeztek. Most az állat feldarabolása következett s az egymásután levágott lábakat és testrészeket természetes sorrendben rakták végig az oltáron. Míg ezek történtek, az ott levő, közel száz főnyi férfi, asszony és gyermek előbb halkan és dünnyögőleg, majd egyre erősebb hangon valami régi dait énekelt. Unszolásomra a báró megígérte, hogy ennek a mindenesetre ősi hymnuszfélének dallamát és szövegét leírja, sőt fonográf lemezre is fölveszi. Azt is



150
megígérte, hogy múzeumunk részére juttat majd belőle egy másolatot. Úgylátszik azonban, hogy ezt az igéretét a következő évben történt halála miatt nem válthatta be. Így talán örökre elveszett a néprajzi tudomány számára. Az éneklés alatt az oltárra rakott húsdarabokat is meglocsolták a frissen fejt tejjel. A báró azt mondotta, hogy a lóáldozás egyenesen az égi nagy Istenhez szól, s hálaadás azért, hogy az Isten kegyelme megadta a megélhetéshez szükségeseket. Az állat elszálló lelke viszi Istenhez az ember köszönetét. Az ének elhangzása után következett az ünnepség profán része. Több tüzet raktak, melyek fölé hatalmas rézüstöket akasztottak. Ezekbe rakták bele a nagy darabokra fölszabdalt ló húsát, minden darabból egy ujjnyi szeletet levágva, és az oltár tüzére dobva. A fiatalabbak közül többen fanyársakat készítettek s az erre tűzdelt darabokat a tűznél pirították. Néhány ürüt is levágtak ezalatt, melyek úgy látszik nem voltak áldozati tárgyak, bár húsukból szintén dobtak egy keveset az oltár tüzébe. Nagy evés sőt ivás következett. Jókedvre kerekedett az egész társaság. Megszólalt a muzsika is. A fiatalok táncra perdültek, versenyt futottak, különféle játékokat játszadoztak, a végén pedig birkózásra került a dolog. A mulatságba még a javakorbeliek is beleelegyedtek, s a birkózóknál egy ötven év körüli tagbaszakadt férfi rendre verte a földhöz a hányaveti fiatalabb legényeket. A szekerekből nyílkészletek is kerültek elő. Ekkor láttam, hogy ezek az emberek még ma is milyen művészei az íjjnak. Az emberderék nagyságú célba majdnem mindenik pontosan beletalált s mikor avval



151
versenyeztek, hogy ki tudja a nyílvesszőt tovább repíteni, nem egy voit olyan, akinek vesszője kétezer lépés távolságra érte el a földet. Napszállta felé véget ért a népünnep s ki-ki lovára, szekerére kapva, visszaindult szállására. Másnap már én is a vasparipa kocsijában ülve, álmodtam vissza az előbbi napok eseményeit s bár végtelen örömmel töltött el, az a tudat, hogy a mai magyarok közti! én vagyok eddig az első és egyetlen, aki ezt az áldozatot végignézhettem, mégis bántott az, hogy a szükséges tudományos fölvételek megtételét elmulasztottam abban a hitben, hogy azt az enyimnél még alaposabb kezekre bíztam. Sebők Imre nagytehetségű, de korán elhunyt néprajzi tudósunk, két évvel később, szintén részt vett egy még nagyobb lóáldozaton, de ő sem eszközölte ezeket a felvételeket. A közbejött rettenetes világégés megakadályozott abban, hogy kutatásaimnak számos ilyen hiányát pótolhassam. Talán fehér fejemmel még ma is nekivágnék e mulasztások pótlásának, ha a szovjet lehetetlenné nem tett volna minden ilyen természetű megmozdulást. A háború utáni években 1921-ben Japánból megkíséreltem minden lehetőt, hogy engedélyt kapjak a Szibériába való beutazásra. Hiábavaló kísérlet volt, ami értesülésem szerint csak arra volt jó, hogy gyűjteményemet a szovjethatóságok lefoglalták a habaroszki múzeum részére. Mire jobb idők következhetnének, talán annyira eljár fölöttem az idő, hogy én már képtelen leszek ezeknek a dolgoknak végrehajtására. De hiszem, hogy akadni fog olyan lelkes magyar fiatal utódom, aki a meglevő romokból kibányássza azt, amit nekem balsorsom lehetetlenné tett.



A MAGYAR KÖNYV SORSA: A MAGYAR ÍRÓ KÁLVÁRIÁJA.
(Gondolatok egy bűnügyi tárgyalás után, melyet leírok ebben a szomorú levélben azért, hogy magyar, véreim is meglássanak sok olyan dolgot, amiről eddig nem is álmodtak.)
Az utóbbi időben sok, úgynevezett beérkezett s még több kezdő írótársam fordult hozzám avval a kérdéssel, mi az oka annak, hogy a magyar könyvnek ma nincs piaca. Másfelől igen sok barátom azt kérdezte tőlem, hogy mi az oka annak, hogy összejöveteleinken annyi sok szép magyar dologról beszélgetünk s nem akad olyan tollforgató magyar író, aki megírná ezeket, hogy minden igaz magyar lelkű ember kincsévé lehessen. Ez a kétoldalról jött kérdés elevenedett meg lelkemben akkor, amikor csaló könyvügynököm bűnügyi tárgyalásáról hazafelé igyekeztem. Ekkor érlelődött meg bennem, hogy megírom ezt a levelet, hátha sikerülne ezzel is segíteni valamit azokon az áldatlan állapotokon, amelyek okozói a magyar könyv sorsának, a magyar iró kálváriájának. És mert legjobban ismerem és talán mert egyike



153
a legtanulságosabbaknak az én esetem, magamról írok. Amikor haza kerültem első ázsiai utamról, tucatszámra hívtak meg Budapestre és vidékre előadások tartására. Ahol csak megfordultam, mindenütt azt tudakolták, megírom-e és mikor könyvben is utazásomat? Mikor igenlőleg feleltem, kijelentették, hogy kiadandó könyvem érdekében a legnagyobb propagandát fejtik ki. Sok ezerre ment az ilyen biztatások száma s én ceruzával számoltam. Az eredmény az volt, hogy 5000 előfizetővel, ha száz íves nagy albumalakú kötetet nyomatok, ezt 5 koronáért adhatom. Ki is nyomattam előfizetési felhívásomat. Mielőtt szétküldhettem volna, Rákosi Jenőtől levelet kaptam. Sürgős megbeszélésre hívott magához. Pontosan megjelentem. Három vendég úr is volt nála, a legnagyobb három magyar könyvkiadótársulat vezetőembereiből. Rövid kertelés után kisütötték, hogy az, amit én akarok, a legszörnyűbb merénylet, amit valaha elkövettek a könyvkiadás terén. Mert az még Angliában sem fordult elő, hogy 1600 oldalas illusztrált munkái ilyen olcsón dobjanak a könyvpiacra. Azt mondtam nekik, hogy én nem haszonra dolgozom, kijövök a számítással. A három úr hümmögött ide-oda a végin pedig kijelentették, hogy ha én ezt a tervemet keresztülviszem, soha egyetlen könyvemet be nem engedik egy könyvesboltba, soha egyetlen könyvem címét árjegyzékeikbe föl nem veszik, s kritikájukkal annyira agyonnyomnak, hogy senki könyvemet kezébe nem fogja venni. Még külföldön is megakadályozzák, bogy tőlem valami akár könyvalakban, akár újságcikkben napvilágot lásson. Még aznap találkoztam egy tanár kollégámmal, aki



154
Japánba való elutazásom előtt azzal jött hozzám, hogy vétessem föl magamat a szabadkőműves páholyba, ami óriási előny lenne részemre. A csábító szavaknak nem estem áldozatul. Most, ez az én kollégám azzal jött hozzám, hogy fogadjam meg a kiadók tanácsát, különben halott ember vagyok. Aztán elbeszélte, hogy milyen hatalom a könyv- és hírlapkiadók világszövetsége. Addig beszélt, amíg megadtam magam kegyelemre. A kiadó urak diktáltak. Könyvemnek három vagy négy kötetben kell megjelenni, az ára kötetenként 12 pengő lesz... ígértek minden szépet és jót . . . A munka megjelent. A sok ígéretből az lett, hogy a három kötetes munkát 231 ember vette át s befolyt érte 8316 korona. A közoktatásügyi minisztérium az ígéretek ellenére nem vette át a közép- és főiskolai könyvtárak részére a 800 példányt, e helyett azt irodalmi alapból 1000 koronával támogatott. Ugyanennyit utalt ki részemre segély-jutalomként a Magyar Tudományos Akadémia is. Nekem a három kötet belekerült 18,300 koronába s így vállalkozásomba belebuktam 8000 kor. veszteséggel. Persze nyomda, papír, képcsináló, könyvkötő, mind a kiadó urak által rám erőszakolt cég volt. Fizetnem kellett. Fizettem, váltóval. Ekkor az egyik kiadó cég főhivatalnoka elvitt engemet Tolnai Simon úrhoz, a Világlap szerkesztőjéhez. És eladtam Tolnai úrnak Dai Nippon-om első kötetét, egy esztendőre 1000 koronáért. És Tolnai úr kinyomatta a könyvemet 50.000 példányban s adta ingyen jutalomkönyvként, csupán 96 krajcárt számítva fel a díszes táblába való behelyezésért, az előfizetőknek. Neki magának került egy



155
kötet 46 krajcárjába. Így az 50.000 példányon tiszta nyeresége volt 50.000 korona. Megkeresett aztán rajtam egy másik 50.000 koronát „Séta a világ körül” című könyvemmel, amelyet megrendelésre írtam 600 koronáért. A nyomorúság ráhajtott arra, hogy még egy harmadik könyvet is írjak neki, a „Három székely diák”-ot. A három könyv megírásáért kaptam összesen 1850 pengőt, ő padig keresett vagy 125.000-et, ami akkoriban egy háromemeletes bérpalotának volt az ára. Múltak az esztendők s mikor arra került a sor, hogy Turáni könyveimet sajtó alá bocsássam, végiggondoltam, hogy hiszen az én eddigi könyveim 125.000 példányban forognak közkézen. Így hát minden századik magyar emberre jut egy Baráthosi kötet. Hét expedíciómból 12 esztendő alatt az országnak majdnem minden lapjában jelentek meg cikkeim, amelyeket legalább minden huszonötödik magyar elolvasott. Az országban tartottam legalább harmadfélszáz előadást. Ha ezek mindenikére csak 300 embert veszek, ez 25.000 olyan embert jelent, aki engem személyesen ösmer. Én magam is ösmerek jó egynehányezer embert s ezrekre megy személyes ösmerős kollegáim és tanítványaim száma is, úgyhogy nyugodtan állíthatom, hogy minden négyszázadik ember személyes ösmerősöm. A fiatal írógárdában sokszor vágták a fejemhez, hogy „könnyű neked bátyámurarn, te befutott író s elismert tudós vagy. . .” Mikor mindezek felelevenedtek a lelkemben, arra gondoltam, hogy írok ezer levelet, szétküldök 5000 felhívást s készen van a bolt. Megcselekedtem és nyomdába adtam az első kötetet. Ezalatt beérkezgettek a válaszok. Mindössze 137



156
előfizető. A közben elkészült első kötetet majdnem teljesen szétküldöttem iskoláknak, meg az egyik legmagyarabb folyóirattól kapott címeknek. Az 1800 címből az ugyanannyi megküldött kötetre jelentkezett 175 előfizető, visszaküldöttek valami 600 kötelet, a többit ma is várom. Ezalatt amennyire lehetett, igyekeztem a kötetek megjelentetésével. A második, harmadik és negyedik kötetből újabb címekre 600-600 példányi küldöttem el. ismét jelentkezett 268 előfizető. Mindössze eddig 580. A szétküldött 2800 kötetből alig kaptam vissza 1000-et. Ebben a szorult helyzetben azt határoztam, hogy a további kötetek mindenikének tiszta hasznát valamely igazán jótékony célra ajánlom föl. Az 5-ik kötetet az erdélyi nyomorgó diákok céljaira ajánlottam. úgy terveztem, hogy a következő kötetet a felvidéki, majd a délvidéki diáknyomorenyhítő akciónak szentelem, azután sor kerül az árvákra. Szétküldöttem néhány hijján 1000 kötetet. Mindössze jelentkezett 57 előfizető. Visszakaptam összesen 165 kötetet, a többi odaveszett. Az öt kötet kiadása nagyjában fölemésztette azt a kis tőkét, amellyel a vállalkozásomba kezdtem. Ha meg akartam élni, kénytelen voltam más utat keresni, hiszen az addigi 637 előfizető még a nyomdai költségeket sem fedezte. Mit volt mit tennem, ráfanyalodtam az ügynökökre. Tőke hiányában az alkalmi ügynökök között kellett keresgélnem. Válogattam. Egy Β listás tanárt, egy mindenéből kiforgatott és menekült jobb napokat látott kereskedőt, egy rokkant katonát, egy éleletrevaló, háborút viselt székely fiút s egy volt ügynököt, egy kolléganőm fiát, alkalmaztam. Egy részük becsülettel dolgozott. Mivel pénzem nem volt, abban állapodtam meg velük, hogy a kezükhöz adott és kikézbesített



157
kötetek árát nyugta ellenében fölvehetik, hiszen nekik is kellett élni. Ebből keletkeztek aztán a bajok, amelyet főleg két lelkiismeretlen ügynököm okozott. A tanár kolléga havonta végigjárta a szerzett előfizetőket, felszedve tőlük a részleteket amiről természetesen nem számolt el. A másik, a kolléga fia már körmönfont csaló volt. Mikor egyik huncutságára rájöttem, felmondtam neki a szolgálatot. Ő azonban Hatvanban, Salgótarjánban és Szombathelyen hamisított nyomtatványokat készíttetett és azokkal végigjárta a Mátra-vidéket és a Dunántúl nagyobb felét. Sok helyen azt hazudta, hogy én vagyok személyesen, más helyen fiamnak, öcsémnek, hazudta magát, s körmönfont ügyességével negyedfélszáz embertől 6000 pengőt csalt ki s dorbézolt el. A rendőrségen idejében megtettem a följelentésemet, de csak 8 hónap múlva tudták elfogni, addig szabadon garázdálkodott. Ezt az urat Görög Ottónak hívják s a budapesti királyi büntetőjárásbíróság a múlt évben 5001. szám alatt csalás és sikkasztás büntette és vétsége miatt másfél esztendőre ítélte. Engem és a becsapottakat, anyagi kárunkkal, polgári perre utasított. A megkárosítottakkal, illetve ezek nagyobb részével közös megegyezést teremtettünk s igyekeztem arra, hogy senki anyagi kárt ne szenvedjen, másfelől pedig vállalatom is fennmaradhasson. Isten segedelmével sikerült a dolgok rendezése s most csak az a baj, hogy előjegyzőim egy része nagyon lassan fizeti be a kötetek árát, úgy hogy a jelen kötettel együtt mintegy 7000 pengő követelésem van kinn, ami miatt a kötetek nem jelenhetnek meg a kellő pontossággal.
*
Az itt elmondottak nem egyéni panaszként hang



158
zottak el s nem azt a célt szolgálják, hogy megsajnáltassam magamat. Célom az volt, hogy megmutassam azt, mért nem tud a magyar író megélni. A feleletet azt hiszem megtalálják olvasóim: azért, mert a kiadók kiuzsorázzák. Kiderül ezekből, hogy a kiadó tiszta nyereségéből a szerzőnek juttatott rész még 2 % sincsen. Kiderül az is, hogy az egyéni vállalkozás sikertelenségét nem az élhetetlenség, hanem az a nemtörődömség okozza, amellyel a mindenesetre jóhiszemű, de a dolgokról tájékozatlan közönség a megtekintésre küldött könyveket veszendőbe juttatja. A bajok másik részét okozzák a lelkiismeretlen ügynökök, ezenkívül pedig egy csomó igazán el nem ítélhető könnyelműséggel megindított s a közönséget érzékenyen megkárosított sokszor jó, sokszor rosszhiszemű vállalkozás. Ezek az okai aztán annak, hogy a közönség bizalmatlan lett s maga az író-kiadó is félve gondol szétküldött könyvei sorsára. Sokat törtem rajta a fejemet, miképpen lehetne ezen az áldatlan állapoton segíteni. Hiszen lehetetlen dolog az, hogy az írók legbecsületesebbjei, legmagyarabbjai ne juthassanak szóhoz s hogy a közönség közül is éppen a legbecsületesebbek, a legjobb lelkűek essenek ilyen áldatlan állapotoknak áldozatul. Ha volna egy olyan mecénás, aki nagyobb összeggel alapítana egy olyan könyvkiadó vállalatot, amely csak a legjava magyar lelkek műveit adná, a legjava magyar közönségnek s nem akarna mindjárt az első néhány könyv kiadásából palotát szerezni magának, akkor lehetne jó és olcsó magyar könyveket adni közönségünk kezébe. Mecénásunk azonban nincs. így valahogy más



159
megoldást kellene találnunk. Erre vonatkozólag van egy eszmém, amelyet alább elmondok, arra kérve olvasóimat, hogyha jónak találják, segítsenek megvalósítani gondolatomat, hogy megteremthessük, akármilyen szerény keretek között is, az első Turáni Magyar Folyóiratot s ennek kiadóhivatalát.
Turáni könyveimet a 12. kötettől kezdődőleg minden nehézség nélkül időszaki, esetleg havi folyóirattá lehetne alakítani. A sorozat változatlanul a kitűzött terv szerint jelenne meg továbbra is, azzal a kis különbséggel, hogy a kötet végén néhány oldalt turáni híreknek és mondanivalóknak szentelnénk. Ha ezt a tervemet mélyen tisztelt előjegyzőim elfogadják, akkor a 12. kötettől kezdődőleg minden előjegyzőmnek kötetenkint 10 fillért javára írok, mint a leendő kiadó társaság részvényére szóló alapbefizetést. Így egy kis tőkére teszünk szert, amelyet aztán később megállapítandó módon megnövelhetünk. Ha azt tapasztalom, hogy mélyen tisztelt előfizetőim többsége felkarolta az eszméi, akkor külön körlevélben részletesen leírok mindent. Budapest, 1930. június hó 24-én.
Baráthosi Balogh Benedek s. k.



TARTALOMJEGYZÉK.
Előszó................................................................. 3
I. A mongol pásztor regéje Kül-Teginről a nagy khánról............................................................. 6 U. Útban Mongolia felé .................................... 17 III. Ég a puszta........................................................ 30 IV. Kül-Tegin sírköve. Karakórum.......................... 37 V. Urga................................................................... 45 VI. Egykorú feljegyzések a mongolokról................... 56 A mongolok rövid története ................................ 109 Történeti vázlat folytatása és a magyarországi hadjáratról való khinai följegyzés ........................... 114 Mongolia természeti viszonyai ................................ 123
A mongolság élete és szokásai................................. 136
A magyar könyv sorsa: A magyar írók kálváriája.... 152



/ I