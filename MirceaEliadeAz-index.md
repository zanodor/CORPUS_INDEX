---
master_file: "[[@MirceaEliadeAz]]"
---
# Index for MirceaEliadeAz.pdf

D:\GCSLDokumentumok\AReligio\EliadeOrok.doc 98.11.19. 13.09.27. 13.09.27.
AZ ÖRÖK VISSZATÉRÉS MÍTOSZA
Mircea Eliade1
ELŐSZÓ
Téma: archaikus lételméletként bemutatni
„a hagyományos társadalmak egyik jellemzőjét: a lázadást a konkrét történelmi
idő ellen, az újra meg újra jelentkező visszatérési vágyat a dolgok kezdetének mi
tikus idejébe, a ‘Nagy Időbe’”. (5) Ez egyben a hagyományos archaikus társadalomban élő ember tapasztalatának a bemutatása, melyre a modern embernek is szüksége van. A nyugati filozófia kétszeresen is hajlamos a „provincializálódásra”: egyrészt bezárkózik saját hagyományába és nem akar tudni a keleti bölcseletről, másodszor csak azt a léthelyzetet ismeri el, amelyben a történelmi civilizációk embere él, s elveti a hagyományos társadalmak „primitív” emberének tapasztalatát. (7)
A zsidó-keresztény kinyilatkoztatás embere a történelemhez kötődik, melyben minden változás újdonság (ez az állandó változás okozza a történelemtől való félelmet). Az archaikus ember viszont a természetet és annak ritmusát részesíti előnyben, ahol a rítusok és mítoszok újra és újra jelenvalóvá teszik a kezdetet. (9-10) A mintakép, paradigma, archetípus jelentése:
„a hagyományos társadalomban élő ember hite szerint az idők kezdetén kinyilat
koztatásokban kapta intézményeinek mintáit és viselkedésének különböző szabá
lyait, ezeket tehát emberfölötti és ‘transzcendens’ eredetűnek tekintette.” (10)
ARCHETÍPUSOK ÉS ISMÉTLÉS
Az archaikus társadalomból nem maradt fenn kimondott ontológia, de a kor emberének megvolt a maga lételmélete.
„Bár a szó hiányzik, a dolog mégiscsak jelen van; de mítoszokkal és szimbólumok
kal ‘mondják el’ — azaz szervesen jelenítik meg.” (16) — Ezen ontológia szerint a
tárgyaknak és az emberi cselekvéseknek nincs önálló, belső értékük. Értékre csak
akkor tesznek szert, és „csak akkor válnak valóságossá, ha így vagy úgy részt
vesznek egy olyan valóságban, amely meg is haladja őket.” (16)
• tárgyak: bizonyos tárgyak (különleges hegy, gyöngy stb.) valamely külső erő gyűjtőhelyének számítanak, ez különbözteti meg őket környezetüktől és ruházza fel őket értelemmel és értékkel (anyaguk, különleges formájuk révén, vagy eredetük alapján, vagy mert teofánia helyei, áldozati, kultikus helyek stb.); • cselekedetek: egy tett értéke „nem nyers fizikai vonatkozásában rejlik, hanem abban a tulajdonságában, amellyel újra tud teremteni valamely őseredeti cselekedetet, meg tud ismételni bizonyos mitikus példát” (17) — pl. az étkezés közösséget újít meg — ismétlésüket az indokolja, hogy kezdetben („azokban a napokban” — in illo tempore, ab origine) megszentelték őket az istenek, az ősök vagy hősök.
Az „archaikus ember életének egésze mások kezdeményezte cselekedetek szaka
datlan ismétléséből áll. ... A természet nyers terméke vagy akár az emberi szorga
lom teremtette tárgy csak akkor válik valóságossá és azonosíthatóvá, ha transz
cendens valóságban vesz részt. Egy mozdulat csak akkor értelmes vagy valóságos,
ha valamely őseredeti cselekedetet ismétel meg.” (18)
1 Ford. Pásztor Péter. Európa, Bp., 1993.



Eliade: Az örök visszatérés...
2
Az archaikus ontológia összefoglalása:
1. Az archaikus gondolkodás szerint a valóság égi archetípusa utánzásának függvénye. 2. Egyes dolgok a „világ közepének jelképrendszere” folytán válnak valósággá: úgy lesznek templomok, városok és házak valóságosak, hogy áthasonulnak a „világ közepévé”. 3. A rítusok és jelentőségteljes profán cselekedet csak azért tesznek szert a nekik tulajdonított értelemre, és ez az értelem csak azért ölt bennük testet, mert szándékosan megismétlik azokat a cselekedeteket, amelyeket ab origine nyilatkoztattak ki az istenek, a hősök vagy az ősök. (19)
„...a vad, műveletlen tájakon a káosz uralkodik; osztályrészük a teremtés előtti
osztatlanság és alaktalanság. Így egy új terület elfoglalásakor — amikor tehát
hasznosítására került sor — a teremtést szimbolikusan megismétlő rítusokat mu
tattak be: a műveletlen területeket először ‘kozmosszá alakítják’, s csak ezután te
lepítik be.” „Amikor a skandináv gyarmatosítók elfoglalták Izlandot és művelni kezdték, e
tevékenységükre egyáltalán nem úgy tekintettek mint eredeti vállalkozásra vagy
profán emberi munkára. Úgy gondolták, hogy azt az őseredeti eseményt ismétlik
meg, amelynek során isten a teremtéssel a káoszt kozmosszá alakította.” (25-26) Ilyenformán a szűz terület a rítus nyomán nyerte el „formáját”, azaz vált valóságossá.
„Az archaikus szellemiségben a valóság kétségkívül mint erő, mint hatékonyság
és mint tartósság jelenik meg. Következésképpen csak a kiemelkedő valóság
szent; mert csak a szent a tökéletes mód, csak általa hathatós a cselekvés és csak
általa lehet időálló dolgokat teremteni. A szertartások sokasága, amellyel a tája
kat, területeket, tárgyakat és embereket szentelték föl, arról vall, hogy a primitív
ember a valóság megszállottja s a létet áhítozza.” (27) 1. A Szent Hegy, ahol az ég és a föld találkozik, a világ közepén helyezkedik el. 2. Minden templom és palota, következésképpen minden szent város és királyi székhely: Szent Hegy, vagyis világközepe. 3. A szent város vagy templom, axis mundi lévén, a menny, a föld és a pokol találkozási pontja. (28)
Pl. a Tábor hegye Palesztinában ’tabbur’-t, azaz köldököt jelent. (30) Kelet minden városa a világ közepén épült föl. Babilon tehát ’Bab-ilani’, azaz „istenek kapuja”, mert az istenek ott szálltak alá a földre. (32) Ugyanakkor színhelye a föld és az alsóbb övezetek találkozásának is, mert a várost ’bab-apszi’-ra, azaz „Apszú kapujára” építették, s az ’apszú’ szó a teremtés előtti káosz vizét jelenti. (33) — A rómaiak esetében a ’mundus’, azaz a csatorna, amelyet az alapítandó város helye körül ástak, jelöli azt a helyet, ahol az alsó övezetek a földi világgal találkoznak. (33) — A kozmikus hegy csúcsa a föld köldöke, ahonnan kiindulva kezdetét vette a teremtés, ebből a középpontból terjed szét a világegyetem. (34) Ősi gondolat, hogy a templom imago mundi, vagyis a szentély a mindenség lényegét foglalja magában.
A teremtés ismétlése
A világ közepén helyezkedik el a végső valóság minden szimbóluma (az élet fája, az ifjúság forrása stb.). Az idevezető út „nehéz út”: ezt mutatják a templomok bonyolult tekervényei, a szent helyekhez történő zarándoklatok; az aranygyapjú, az aranyalma, az élet füvének keresése; barangolások az útvesztőkben. Ezért
„minden vesződés és vész, mert ez az út valójában rítus, amely átvezet a profán
ból a szentbe, a mulandó látszatból a valóságosba és az örökkévalóságba, a ha
lálból az életbe, az emberiből az istenibe. A világ közepének elérése voltaképpen



Eliade: Az örök visszatérés...
3
felszentelés, beavatás, melynek során a tegnap még profán és látszólagos létezés
átadja helyét az új, immáron valódi, tartós és hathatós létnek.” (36-37)
Két alapvető tétel:
1. Minden egyes alkotás megismétli az elsőrendű kozmogóniai cselekedetet, a világ teremtését. 2. Következésképpen mindannak, amit megalapítanak, alapja a világ közepén van (mert, mint tudjuk, maga a teremtés egy középpontból kiindulva kezdődött el). (38)
Példa: Indiában mielőtt leraknák a ház alapkövét, az asztrológus rámutat arra a
helyre, ahol a leendő fundamentum pontosan a világot bíró kígyó feje fölött áll. Az
alapkőletétel megismétli a teremtés cselekedetét. A kígyó a káoszt jelképezi. A levert
karó átszúrja a kígyó fejét. Semmi nem maradhat meg, hacsak nem telítődik lélekkel, nem kap animát valamely áldozat árán (vö. Kőmíves Kelemen). A világ teremtésekor bemutatott áldozat az építési rítus előképe, hiszen a világ létrejöttét a káoszt szimbolizáló szörny vagy kozmikus óriás feláldozása teszi lehetővé. Ezért, az épületet biztosítandó, az építők megismétlik a tökéletes, az isteni építés cselekedetét.
„A világ középének felszentelése ... minőségileg más térben történik, mint amely
ben a profán tér helyezkedik el. A rítus paradoxona révén minden felszentelt te
rület megegyezik a világ közepével, éppen úgy, ahogyan a rítus ideje egybeesik a
‘kezdet’ mitikus idejével.” (40)
Vö. Buber: „... az ima nem az időben van, hanem az idő van az imában, s nem az
áldozat van a térben, hanem a tér az áldozatban, aki pedig ezt a viszonyt megfordít
ja, megsemmisíti a valóságot...” BUBER, MARTIN: Én és Te. (Ford. Bíró Dániel) Euró
pa, Bp., 1991., 12. o.
A rítusok isteni mintái
„Úgy kell eljárnunk, amiként az istenek tették kezdetben — Így cselekedtek az is
tenek, így cselekednek tehát az emberek is” (41). (Pl. a zsidó sabbat maga is
imitatio dei).
Az archaikus ember úgy tartja, hogy minden vallásos cselekedetet az istenek, a kultúrateremtő hősök vagy a mitikus ősök vezettek be, sőt nem csak a rítusoknak van mitikus mintája, hanem mindenfajta emberi cselekvésnek is, s ezek akkor válnak igazán hatékonnyá, ha pontosan megismétlik az idők kezdetének isteni, hősi vagy ősi cselekedeteit. (42)
„Voltaképpen így az ember nem tesz mást, csak ismétli a teremtést: vallási naptá
ra az év folyamán emlékezteti a kozmogónia ab origine megtörtént eseményeire.”
(43) A házassági szertartásokat is az isteni minták után alkották meg, és
„az emberi házasság a hierogámiát teremti újjá, de még inkább az ég és föld egye
sülését.” (44) A teremtésmítosz nem csak a házasságkötés példaadó mintája, hanem minden más olyan szertartásé is, amelyben a teljesség helyreállítása a cél; ezért szavalják el a világ teremtésének mítoszát gyógyításkor, meddőség esetén, születéskor, a mezőgazdasági munkák kezdetén stb. A kozmogónia mindenekelőtt a teremtést jelenti. A világ minden alkalommal megújul, amikor a hierogámiát utánozzák, vagyis minden egyes házassági egyesüléskor. A német Hochzeit szó eredete a Hochgezit, az Újév ünnepe. A házasság újjáéleszti az évet, s így ad termékenységet. — A közösségi orgiák rituális igazolása abban található, hogy így kívánják növelni a vegetáció erőit: általában csírázáskor, beéréskor. Aratáskor általános szokás volt a bujálkodás (az 590-es auxerre-i zsinat tiltása ellenére szívósan fennmaradt).



Eliade: Az örök visszatérés...
4
A profán tevékenység archetípusai
„Sommásan kijelenthetnénk, hogy az archaikus világ nem ismeri a ‘profán’ cse
lekvést: minden határozott értelemmel rendelkező cselekvés — halászat, vadászat,
földművelés, játék, konfliktus vagy nemiség — valamilyen formában részesedik a
szentségből. ... az a profán cselekvés, amelynek nincs mitikus jelentése, vagyis
mintaképe. Így tehát kimondhatjuk, hogy az archaikus ember szemében minden
határozott szándékú, felelősségteljes cselekvés: rítus.” (50)
„...a hagyományos társadalmak szerint az élet minden lényeges cselekvését az is
tenek ab origine nyilatkoztatták ki. S ezeket a paradigmatikus cselekedeteket vagy
példákat az ember csak ismétli ad infinitum.” (56-57)
Mítosz és történelem
„Valóságra csak ismétlés vagy utánzás révén lehet szert tenni; mindaz, aminek
nincsen példaadó mintája, ‘értelmetlen’, hiányzik belőle a valóság. Az ember ily
módon afelé halad, hogy maga is archetipikussá és paradigmatikussá váljék.”
„... a hagyományos kultúrában élő ember akkor látja önmagát valóságosnak, ha
megszűnik önmaga lenni, és megelégszik azzal, hogy másokat ismételjen ... Így
tehát kimondhatjuk, hogy a „’primitív’ lételmélet platonikus szerkezetű, s evvel
Platónra mint a ‘primitív szemlélet’ kimagasló bölcselőjére tekinthetnénk, neki
sikerült ugyanis filozófiai rangra emelnie az archaikus emberiség életmódját és vi
selkedését.” (59-60) Az archetípusok utánzása és a paradigmatikus cselekedetek ismétlése révén az idő megszűnik. Így például az áldozás megismétli az eredeti áldozást, és időben egybe is esik vele. Minden áldozatot a kezdettel azonos, mitikus pillanatban mutattak be. S a rítus eme paradoxona révén felfüggesztődik a profán idő és tartam.
„Ezzel pedig az archaikus lételmélet egy másik szempontjához érkeztünk: ha egy
cselekvés vagy tárgy — bizonyos paradigmatikus cselekedetek ismétlése következ
tében, és csakis annak következtében — valósággá lesz, akkor az magában hordja
a profán idő, a tartam, sőt maga a ‘történelem’ felszámolását is. S aki a példaadó
cselekedetet megismétli, átkerül a kinyilatkoztatás mitikus korszakába.” (60) A profán idő felfüggesztése az archaikus lelkület legmélyebb szükségéből fakad, mert az archaikus szemlélet nehezen tűri el a „történelmet”, amelyet időszakonként megkísérel eltörölni. Minden győzelmet és vereséget valamilyen mitikus történet alapján értelmeztek (lásd a példákat 62 skk. o.). Koruk eseményeinek sorozatát oly módon fogalmazzák meg és értelmezik, hogy megfeleljen a hősi mítosz időtlen mintájának. Dareiosz például az új Thraétoahának, ama mitikus iráni hősnek tekintette magát, aki legyőzte a háromfejű sárkányt; így Dareiosz számára és benne a történelem megújult, mert benne az őseredeti mítosz éledt fel újra és érvényesült. A hiperkritikus modern ember szemében Dareiosz képzelgése durva fennhéjázás és politikai propaganda Ez azonban tévedés, ellentétes az archaikus szellemiséggel. Sok esetben egy történelmi személy mitikus átalakítása történik. A történeti előképek mitikus hőssé alakítása az elbeszélő énekekben mindig a példaadó minták szerint történik: az ősi mítoszok képei nyomán formálják meg őket. Az elbeszélő költeményekben dicsőített hősök kétségtelenül történeti személyek, de a mitizálás kikezdi történetiségüket.
Az archaikus közösség emlékezetének sajátossága
„A történeti eseményt, lett légyen bármennyire fontos, nem őrzi meg a népi em
lékezet, s a költői képzeletet is csak abban az esetben ihleti meg, ha az esemény
megközelíti a mitikus mintákat.” (71) A nép emlékezete az egyedi eseményeket és a valóságos személyiségeket nehezen őrzi meg: az események helyett kategóriák, a történeti személyiségek helyett pedig archetípusok határozzák meg az effajta képzelet működését. A közösségi emlékezés



Eliade: Az örök visszatérés...
5
ahistorikus, történelmietlen. Két-három évszázad elmúltával a történeti események módosulnak a közösségi emlékezetben.
„Az archaikus lelkiség formáiba az egyedi nem tud beépülni, csak a példaadó. Az
európai népi rétegek tudatában, az archaikus lételméletnek megfelelően, az ese
mények kategóriává, az egyéniségek pedig archetípussá egyszerűsödnek, egészen
napjainkig. Mondhatnánk azt is, hogy a modern idők történelmi alakja a népi
emlékezéstől visszakapja eredeti jelentését: azt, hogy archetípust utánoz vagy
archetipikus cselekedetet ismétel.” (73-74)
Halál és individualitás
A népi emlékezet kiszűri a történetit, az egyszerit, a személyes egyedit. Az egyedi legteljesebb megszűnése maga a halál: mindannak emléke, ami szigorúan véve az individuumhoz kötődik, a halál utáni létezés adott pillanatában elillan. A halál utáni lét az emlékezet nélküli szellemi lét. A halott csupán szellem, akinek nincs emlékezete.
„Az az ellenvetés, hogy a személytelen túlélés egyenértékű a valódi halállal ...
csakis a ‘történeti tudattal’ rendelkező ember szemszögéből lehet érvényes ...
mert az archaikus tudat nem ismeri el a személyes emlékezet fontosságát” (77-78)
— és a személy, mint egyediség és egyszeriség valóságát sem.
AZ IDŐ MEGÚJÍTÁSA
Az év, az Újév és a kozmogónia
A legtöbb primitív társadalomban az Újév azonos az új termésre helyezett tabu visszavonásával (a termés ugyanis nem az ember, hanem a bőséget ajándékozó istenek tulajdona, ezért áll tabu alatt). Ezzel a termés ehetővé és ártalmatlanná válik a közösség számára. Az idő felosztása a bioritmus szerint történt:
„az idő felosztását azok a rítusok határozzák meg, amelyek az élelemkészletek
megújítását irányítják. Azok a szertartások szabják meg tehát az időegységeket,
amelyek a közösségi élet folytonosságának teljességét hivatottak fenntartani.”
(82) Az idő periodikus megújítása többé-kevésbé nyíltan előföltételezi az új teremtést, azaz a kozmogóniai cselekedet megismétlését. A rituális megtisztulások is a helyreállítást szimbolizálják:
„a bűnök, a betegségek és a démonok évenkénti kiűzése alapjában véve arra való
kísérlet, hogy visszaállítsák — ha csak időlegesen is — a mitikus és őseredeti ‘tisz
ta’ időt, a teremtés ‘pillanatának’ idejét”. (86) Újévkor megismétlődik az a mitikus pillanat, amikor a káoszból megszületik a világmindenség.
Babiloni újév-ünnep 86 skk. o. A király az istenség fia és papja, s mint ilyen ő fe
lel a természet ritmusának szabályosságáért, valamint az egész társadalom jólétéért,
ezért az újévi szertartásban az ő feladata az időt megújítani: Enuma elis elszavalása
Marduk templomában, ezzel jelenvaló válik Marduk és Tiamat csatája; Tiamat tes
téből a világ megalkotása; Marduk pokoljárása (a király megalázkodása, a gonosz
[bűnbak] elűzése); a hierogámia, a szent egyesülés, amelyben tényszerűen megvalósul
a világ és az ember újjászületése. Az archaikus ember szemében maga a természet hierofánia, és a „természeti törvények”-ben is az istenség létmódja nyilvánul meg (az élelmezésnek rituális jelentősége volt; az életet végső, szent valóságnak tekintették). Mivel a természet évenként elhal, azaz visszatér az őskáoszba, ezért meg kell újítani.



Eliade: Az örök visszatérés...
6
A teremtés szakaszai
Az idő az archaikus ember szemében valami fenyegető, de megszüntethető: a világot elpusztító és újrateremtő mitikus pillanatban eltörölhető — Újév idején, Karácsony és Vízkereszt közötti 12 nap alatt. (Pl. a teremtés megismétlése miatt tekintik ezt a 12 napot a következő 12 hónap előképének.) E szakasz jellegzetességei:
1. A 12 köztes nap jelzi az év következő hónapjait. 2. Ezeken a napokon megjelen
nek a holtak (a ló mint khtónikus temetkezési állat) 3. Ekkor oltják el majd élesztik
újra a tüzeket. 4. Ekkor tartják a beavatási szertartásokat. 5. Erotikus kicsapongások
(„szilveszteri buli”). A profán idő felfüggesztésekor együtt létezik a múlt és a jelen. Ez a káosz pillanatában a legteljesebb, amikor minden egybeesik. Az óév utolsó napjai azonosíthatók a teremtést megelőző káosszal, (vö. holtak időt semmissé tévő megjelenése, nemi kicsapongások). A primitív népek ezeket az orgiákat (szaturnáliákat) a föld megművelésének kritikus pillanataiban (vetéskor) tartják, melyből kitűnik: a formák (magok) felbomlása a földben megfelel a „társadalmi formák” felbomlásának az orgiasztikus káoszban. Mind a növényi, mind az emberi szinten visszatér az őseredeti káosz, amikor elmosódnak a körvonalak.
Az idő folyamatos megújítása
„A még mindig az archetípusok paradicsomában élő primitív népek csak biológi
ailag jegyzik az időt, és nem engedik ‘történelemmé’ válni — nem engedik, hogy
az idő az események visszafordíthatatlanságára mutatva romboló hatást gyako
roljon tudatukra. E primitív társadalmak a ‘gonosz’ elűzésével és bűnvallással
újulnak meg. Ezek a társadalmak is szükségét érzik ... az időszakos megújulásnak.
Ez pedig azt igazolja, hogy ők sem képesek örökké megmaradni abban az álla
potban, amelyet ... az archetípusok paradicsomának neveztünk ... A primitív
népek körében is bűnbeesésnek tekintik tehát az ember létezését a világminden
ségben.” (113-4)
„A hagyományos ember szemében egy archetípus utánzásával újrateremtődik az
archetípus kinyilatkoztatásának mitikus pillanata. Következésképpen az egyéni és
nem időszakos szertartások ugyanúgy felfüggesztik a profán időt és tartamot, de
az ünneplő is otthont talál a mitikus időben, in illo tempore.” (115-6)
Új kezdetek: építés, új uralkodó, gyógyulás
„Az építés tökéletes kezdés, vagyis megkísérli helyreállítani a kezdet pillanatát, a
történelemnek még a nyomát sem viselő bőség jelenlétét. ... az ember, bármily
természetű építései során, szükségét érezte annak, hogy megismételje a teremtést,
és ezzel ... kortársává legyen a világkezdet mitikus pillanatának. Megújulásra tö
rekedve visszatért ehhez a pillanathoz, ahányszor csak tehette.”
A modern világban az ember tapasztalása „profán”: az építéssel kezdett új élet he
lyett a lakók csak új élethelyzetüket élik meg. Pedig:
„Nem kell több, csak annyi, hogy a modern ember ne zárkózzék el az élet csodá
ja elől, s amikor épít vagy belép új házába, máris feléled benne újra a megújulás
tapasztalata (éppen úgy, mint ahogy a modern világ Újéve is megőrizte a múlt
elmúlásának és egy új élet kezdetének értelmét).” (117)
Bármilyen jelentéktelen is az új uralkodó személye, trónralépésével „új korszak” kezdődik — de ugyanez történik minden házasságban és születésben.
A gyógyító rítusok jellemzője a teremtésmítosz elmondása. Az ókori keleti, de bármely, akár európai, akár más népek orvoslásában a gyógyír attól válik hatékonnyá, hogy eredetét ismerik (amikor először használta egy hős, vagy rendelte el egy isten), következésképpen alkalmazása egybeesik felfedezésének mitikus pillanatával.



Eliade: Az örök visszatérés...
7
Az «eredet» ma: kémiai-anyagi összetevő, vagyis nem szellemi tartalom, hanem em
pirikus anyag. Megannyi ráolvasás ezért beszéli el a betegség vagy az okozó démon történetét, s ugyanezért idézi fel azt a pillanatot is, amikor az istenségnek vagy szentnek először sikerült legyőznie a betegséget.
„Mindent összevetve, az idő leértékelésének szándékát találjuk ezekben a szertar
tásokban és viszonyulásokban. Végletesen fogalmazva a következő kijelentésben
lehetne összefoglalni az eddig tárgyalt rítusokat és viselkedési mintákat: ‘Ha nem
figyelünk az időre, akkor nem is létezik. Ha azonban mégis érzékelhetővé válna
— az emberi bűn folytán, vagyis amiatt, hogy az ember nem követte az archetí
pusokat, és így tartamba zuhant —, még mindig semmissé lehet tenni.’ Az archa
ikus ember élete az archetipikus cselekedet utánzásává egyszerűsödik, azaz kate
góriákká, élete nem eseményekből, hanem ugyanazon őseredeti mítoszok szünte
len ismétléséből áll. ... A primitív ember, mint a misztikus vagy általában a vallá
sos ember, folyamatos jelenben él.” (128)
A normális állapot a rítus, az archetípus, az isteni minta. Ennek szakadatlan is
métlése az örökkévalóság, a változatlanság, az időtlenség. Az ettől való eltérés — a
bűn, hiszen isteni parancs megszegése. Ekkor lép fel az idő, a történelem. Ilyenfor
mán tehát a bűn eseménye indítja el a történelmet — mint a Bibliában. Így a törté
nelem nem lenne egyéb, mint bűntörténet. Isten ebbe a bűntörténetbe lép be, és eb
ből szabadít meg, de nem úgy, hogy megsemmisíti a történelmet, hanem úgy, hogy
beemeli az örökkévalóságba: mintegy összegyűjti az időt (kollektív történelemként az
eszkatonban és egyéni történelemként a feltámadásban).
• antikvitás: az idő = kihullás az örökkévaló tartamból (azaz nem-lét); • kereszténység: a valóság érlelője (veritas est filia temporis).
A Hold jelképe
Az idő megújulása folyamatosan megy végbe, az év időszakán „belül” is, ezt bizonyítja a Holdhoz kötődő ősi hiedelmek egyetemes volta: a Hold az első teremtmény, amely meghal és feltámad. Állandó fázisaival az örök visszatérésről tanúskodik. A Hold fázisait nagyobb léptékre is átviszik: teremtés, özönvíz vagy egyéb pusztulás, halál, újjászületés. Amiképpen a Hold eltűnése sohasem végleges, ugyanúgy az ember elmúlása sem lehet az. Ez az elgondolás derűlátó.
„E derűlátás, tömören fogalmazva, azt a tudatot jelenti, hogy az időszakos világ
szerencsétlenségek természetesek, sőt értelmük van, de mindenekfelett: sohasem
véglegesek.” (131-2)
Az örök visszatérés mítosza mint „lét-éhség”
„Az egyén és az emberiség halála szükséges megújulásukhoz. Minden forma szen
ved, puszta létezésénél fogva, következésképpen idővel veszít életerejéből, majd
kimerül. Ahhoz, hogy visszanyerje életerejét, feltétlenül vissza kell térnie a for
mátlanba, legalább egy rövid pillanatra vissza kell jutnia az őseredeti egységbe,
ahonnan származik.” (132) Az örök visszatérés mítoszából tehát olyan lételmélet sejlik ki, amelyben az idő, a keletkezés nem hat bomlasztóan.
„Amiként a görögség is az örök visszatérés mítoszával oltotta metafizikai szomját
az ‘ontikusra’ és az állandóra, ugyanúgy a primitív ember is ciklikus irányt adott
az időnek, és így semmissé tette visszafordíthatóságát. (A végtelen szemszögéből
nézve ugyanis a dolgok mindig eredeti állapotukba térnek vissza, keletkezésük
következésképpen semmissé válik, és így még az is állítható, hogy a ‘világ nyug
ton áll’.)” (132-3) 133. o. 59. jegyzete! „Valószínűnek látszik tehát, hogy a hagyományos társadalomban élő ember tör
ténelemellenessége, önnön létének az archetípusok végeláthatatlan ismétlésére
való korlátozása arra vall, hogy szomjúhozik a valóságra, és retteg, hogy a profán
létezés értelmetlenségébe merülve elveszti önmagát. ... A primitív ember viselke
dése ... mély értelemről tesz bizonyságot: a végső valóságba vetett hit vezérli a
profán világ ’valótlanságaival’ szemben, amely végeredményben nem is alkot ‘vi



Eliade: Az örök visszatérés...
8
lágot’, mert maga par excellence ‘valótlan’, a nem teremtett, a nem létező: a sem
mi.” (137)
SZERENCSÉTLENSÉG ÉS TÖRTÉNELEM
A szenvedés természetes volta
Ha az archaikus ember a mítoszba ágyazott rítus időtlen jelenében él, az esetleges történelem pedig az archetípus elvétéséből fakad mint bűn, melyből tisztulással lehetséges — és kell — visszatérni a normális, azaz archetipikus, paradigmatikus, istenek által „szavatolt” realitásba, azaz a létbe, akkor kérdés: miként szenvedi el az ember a „történelmet”, a csapásokat, a szenvedést (egyénit és közösségit)?
„A primitív ember a szenvedést akármilyen természetű is, akármi okozta is, ér
telmesnek látta, mert ha előképnek nem is mindig, egy soha kétségbe nem vont
rendnek megfelelt.” (142) A szenvedést azért lehetett elviselni, mert nem tekintették oktalannak. A váratlan események nem véletlenül, hanem bizonyos démonok vagy mágikus erők hatására következtek be, melyek ellenszerét a pap vagy a varázsló ismeri. Ha ezek közbenjárása nem vált be, akkor a feledésbe merült (deus otiosus) legfelső lényt idézték fel. A primitív ember nem ismeri az oktalan szenvedést. A szenvedés okát általában a normától való eltérésben látták. A szenvedést az isteni akarat okozza vagy közvetlenül vagy az embert átengedve valamely gonosz démonnak.
A karma-tan szerint az ember tartozással születik, de szabadságában áll újabb tarto
zásokat teremteni; élete a tartozások és fizetések sorozata, melynek egyenlege nem
mindig nyilvánvaló; de bármely szenvedést nyugodtan lehet viselni, mert mindegyik
a korábbi létezései során kiegyenlítetlenül hagyott karmikus egyenleg helyreállítására
irányul.
A létezés mint bűn (tartozás) témájához: Anaximandrosz (i.e. 545) in: NYÍRI, 40;
Heidegger (Schuld).
Ha minden egyéni és közösségi szenvedésnek van oka (emberi bűn, az archetípus elvétése, ill. magának az istenségnek «in illo tempore» szenvedése), akkor el is viselhető.
A szenvedésnek is lehet archetípusa, ha valamely mítosz tud az istenség szenvedé
séről: így az emberi szenvedés archetipikussá válik és transzcendens értelmet nyer
(Mediterraneum, Mezopotámia: Tammúz ill. Marduk szenvedése — Ebed Jahve és a
„szenvedő igaz”; Krisztus).
A történelem mint Isten megnyilatkozása
A zsidóság szerint minden történelmi csapás Jahve büntetése a nép bűnéért (hűtlenségéért), s ezért jogos, azaz értelmes, mert egy transzcendens összefüggésbe helyezhető. A büntető eseményben fel lehet ismerni Jahve akaratát. A kortárs eseményekben a próféták „negatív teofániát” láttak. Ily módon a prófétáknak először sikerült a történelemben felülkerekedniük a hagyományos körkörös felfogáson és felfedezniük az egyirányú időt. De ez az idő csak megszentelődése révén vált valóságossá, vagyis azért, mert Jahve cselekedete hozta létre, és Jahve működött benne. Itt jelenik meg az a gondolat, hogy a történelmi eseménynek önálló belső értéke van. Jahve már nem az archetipikus cselekedeteket teremtő keleti istenség, hanem a történelembe folyton beavatkozó, pontosabban történelmet fakasztó személyiség, aki ezekben a tettekben nyilvánítja ki akaratát. Így válik a történelem Isten epifániájává, azaz üdvösségtörténelemmé. Az isteni kinyilatkoztatás nem in illo tempore történik meg, hanem az időben megy végbe, mely teofánia lesz. Az in illo tempore



Eliade: Az örök visszatérés...
9
azonban nem csak az idők elején, hanem a végére is elhelyezhet: ez történik az eszkatológiában ill. apokaliptikában.
Megjegyzendő, hogy ezt a felfogást a zsidó vallási elit hozta létre. Megerősödése
sokáig tartott, mert a vidéki lakossághoz közelebb állt a korabeli keleti felfogás, a
történelem hagyományos leértékelése.
Ábrahám története és áldozata mutatja az archetipikus cselekedet ismétlésének
felfogása és az új dimenziót jelentő vallási élmény, a hit közötti különbséget. Az első
szülött keleti szokás szerint az istené.
[A termékenységi istenek kimerítik szubsztanciájukat az állandó nemzéssel, ezért vérrel
kell felfrissíteni őket. — Kierkegaard: a pogány áldozat csupán az „általánosra” vonatko
zott, az archaikus teofániákra, melyek egyedül a mindenség szent erőinek körforgásával
törődtek.]
Izsák azonban a „hit gyermeke”, mert Sára már terméketlen volt, vagyis Izsák szüle
tése nem természetes, hanem csoda.
[A mitikus világképben — a modern természettudományos világképhez hasonlóan
nem létezik „csoda” a szó zsidó-keresztény értelmében, hiszen minden folyamat
archetipikus és egymással összefüggő; ennek az összefüggésnek a megszakítása pedig nem
csoda, hanem a történelmet jelentő egyedi bűn ill. még megmagyarázatlan természeti je
lenség (előbbi megszüntetendő. utóbbi megmagyarázandó). A csoda teológiai jelentése
„jel”, mely isteni jelenlétre utal (vö. Jn „sémeia”)]; — egyébként a mai teológiai értelmezés
szerint a bibliai csodák sem a természeti törvények felfüggesztései (mint Hume állította),
hanem ezeknek a folyamatoknak a „felerősítései”. Továbbá a „természeti csoda” jelentő
sége manapság csökken. Csoda inkább az erkölcsi jó. Az abszolút csoda: a létezés maga.
Ábrahám nem érti az áldozatot, hiszen nem a keleti szokásról van szó. A keleti em
ber számára az áldozat érthető, elvégre az istenség kimerül a folytonos teremtésben.
Az áldozat egy logikus és egybefüggő rendszerbe illeszkedik: ami az istené, azt vissza
kell adni neki — ezt jelenti a „megértés”. Ábrahám azért nem érti, mert itt megsza
kad a folytonosság: Izsák ugyanis Isten ajándéka, amit nem illik visszakövetelni. Így ő
lesz az új vallásos élmény, a hit első megtapasztalója.
A folytonosság megszakadása ezt jelenti: Isten mint teljességgel különálló létezés jeleníti
meg önmagát, aki elrendel, adományoz és követel minden rituális és racionális indok
nélkül: szabadon és beláthatatlanul cselekszik. Ennek megértéséhez kell az új „eszköz”: a
hit. Ez — ellentétben a mítoszok és archetípusok „tudásától”, ami minden ember osztály
része lehet, sőt kell hogy legyen — nem mindenkié, bár mindenki lehetősége. Itt nem az
istenség által elrendelt kultusz szavatolja isten és ember kapcsolatát, ami kiszámítható,
azaz „érthető” és folytonos (vö. a kultusz bírálata a próféták részéről, pl. Iz 1,10-17; Jer
7,3; Ám 5,15; Ps 82,3-4), hanem a hit, amely a nem kiszámítható, mert nem folytonos,
hanem kezdeményezésekből álló történelem érzékeny tájékozódási eszköze.
A kozmikus ciklusok és a történelem
Két felfogás: a) az idő körkörös és ad infinitum szüntelenül megújul; b) az idő véges, töredék csupán, bár e szakaszon belül körkörös marad, de két időtlen örökkévalóság közepette.
Az indiai bölcselet kimunkálja a kozmikus teremtést és pusztulást meghatározó ritmust. Az egyes szakaszok (jugák) időtartama folyamatosan csökken, az emberek életkora is csökken, az erkölcs romlik, a műveltség hanyatlik (vö. bibliai őstörténet). Mindezt bonyolult számításokkal rendszerezik.
„A számoknak ebből a tobzódásából világosan kitűnik a történelem metafizikai
leértékelése. A történelem, pusztán időbeli kiterjedésének arányában és követ
keztében a formák lételméleti lényegének kimerítésével elindítja felbomlásukat,
romlásukat. A történelmi romlásfolyamat tehát feltételezi minden kezdetek töké
letességét...” (169) A lét a történelemben elfogy, elhasználódik.
A számok használata arról tanúskodik, hogy a kozmikus történés, eleve „befeje
zett” tény, a periódusok mérhetők, „kiszámíthatók”. Ezzel szemben a zsidóságban a
történelem új és új isteni kinyilatkoztatás lehetősége és valósága, vagyis nem kiszá
mítható: bár az értelem betűzi ki, de a hit olvassa össze, „érti meg” — ami



Eliade: Az örök visszatérés...
10
herméneutikailag azt jelenti, hogy az értelmet a hit előzetes olvasata, megértése han
golja. A görög gondolkodás átértelmezi az örök visszatérés mítoszát. Ha a kozmosz minden pillanata és helyzete ad infinitum ismétlődik, akkor mulandóságuk kétségtelen: sub specie infinitatis, minden pillanat és helyzet mozdulatlan marad és az archetípusok ontológiai rendjébe kerül. Következésképpen a keletkezés minden formája, még a történelmi is, létezéssel telítődik. Elmondható, hogy
„az örök visszatérés görög elmélete az archetipikus ismétlés mítoszának utolsó
változata — éppen úgy, ahogyan Platón ideatana — az archetipikus felfogás leg
teljesebb és legkidolgozottabb változata” (180) Irán: a történelem ugyan körkörös, de a világ végi ekpüroszisz, világégés egyszer véget vet neki. A világvégét vallja a zsidó-keresztény kinyilatkoztatás is: így a történelemnek korlátozott érvényt szab ki mindkettő. Keresztény sajátosság, hogy Isten országa nem a világ végén jelenik meg, hanem már most a hívők között: így a múló időben már most jelen van az örökkévalóság. Amikor a hívő megtér, ebből az örökkévalóságból részesedik.
Vö. Jn az ítélet „itt és most” történik:
ajlla; ejvrcetai wJvra, kai; nuÖn ejstin, oJvte oiJ ajlhqinoi; proskunhtai; proskunhvsousin
twÖ patri; ejn pneuvmati kai; ajlhqeiva: kai; ga;r oJ path;r toiouvtou" zhteiÖ tou;" pr
oskunouÖnta" aujtovn — De eljön az óra, és már itt is van, amikor az igazi imádók lé
lekben és igazságban fogják imádni az Atyát, mert az Atya ilyen imádókat keres ma
gának. (4,23)
ajmh;n ajmh;n levgw uJmiÖn oJvti ejvrcetai wJvra kai; nuÖn ejstin oJvte oiJ nekroi; ajkouvsousin
thÖ" fwnhÖ" touÖ uiJouÖ touÖ qeouÖ kai; oiJ ajkouvsante" zhvsousin. — Bizony, bizony
mondom nektek: eljön az óra, és már itt is van, amikor a halottak meghallják az Is
ten Fiának szavát, és akik meghallották, élni fognak. (5,25)
nun krisi" estin tou kosmou toutou, nun o arcwn tou kosmou toutou ekblhqhs
etai exw:
Ítélet van most e világ felett, most fogják kivetni ennek a világnak a fejedelmét.
(12,31)
A kereszténység valóságosnak tekinti az időt, mert értelmet kapott a megváltásban, mégpedig abszolút történetileg: egyetlen egyszer, de egyszer s mindenkorra:
Mert Krisztus is meghalt egyszer a bűnökért, az Igaz a bűnösökért, hogy minket
Istenhez vezessen. Test szerint megölték ugyan, de életre támadt a Lélek szerint.
(1Pét 3,18) Ágoston az Isten városában igyekszik bizonyítani, hogy senki nem tudhatja, Isten mikor vet véget a történelemnek. Ezzel a keresztény gondolkodás egyszer s mindenkorra meghaladta az örök visszatérés régi eszméjét. (199)
Végzet és történelem
Függetlenül attól, hogy képes-e a ciklus ismétlődni vagy sem, az emberre a mindenség körforgásában betöltött helye bizonyos történelmi végzetet ró ki. Az emberiségre bizonyos mennyiségű szenvedés vár pusztán azért, mert egy adott történelmi pillanatban él a kozmikus ciklus hanyatló görbéjén vagy éppenséggel a végén. Egyéni kiválás a történelemből a misztika vagy a bölcselet segítségével történik: mindkettő belátja az adottságot, s ezáltal elfogadva, elviseli. A történelem azért válik elviselhetővé, mert tudván tudjuk, hogy szükségszerű, beleértve a romlást is. Minden szükségszerű, s egyre megy, hogy a mindenség ritmusa, a démiurgosz, a csillagok állása vagy éppen Isten akarata által.



Eliade: Az örök visszatérés...
11
A TÖRTÉNELEM RÉMÜLETÉBEN
A modern ember tudatosan és önszántából vállalja a történelmet. Míg az archaikus ember számára a mindenségnek megvolt a maga raison d’etre-je, az örök mintákban, addig kérdés: „a historista szemlélet milyen lehetőséget kínál a modern embernek arra, hogy elviselje kora történelmének egyre hatalmasabban ránehezedő terhét?” (204) A 17. századig a csillaghit és a keresztény lineáris történelem-felfogás együtt uralja a gondolkodást (208) A linearitás kidolgozói: Ágoston, Albertus Magnus, Tamás, Gioachino da Fiore (Örök evangélium — három korszak: Atya, Fiú, Szentlélek korszaka) A linearitást a felvilágosodás tette magáévá egészen, s azóta töretlenül ez alkotja a modern ember történelem-szemléletének lényegét.
A historizmus nehézségei
Hegel: ha felismerjük, hogy a dolgok szükségképpen vannak úgy, ahogyan vannak, azaz nem önkényesek és nem a véletlen művei, akkor azt is fel kell ismernünk, hogy úgy is kell lenniük, ahogyan vannak: ami ésszerű, az valóságos, és ami valóságos, az ésszerű. A reggeli újságolvasás egyfajta realisztikus reggeli ima... Ebből a gondolatból fakad a marxista „történelmi szükségszerűség”. A történelem szükségszerű, mert a világszellem akarata nyilvánul meg benne, amely érthető.
A szellem mint szellem akarata ugyanis magán viseli a szellem lényegét az értelmet, s
ezért érthető — ez az intellektualizmus lényege, mely a szellem egyik lényegalkotó
elemét, az értelmet emeli ki, s a másikat, az akaratot, alárendeli ennek. A másik le
hetőség a voluntarizmus, a szellemi másik lényegalkotó elemének az akaratnak a ki
emelése. Ez az akaratot nem rendeli alá az értelemnek, így valamely döntés nem fel
tétlenül belátható, hanem csak elfogadható, persze nem belátás, hanem elfogadó
akarati döntés nyomán. Az ember szabadsága ennek az érthetőségnek a felismerése és igenlése (ez az intellektualizmus). Ez hasonló a próféták történelem-szemléletéhez: a történelemben Isten akarata munkál. (Ez valójában voluntarizmus: a hívő nem azért fogadja el a történelmet, mert belátja értelmességét, hanem mert Isten működése eredményének hiszi.) De vajon válasz-e Hegel föltételezése a világszellem ésszerűségéről a rengeteg szenvedésre, mellyel tele a történelem? Az „ész cselé”-re hivatkozni aligha meggyőző. A historizmus, mely nem ismer el történelemfölötti instanciát, bajosan talál értelmet a konkrét szenvedésre. A végső relativizmus a végsőkig fokozza a történelem fenyegetését. Dilthey kimondja: „a világ történelmi látomásának utolsó szava minden emberi fogalom relativitása”. (216-7) Ezt élezi ki Heidegger, amikor a Dasein világbavetettségét és radikális végességét állítja.
„Okkal sejthetjük, hogy amint a történelemben való létezés egyre veszélyeztetet
tebbé válik, amint a történelem borzalmai egyre szörnyűségesebbé válnak, a his
torizmus mindjobban veszít majd tekintélyéből. ... Másképpen szólva, nem el
képzelhetetlen egy olyan ... korszak, amelyben az emberiség, fönnmaradása érde
kében, lemond a további ‘történelem-csinálásról’, melyet az első birodalmak
megteremtésével kezdett meg. Ezen azt értjük, hogy az emberiség az előírt
archetipikus cselekedetek ismétlésére szorítkozna, valamint arra törekedne, hogy
elfojtson minden értelmetlen és veszedelmes, külső akarattól független, spontán
cselekedetet, melynek ‘történelmi’ következményei lehetnek.” (221)
Eliade nem említi, de ez éppen a technika: a tökéletes technikai világban csak al
goritmizálható cselekedet lehetségesek, ami megfelel az archetípusnak. Itt megszűnik
az idő, amennyiben nem létezik különös, legföljebb technikai hibaként, ami a klasz
szikus értemben vett bűnnek felel meg, és rövid ideig tartó üzem-kiesést, azaz „tör
ténelmet” okoz...



Eliade: Az örök visszatérés...
12
A historizmushoz: IGNACE DE LA POTTERIE: Geschichte und Wahrheit. In: LATOURELLE,
RENÉ - O’COLLINS, GERARD (HG.): Probleme und Aspekte der Fundamentaltheologie. St.
Benno, Leipzig, 1985., 118. kk. o.
Szabadság és történelem
Az archaikus ember félt mindentől, ami a normától eltért, a modern ember innovatív. Az előbbi rettegett a történelemtől, mint a soha nem látott és tapasztalt dolgok áramlásától, az utóbbi úgy véli, ez jelenti szabadságának zálogát és egyben eredményét. Csakhogy mára már egyre kétségesebb, vajon csakugyan ura-e a történelemnek a modern ember. A történelem ugyanis vagy önmagát teremti (a múltban megtett cselekedetek következményeként); vagy egyre szűkebb csoport tevékenysége által alakul, a többségnek pedig nincs beleszólása alakításába.
„A történelmi létezésből adódó szabadság valamikor a modern kor hajnalán még
lehetséges volt (ám akkor is igen korlátozottan), de egyre inkább lehetetlenné vá
lik, ahogyan az idők még ‘történelmibbé’ válnak, vagyis még jobban elszakadnak
a történelmen túli mintától.” (226)
Kétségbeesés és hit
„Alapjában véve ... az archetipikus ismétlés szellemét csak akkor haladhatjuk
meg büntetlenül, ha olyan szabadságfilozófiát alkotunk, melyből Isten létét nem
zárjuk ki.” Mk 11,20-24: a hit a teljes fölszabadulást jelenti valamennyi természeti törvény alól, ezért a legmagasabb fokú teremtő szabadság:
Másnap reggel, amikor elmentek a fügefa mellett, látták, hogy tőből kiszáradt.
Péter visszaemlékezett, és azt mondta neki: »Rabbi, nézd, a fügefa, amelyet
megátkoztál, kiszáradt.« Jézus ezt felelte nekik: »Higgyetek Istenben! Bizony,
mondom nektek: ha valaki azt mondja ennek hegynek: „Emelkedj fel és vesd
magad a tengerbe!”, és nem kételkedik szívében, hanem hiszi, hogy megtörté
nik, amit mond, akkor az meg is fog történni. Azért mondom nektek: Higgyé
tek, hogy mindazt, amit imádkozva kértek, elnyeritek, és meglesz nektek.
Így a hit alkotja azt az új mintát, ami szerint az ember együttműködhet a teremtéssel. Az archetipikus szemlélet óta ez az egyetlen minta, amely képes megvédeni a történelem rémületében vergődő embert. Ez azonban csak az Isten-hit által lehetséges — így válik döntővé Isten kérdése a modern ember számára.
Az antik ember szemében isten kérdése nem volt olyan sarkalatos — úgyszólván
„természetes” volt. A mi számunkra azért válik döntővé, mert a történelemmel
szemben az egyetlen védő instancia, aki értelmet adhat a történelemnek; az antik
ember eleve egy értelmes archetipikus világban élt, a történelem kizárásával. A modern
„embert csak Isten gondolata oltalmazhatja a történelem rémületétől. Az ember
csak Isten létének feltételezésével tud szert tenni egyrészt szabadságra (mely bizto
sítja önállóságát a törvények irányította világegyetemben, más szóval amely új és
egyedülálló létmódot ‘iktat be’ a világegyetembe), másrészt bizonyosságra, hogy a
történelmi tragédiáknak történelmen túli értelmük van, még ha ezt az értelmet az
emberiség adott állapotában nem is lehet mindig felismerni.” (233) „E tekintetben a kereszténység vitathatatlanul a ‘bűnbe esett’ ember vallása, leg
alábbis amennyire a modern ember végképp azonosul a történelemmel és a fejlő
déssel, és amennyire a történelem és a fejlődés: bűnbeesés. A kereszténység és a
modern ember végleg elhagyta az archetípusok és az ismétlés paradicsomát.”
(233)