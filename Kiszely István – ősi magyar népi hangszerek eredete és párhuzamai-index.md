---
master_file: "[[@KiszelyIstvanOsi]]"
---
# Index for Kiszely István – ősi magyar népi hangszerek eredete és párhuzamai.pdf

Kiszely István: Ősi magyar népi hangszerek eredete és párhuzamai
2015. Már 22.
Az énekes zene mellett fontos
megvizsgálni, hogy milyen
kapcsolat van az európai és
ázsiai, illetve a keleti népek és
a magyar nép által használt
hangszerek között. Az európai
zenekultúra legtöbb
hangszerének ázsiai eredetét
az magyarázza, hogy a régi keleti kultúrák messze magasabb
színvonalon álltak, mint a korabeli nyugat-európaiak.
Az ázsiai hangszerek Európába jutását a tudomány “arab
közvetítéssel” hozza kapcsolatba, holott az arabok európai
megjelenése viszonylag kései (Kr.u. 711 táji), a “keleti” hangszerek
jelentős része ekkor már régen Európában van. Jóval előttük az
ázsiai nagyállattartó lovas népek hozták magukkal e hangszereket. A
magyarság zeneszerszámainak zömét őseink “hozták magukkal” és
nem “vették át”. A magyarság nagy hangszer-arzenállal rendelkezett.
A keleti népek gyakran cserélgetnek egymással hangszereket, így
nehéz bizonyítani, hogy melyik előzte meg a másikat. Régészeti
leletekre sem támaszkodhatunk, hiszen a hangszerek jelentős része
porladó anyagból készült és az évezredek során megsemmisült.
Nagy segítséget jelentenek az eddig kellően fel nem használt
néprajzi analógiák. A magyar ember zeneileg igen tehetséges. Hogy
mégsem ismeri eléggé a világ a magyar népzenét, annak
hagyományokban gyökerező etnikai okai vannak.



Európában a zenélés nem tartozott mindig a “tisztességes”
foglalkozások közé. Arisztotelésznél olvassuk: “Szabad emberhez
méltatlan a zenélés... Férfinek nem illik ilyesmit tenni, hacsak nem
részeg vagy tréfál”. Európában, akik foglalkozásszerűen zenéltek,
azok a társadalom perifériájáról kerültek ki, Belső-Ázsiában és
Kínában viszont a zenélés az előkelők kiváltsága volt. – I. Hangkeltő
hangszerek közül az elsők azok, amelyeken maga a hangszer teste a
hangforrás (fa, fém, üveg, kő stb.). A doromb (dorombér, dorog vagy
dongó) patkó alakú bambusz- vagy vaskeretből és vékony rugóból
áll, a játszó fogai között tartja és a rugó szabad végeit ujjával pengeti,
miközben halkan dudorászik. A rugó rezgésének és a szájüreg
rezonanciájának következtében a dallam felhangjai is megszólalnak,
ami sajátosan távoli, melankolikus hatást eredményez. E hangszer
eredete Közép- és Belső-Ázsiába, a pusztai népekhez vezet; az
Európába érkező lovas népek hozták magukkal.
A kolomp eredete a pusztai népek állattartó pásztorkultúrájában
keresendő; hangjuk kiválasztása mindig zenei igény szerint történt.
Kezdetben a házat védte a gonosz szellemektől, az állatok nyakába
akasztva a könnyebb megtalálása mellett ekkor is gonosz-védő
szerepe volt. A csörgő lazán összekapcsolt vagy edényhez kötött
részei rázás segítségével szólalnak meg. Kozmopolita hangszer,
mindenütt használták. A kereplők (kalapácsos, bordás, szekrényes
és szélkereplő) őse a zúgófa vagy “üvöltő bika”. Az ősi népek őseik
hangját vélték felfedezni benne. A láncosbot az ősi belső-ázsiai
hitvilággal kapcsolatos és eszköze volt a kántálásnak és a
regölésnek. A harangféle hangkeltő eszközök hangja keleten a házat
védte a gonosz szellemi erőktől. A pergő belsejében egy kis
fémdarab (“mag”) található, amely, ha a pergő mozgásban van, belül
szabadon gurul és a belső falnak ütődve igen kellemes csilingelő
hangot ad. Avar és honfoglaló magyar sírokban egyaránt előfordul.
Vadászmadarak lábára és lószerszámokra akasztva egyaránt



használják. – II. Ütő-és ritmushangszerek közül elsőnek a dobokat
kell megemlíteni, ahol a hangforrás a rezgő hártya. A dobok elődje a
csónakszerűen kivájt fatörzs, amelyet üregével lefelé helyeznek a
földre és “dobbantanak” rajta. Az üstdobok őshazája Kína, Tibet,
majd a Kaukázus; itt nagara néven ismerték.
Az üst alakú dob igen fontos volt a hunoknál. A Kr.e. VI. századi kínai
krónikákban olvassuk, hogy “a sereg szeme és füle a zászlókra és a
dobra irányul”. Őseink harci cselekményeik előtt üstdobbal
“elviselhetetlen fülsiketítő” ritmikus dobolással ajzották fel a
harcosokat. Az üstdobokat őseink kétoldalt a ló hátára erősítették fel.
Ősi üstdobjainknak utóda a csángó-magyaroknál használatban levő
szitadob. A dobok mindenféle fajtáját – a sámándoboktól a kínai
fadobig és az indiai páros dobig – felleljük Ázsiában. Amikor V. László
magyar király követeket küldött Franciaországba Benoit atya így
emlékezik meg a követjárásról: “Soha nem látott roppant nagy
dobok, mint üstök a lovak oldalán fityegtek”. Európa sokáig ellenállt a
“keleti doboknak”; Sebastian Virdung 1511-ben így írt az
üstdobokról: “Zavarják a rendes öregembereket, a betegeket, a
monostorok hívőit...maga az ördög találta ki ezeket”. Az ütőgardon
(gardony, tekenyőgardon, csipisüti) olyan cselló- vagy teknőalakú
négyhúros hangszer, amelyet ütővel (ütőpálcával vagy
gardonpálcával) szólaltatnak meg és igen jellegzetes csattanó
hangot ad. Ma már csak a gyimesi csángók és az ő zenéjüket játszó
zenekarok használják. A húrok közül három mély alaphangú, a
negyedik annak kvintje.
A köcsögdu
da (hüppögtető, hüppögő, köpü, huhogó döfü) fő része egy
cserépköcsög, amelynek száját disznóhólyaggal kötik be és benne
nádszálat húzogatnak. A moldvai csángók ősi hangszere a “bika”,
dézsaszerű feneketlen edény, melynek membránja házilag kikészített
és szőrtelenített juhbőr, és közepén lófarokszőr van befűzve. A



zenész ezt a szőrcsomót
húzogatja, mire a hangszer
bikát utánzó mély hangot ad. A
moldvai csángók újévi
uráláshoz e hangszert
használják csengőkkel,
lánccsörgéssel és dobbal
kísérve. Ugyancsak a moldvai
csángók egyfenekű u n.
szitadobot verve “hejegetnek”
és ezzel a hátborzongató
belső-ázsiai hitvilágot idézik fel.
A cintányér (pontosabban: réztányér, minthogy agyagának 80%-a
réz) két egyforma méretű kerek fémlap, amelyet domborúra
készítenek, hogy a két tányér csupán a szélén érintkezzen. “A
világhírű ázsiai réztányér éppúgy török eredetű, mint európai rokonai.
Európával a réztányért a hunok, az avarok és a magyarok ismertették
meg” (Darvas Gábor). – III. A húros hangszercsalád (chordofon
hangszerek családja) igen szerteágazó. A kínaiak a húros
hangszereket selyemből készült húrjai miatt a selyemből készített
hangszerek közé sorolták. Ide a pengetős és vonós hangszerek
tartoznak. Az ilyen hangszereken való játszás a kínai iskolákban
kötelező tantárgy volt. 1. Pengetős- és vonós hangszerek. A
lantfélékre jellemző az ovális vagy kerekdedebb, félbevágott
nagyobb méretű lopó- vagy kobaktökre emlékeztető hangszekrény.
Első ilyen hangszerek tök-kobakból (nem amerikai növény!)
készültek ezért ezt a formát sokáig megtartották. E belső- és kelet
ázsiai hangszerek mindegyike rendelkezett nyakrésszel, melyek
fölött a húrok helyezkedtek el. Ezek Belső-Ázsiában sokhúrúak
voltak, nyugat felé közeledve a húrok száma csökkent.
A tambura (primtambura, tambora, timbura, tamburica, tamburabőgő



stb.) kis testű és hosszú nyakú pengetős hangszer belső-ázsiai
kelet-turkesztáni – eredetű. Valaha e hangszereket nemcsak
pengették, hanem “verték” is; a hangszerjátékos tenyerével és
ujjaival ritmuskíséretet adott az énekhez. Ilyen tambura-szerű 4
húros hangszerünk egészen a XIX. századig megmaradt tökcitera
néven. Tamburaszerű hangszer az ujguroknál a tambur, a koboz és a
dutár, a mongoloknál a sansian, a kazakoknál a dumbra és a
tádzsikoknál a dombrata és a dumbrak. E változatból fejlődött ki az
európai gitár, a mandolin, a buzuki és sok más hangszer. A
lantféléket automatikusan “arab eredetűeknek” tartják, holott ők is a
perzsáktól örökölték és átadták Európának. A koboz szó ősi török
eredetű; névváltozásai sokféle hangszert jelölnek, így a moldvai
csángók kobzáját, a kazakok kobizát, a kirgizek komuzát vagy akár
az oszmán törökök kopuzát vagy kobuzát.
A kobozt Anonymus is említi a Gesta 46-ik fejezetében. Ősi változata
a csángókn
ál maradt meg. Rövid nyakú változata a
kínai bípa, amelyet már a Tang-kori
ábrázolások ismernek. A bípa alakja
szinte teljesen megegyezik a csángók
ma is használt kobozával. A finnugor
népeknél a török népektől átvett
sankultapot találjuk. A kobozról
Magyarországról már a XIV. századból is
származik adat. Az 1326-os okmányok
mér ismernek kobzos neveket
(“Johannes dictus Kobzus”), majd Tinódi
Lantos Sebestyén (1505-1556) saját kezűleg rajzolt címerében egy
kaukázusi hosszabbnyakú kobozféle látható. A tamburák és a
kobozok húrjait kvintekre és kvartokra hangolják, amelyekkel a
pentaton ének jól kísérhető. A hegedű szavunk lehetséges, hogy



“hej” (hejgetős) indulatszavunkból származik; ebben a formában
csak a XVI-XVII. századtól használják, addig a “hegedűs” szó
leginkább énekmondót jelentett. Erdélyben a hegedűt mozsika vagy
muzsika, a csángó-magyaroknál pedig cinige néven ismerték.
A hegedű legősibb formáját – a nyárshegedűt vagy rebabot (rebeket)
a perzsa kultúrából ismerjük. Innen a török népek, majd jóval később
az arabok vették át és terjesztették el. Belső-Ázsia ősi hosszú nyakú
hegedűje a morin khur nevű térdhegedű, melynek hangszekrénye
enyhén trapéz-alakú. A lófejes díszítés és a vonóval való játék Belső
Ázsiában alakult ki. A belső-ázsiai hegedű feltehetően szögletes
formájú volt, amilyenek még ma is a belső-ázsiai hegedűk egy része,
amelyen a térdre vagy a földre támasztva – csellószerűen
játszottak, ahogyan ezt a csángók még ma is teszik. A mai modern
hegedűk a XVI. században érték el mai formájukat feltehetően olasz
hangszerkészítők műhelyeiben. Az 1300-as évekből származik az a
pécsi székesegyház kőtárában levő szobor, amely fidulát tartó
aggastyánt ábrázol. Ettől kezdve az országban nyomon tudjuk
követni a hegedű fejlődését és használatát. 1683-ban Freyburgban
Ungarische Wahrheits-Geige (A magyar igazsághegedű) néven
röpirat jelent meg, amelyben a szerző – mellesleg – 6,5 oldalon
keresztül a magyar hegedűt és a magyar zenei életet részletezi.A
hegedű-kategóriánkba tartozik a magyar gyermekek játékául
használt nádi hegedű, a kukoricahegedű és a kóróhegedű, amely
utóbbi a keleti nyárshegedűk kifejlődését megelőző egyik
kezdetleges állapotot tükrözi.
A tekerőlant (tekerő, forgólant, tekerőhegedű, nyenyere, nyekerő
vagy szentlélekmuzsika) feltehetően európai hangszer. A mai
vonósok formáját utánzó hangszekrényben rejlő húrokat egy
végtelenített vonó (egy gyantázott kerék) szólaltatja meg, a játszott
hangokat billentyűzettel hozza létre a játékos, melyet a balkéz ujjaival
működtet, míg jobbjával a körvonót tekeri. A tengeri trombita (tromba



marina) neve félrevezető, mert
ez valójában húros hangszer,
amely vonó segítségével szólal
meg. E hangszer közel azonos a
kirgizek és más török népek
tanbur nevű ősi hangszerével
a balalajka előfutárával.
2. A cimbalom és a citerák,
valamint a húros hangszerek
pengetős, illetve ütős változatai
A cimbalom eredete Mezopotámiába a sumer kultúrához vezet; ilyen
ábrázolásokat találtak a Kr.előtti Nimrúd városában. Bar Bahul 963
ban írt szír krónikája 10 húros trapéz alakú citerát ábrázol,
Perzsiában 18 húros változatát ismerjük szantár (szantúr) néven.
Föníciában e hangszernek több változata fejlődik ki; a későbbi
időben megjelenik az araboknál miʼzáf néven. Kínába
Mezopotámiából került. Európába pszaltérium néven jut be a
középkorban. A régi időkben a citerák és a cimbalmok játékstílus
tekintetében gyakran összemosódtak, mert a cimbalom különböző
fajtáit pengették is meg verővel is megszólaltatták. A feltehetően X.
századból származó Lehel kürtjén levő egyik faragványon
pszaltérium ábrázolását láthatjuk. Magyarországon a XV. századtól
kezdve vannak adataink a cimbalomról és ebben a formában egyedül
nálunk maradt meg e hangszer – természetesen láb nélkül. A lábat
és a pedálokat és a kromatikus húrozatot 1874-ben Schunda József
hangszergyártó készítette a hangszerhez; a régebbi magyar
cimbalom ugyanis diatonikus hangolású volt. A verőnek kezdetben
meghajlított fapálcát használtak. A mai modern cimbalom 4 oktávos,
hangterjedelme D-a3. Magyarországon ismerték a facimbalmot,
amely tulajdonképpen xilofon. Folytatása
2010-10-06