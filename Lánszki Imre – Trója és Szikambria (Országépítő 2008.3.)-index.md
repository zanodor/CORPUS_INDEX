---
master_file: "[[@LanszkiImreTroja]]"
---
# Index for Lánszki Imre – Trója és Szikambria (Országépítő 2008.3.).pdf

44
TRÓJA ÉS SZIKAMBRIA
Lánszki Imre beszámolója
Szikambria iránt akkor kezdtem komolyan érdeklődni, amikor egy sok évvel ezelőtti hivatalos megbeszélést követően az MTA Történettudományi Intézetének egyik munkatársa, akivel régészeti feltárások talajvédelmi kérdéseinek jogi hátteréről tárgyaltunk, kijelentette, hogy ilyen hely a valóságban soha nem létezett, az csak középkori hamisítvány. Minthogy engem viszont éppen a hely azonosítása érdekelt, elkezdtem utánanézni, milyen történeti források utalnak Szikambria létére. Nemcsak a középkor előtti számos forrásban bukkantam erre a névre (Krakkói kódex, Kézai Simon, Anonymus stb.), de az is kiderült számomra, hogy kivételes fontosságú történelmi helyről van szó. A párizsi levéltárban találtam rá négy olyan 12–13. századi dokumentumra, amely a franciák – gallusok, frankok – eredetével foglalkozik. Származásukat a trójaiakhoz vezetik vissza, állításuk szerint az évszázados görög-trójai háborúskodást lezáró csata, Hektór eleste után testvére, Párisz vezetésével menekült el a trójai városállam lakóinak egyik csoportja a görög uralom elől. Ez az ág Pannónia felé vette útját és körülbelül i. e. 1150-től 650 éven át éltek a Kárpát-medencében. Központjukat, Szikambriát Párisz fia, Franción alapította eszerint a leírás szerint. A germán törzsek támadása vetett véget ennek a birodalomnak, a frankok nyugatra vándorolva, maguk előtt űzve a keltákat, telepedtek le végül a Rajnától az Atlanti óceánig elnyúló területen. A trójaiak másik ága Szicília felé menekült, innen vándoroltak észak felé, s az ő népükből való Romulus és Remus, Róma alapítói. Szikambriáról a Krakkói kódex írja, hogy Attila innen indult hódító hadjáratára és ide tért vissza, ezt állítja Priszkosz rétor leírása is. E meglepő felfedezésekkel egy időben találtam meg a feltételezhető Szikambria, Fehéregyháza nyomait a Pilisben. Erről szóló internetes közléseim eljutottak egy orosz festőnőhöz, aki ezeket továbbküldte Törökországba, a 45. trójai festészeti és folklórfesztivál és az azzal párhuzamosan szervezett II.Trója világkonferencia rendezőinek. Ők annyira fellelkesedtek, hogy meghívót küldtek nekem, és így a plenáris ülés előadójaként vehettem részt az augusztus 10–14-i konferencián, amelyen 42 ország kutatói voltak jelen. Két és fél órás előadásomat rendkívüli érdeklődés kísérte és az azt követő beszélgetések új információkkal gazdagítottak. Lehet, hogy ezek nagy része történészek
számára nem újdonság, az én kutatási koncepciómat azonban mindenképpen nagyon jelentős motívumokkal bővítették. Nem tudtam például, hogyTrója lakói szkíták voltak, amit többek között az igen sok leleten található sólyom ábrázolás igazol. Hektórt a görög vázaképek sólyommal díszített pajzzsal ábrázolják, a trójai múzeumban 11 ilyen edény található. A hosszú háború a tengeri útvonalak feletti ellenőrzésért folyt, a trójaiak azonban nem sarcolták meg a kereskedőket, a biztonságos közlekedés biztosítása fejében szedtek csak vámot. Kölcsönöket is nyújtottak – az ősi etikai törvény szerint kamat nélkül. A görög győzelmet követően kezdődött el a kamatszedés. A görögök a győzelmüket is annak köszönhették, hogy felrúgták a tisztességes hadviselés szabályait, aminek legismertebb példája a faló története. A faló, Odüsszeusz furfangos találmánya, a trójaiak fehér lovat tisztelő hitére alapozott, a fehérre festett lovat a trójaiak békét hozó ajándéknak tekintették. A trójai régészeti feltárás vezetői, a helyi múzeumigazgató részben elfogadja, részben cáfolja a francia dokumentumok állításait. Beszéltek egy harmadik ág meneküléséről is, amelynek útja északkelet felé vezetett, s ez a népesség letelepedve Ogyesszát (az Odüsszeusz nevére emlékeztető várost) alapította. Ez a hely a magyar őskrónika szerinti Meótisz közelében fekszik – egy újabb lehetséges kapcsolat a szkíta rokonok között. A trójaiak ékírást használtak, aminek nincs köze az etruszk jelekhez, viszont sok rokonvonást mutatnak a rovásírással. Egy albán kutatóval folytatott eszmecsere hozadéka az információ, hogy az albánok saját magukat az illírek, azaz a trójaiak leszármazottainak tartják, nyelvüket pedig Európaegyiklegősibbnyelvének,melybenatrójaszó helyet jelent, szikambria, pontosabban sicambriis pedig azt, ahová megérkezel. A trójaiak leszármazottainak tekintik a dákokat, trákokat, bolgárokat, franciákat, rómaiakat. Különös módon a trójaiakat legyőző görögök utódainak egyedül a görögök vallják magukat. (A genetikai rokonságot feltérképezők szerint a magyarokhoz a legközelebb álló japánok után éppen a franciák és albánok következnek.)
lejegyezte Gerle János Szemben: képek a trójai ásatásokról; a hátsó borítón: knidiai tál: Méneláosz és Hektór küzdelme Euphorbosz holttestéért (Kr. e. 7. sz)