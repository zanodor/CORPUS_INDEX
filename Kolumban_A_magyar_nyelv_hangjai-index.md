---
master_file: "[[@Kolumban_A_magyar_nyelv_hangjaipdf]]"
---
# Index for Kolumban_A_magyar_nyelv_hangjai.pdf

Ismerjük meg nyelvünk hangjait
Kolumbán Sándor
A magyar nyelv hangjai
E, É
Hangjaink értelme, mély mondanivalója, jelentősége
Székelyudvarhely
2010
A Tisztelt Olvasóhoz!
Néhány szó hangfejtő, nyelvbontó, munkámmal kapcsolatosan.
Kutatásom tárgya a ma beszélt magyar nyelv hangjai, azoknak jelentése, jellemzőik, a mögöttük levő
mélységben rejlő értelem, a hangok szellemisége, egymás iránti viszonyuk, hogy gyökökbe, szavakba
beépülve hogyan hatnak egymásra, e hatások milyen jellemzőiket domborítják ki, hogyan érvényesítik
azokat.
Minden ember hangokkal fejezi ki érzéseit. Mit mondanak a beszédhangok? Mennyivel értünk meg
többet belőlük mi magyar nyelvűek, mint a más nyelveket beszélők?
A beszédhangok az emberiség közkincse. E kutatások – a hangok értelmének feltárása – minden
magyarul beszélő, és nem beszélő ember javára is szolgálnak. Mindenkinek tudnia kellene: mi az a hang,
amit kiejt, mi az értelme önmagában.
Mitől más a magyar nyelv a többi nyelvnél?
A magyar nyelv nem azért oly csodálatos, mert magyar, hanem mert magas szellemi erő tudatos tervei
alapján tökéletesre alkottatott ősmag-nyelv jellegzetességeit őrizvén, annak egyedüli továbbvivő örököse,
és minden ízében, egész rendszerében, felépítésében teljesen más az összes többi földi nyelvnél.
A magyar nyelv hangjaiban, tőszavaiban, kifejezéseiben rendkívül mély értelmet hordozó. A
tőszavakat alkotó hangok egyéni jellemzőinek erőteljes értelmező, színező, árnyaló szerepe van a
gyökszó mondanivalójában. Továbbá az összetett szavakat felépítő ősgyököknek, gyököknek a
kifejezésen belüli külön-külön értelmezhetősége, fordíthatósága, hajlékonysága, rugalmassága,
összeépíthetősége, és értelmük közreadásával való részvételük a szavak, kifejezések végső értelmének
kialakításában, mely utolérhetetlen, sajátos, egyedi magyar nyelvi jellemvonás.
Példaként a gyökök összeépíthetőségére a RÁGALMAZ szó. Mit tesz? RÁG, és hol kezd ki? Az
alapoknál, az ALOMnál. RÁGALOM, amikor valakit, valamit már az alapjainál kikezdenek, és
folytonosan RÁGják. A RÁGALMAZ szóban még van egy mondanivaló. ALMAZ, vagyis almot készít,
megveti valaminek az alapját, mondhatjuk azt is: megágyaz, vagyis a másik alapjainak kirágásával saját
maga számára akar alapot készíteni, kivetvén arról a helyről a másikat, miután hiteltelenné tette,
megRÁGta, teherviselésre képtelenné tette alapjait.
Aki falun, tanyán nőtt föl, ismeri azt a jelenséget, mennyire szeretik az állatok, amikor új szalmaalmot
tesznek alájuk. Olyankor szájukkal felveszik, ide-oda rakják, és közben RÁGják is az ALOM friss szálait.
RENDÍTHETETLEN, valami, ami eRős E fogalmi alapoN áll: REN. A DÍT ez esetben DÖNT
értelmű. A HET azt jelenti, hogy bármilyen erős E fogalmi alapon kívülről jövő (ET) behatásra HÉTszer



2
is ellenállni képes. A LEN a nélkül gyökének fordított alakja. Tehát legyen bármilyen ETLEN a hatás, a
REN alapjaihoz való kötődés oly erős, hogy nem DÍThető, azaz nem dönthető, még HETedik
próbálkozásra sem. (Az E fogalomról alább az E hangnál.)
A legfontosabb magánhangzóink az E, É és A, Á. Így ezek lesznek az elsőként bemutatott hangok. Az
A hangnak határozott rámutató szerepe van.
Példaként még vehetjük az AKARAT szavunkat is. Első és köztes hangként a leghatározottabb
rámutató hang van jelen, az A hang.
Az alkotó mássalhangzók a legkiemelkedőbb emberi hangok: a legkeményebb K, a legerősebb R, és a
távra utaló, alkotásra, tettre rugalmasan pattanó, teremtő T.
Az, hogy a határozottan rámutató A hang áll minden hang előtt – AK, AR, AT – erőteljesen
hangsúlyozza a jelenlevő mássalhangzó mögött rejlő értelem szerepét.
AK: kell a hatékony ék, kőkemény hatás. AR: a mindent elsöprő erő, mely tarol, sikert arat. AT:
tüzesen kattan, pattan a teremtésre, tettre kitartóan a táv befejeztéig. Az AKARAT a legerősebb mozgató
hatás, és ezt a részvevő hangok sugallják is. Ezekkel a hangokkal fejezi ki a magyar nyelv az
életfenntartáshoz szükséges legfontosabb alaptevékenységeket: ARAT, TAKAR, RAKAT, RAKTÁR.
Ha megfigyeljük, ezek a legfontosabb tevékenységeket leíró szavak az AKARAT alkotó hangjainak
átrendezésével jönnek létre, és az A hang mindenhol hangsúlyos rámutató. Erről többet az A hangnál.
Mivel a magyar nyelv a világ egyetlen nyelvével sem vethető össze, így nem lehet csak az azokra
alkalmazott szokványos nyelvtani törvények szerint kutatni, boncolni.
A szülőnek nem a gyermek alkot viselkedési szabályt! Így az anya-nyelv nem a lánynyelvek törvénye szerint elemezendő. Esetében szükségszerű minden más nyelvtől eltérő, teljesen más alapokon
nyugvó, átfogó hang- és gyökértelmi elemzés, melynél a hangok, gyökök mélyén levő, sőt a mögöttük
rejlő értelmet vizsgálnák.
E nyelvet csak úgy lehet eredményesen kutatni, ha magas fokú értelem által előre tudatosan
megtervezett alappal rendelkező isteni eredetét mindig szem előtt tartjuk! Aki nem ilyen szemszögből
vizsgálja, eleve kudarcra van ítélve, mert nem ért meg belőle semmit. E nyelv nem hitetlen, csaló
istentagadóknak szánt nyelv! Szavainak szerkezetébe beépítve oly mélyreható, következetes erkölcsi
tanítás, intelem, útmutatás rejlik, hogy döbbenet ereje lesz úrrá azon, aki komolyan belemélyül.
A mai magyar nyelv csodálatos összetettsége a bizonyíték arra, hogy milyen pazarul gazdag lehetett
kifejezésekben az ősmag-nyelv. Minden tárgynak, állatnak, fogalomnak több megnevezése volt azok
jellemzői alapján. Ehhez hasonló megnevezések csak jelzőként vannak jelen a mai magyar nyelvben, de
megnevezésként tovább élnek az utódnyelvekben.
Az egér, megnevezése jellemzőiből indult: fürge, surranó, motoszkáló, mászkáló, rágcsáló. A magyar
egér a fürge, firege, egeri nyomán. A francia souris, román şoarece, a surranó nyomán. A spanyol ratón,
a rágcsáló nyomán. A latin mus, angol mause, német Maus a motoszkáló, mászkáló tulajdonsága
nyomán.
Összehasonlítási alapot keresve, mondják a magyar nyelv fizetett akadémikus romboló ellenségei, hogy
finn, türk, szláv (ez a kedvencük) stb. jövevényszó, holott a mienk volt, csak elment, majd némelyik
hazatért idegenből egy kissé fura öltözetben, akár a már említett kategória.
Ilyen a KÉMia, mely az anyagok szerkezetének kémleléséből áll. Az aTOM, mely a tömörített erő
rejteke, a NEO- szóösszetételek előtagjaként újat jelent, a nem ó, azaz nem régi szavakból rövidült
ógörögben NEO alakra, két összevont ősmag(yar)-nyelvi gyökből. Az eLEGáns, GÁLáns, mely a
legényes legek fogalomkörébe tartozó (az ógörög: elegain – e legény-ből), az INTELIGENs az
INTELemre IGENt mondó értelmes egyént jelenti. A sPECTACOL (látványosság, előadás), mely két
magyar szóból áll: kép (pec ford,) és tákol, vagyis képet, látványt készít. TECHnika, helyesen magyarul
TEKNICA volna, ami műszaki eljárási, alkotói mód. TEKnikus az, aki játékos könnyedséggel, teknőt
készít, tekercsel, takácsként tákolmányt (posztót) sző. A gyökök: tak, ták, tek, ték, tik, tok, tök, tuk.
Jelen vannak: tákol, tok, téka, köt, tökéletes, alkot, kotol, takarít, játék, jótékony, étek, a tokány, tikmony,



3
tékozol, tukmál stb. szavainkban. A FEUDális, mely a földről szól. Az AGrár, MAGazin, melyek a mag
gyökkel kapcsolatosak, s amelyek az átvevő nyelvekben soha meg nem magyarázhatóak, ugyanis a
francia is fődnek olvassa a feud szót, de ő a hűbérre gondol, mert nem ismeri eredetét, kötődését,
tartalmát, jelentését. A magasint raktárnak tudja, de azt nem, hogy a szó a mag népének, a magyar
népnek mag gyökéből indult, és magtár volt előbb a neve.
A nyelv nem hazudik, őrzi a meghamisíthatatlan történelmi igazságot!
Az egyik legfurább szamársága a magyartalanságnak: a Magyar Tudományos(!) Akadémia kiadásában
megjelentetett Magyar Értelmező Kéziszótár részéről a beszéd a szónak a szlovákból való származtatása.
Olyan ez, mintha valaki az ostort a szíj végénél fogva akarná használni.
A BESZÉD szó felbontása megközelítőleg: BE, bentről, SZÉ, szívből, ésszel mérlegelve, szájon át, ta
golt hanggá, szóvá téve, szél, azaz levegő által. Az e a nyelv, az é értelem. ÉD, saját, édes, kedves
tulajdon, dalolva vagy durván mondom, úgy adom elő, ahogyan tudom, folyékonyan (id) mondom, vagy
eldadogom, vidulok, vádolok, támadok vele, vagy védem magamat, és melyet eltulajdonítani nem illik,
csak idézni. Továbbmenve: BESZ, indulat, magatartás kifejezője, ezt a basz, bosz, bősz, büsz gyökök
igazolják. ESZÉ, az elme, ész részvétele a kifejezésben, ugyanakkor az sz hang az érettség kifejezője az
asz/onnyá érett lány, esz/es, érett, ősz (az érések ideje) gyökökben. SZEB, a beszéd lehet szép, szabatos.
SZÉD, amint büszke lehet valaki kiszólt szavai díszessége okán, szidhat, de szédíthet is vele, s ez öntelt
szédületet is okozhat számára. Ám hozhat magára szégyent is vele (gy – dj, MÉKSz). Sőt, esztelen szavak
által disznóként is azonosíthatja magát. Lehet elemezni tovább, mert még nincs vége.
Minden állítás, következetes bizonyítást igényel! Ha ezt az elemzést a szlovák BESZEDA szóból
szlovák nyelven így levezeti a MÉKSz szerkesztőcsapata, akkor elhihető a többi bődületes böszmeségük
is.
Az ősmag-nyelv tökéletes alappal bírt. A teremtett világ megismerésével párhuzamosan növekvő
szókincsének bővülésével tökélyre fejleszthető volt. Mai egyenes ágú örököse – a magyar nyelv – talán
háromnegyed részben sem birtokolja ősgyökeit, de megőrizte szerkezeti felépítését, gyökrendszerét, és
bár kétszáz éve tudatosan irányított rombolási folyamat bomlasztja, nem bírnak vele tönkretevői.
Végképp soha nem tudják tönkretenni! Nincs arra hatalmuk! Ha beleőrülnek, akkor sem.
A magyar nyelv első rombolói* – akarva, akaratlanul – azok voltak, akik a viszonylag fiatal és nagyon
szegényes, gyatra német és latin nyelvek nyelvtani szabályainak kereteibe erőltették bele, azoknak
szabályait húzták rá, mint egy spanyolzubbonyt. Ez olyan, mintha egy kisgyerek ruháját akarnánk ráadni
az anyukájára.
Nem arról van szó, hogy nem kellenek a szabályok. Kellenek, de magyar nyelvi szabályok! A magyar
nyelvre nem lehet más nyelvek szabályait ráerőltetni. Nem mellesleg, az erőltetett rideg, idegenszerű,
túlbonyolított, okoskodó, fontoskodó száraz, aszott grammatica szabályok nem a nyelvtan szeretetét
oltják a tanulókba. Itt is érvényes a ’kevesebb több volna’.
Az ős-, anya-nyelviség bizonyítéka az is, hogy e nyelv tudatosan tervezett alkotó elemei fellelhetők a
világ nyelveiben, melyek a nyelvrobbanás nyomán jutottak az utódnyelvekbe. Ezek az ősmag-nyelvi
gyökök, és a kötött mássalhangzó párosok. Bár ezek a mai magyar nyelvben is jelen vannak, de rengeteg
szétszóródott, átment az utódnyelvekbe, abba a közel 3000 nyelvbe, melyeket a világ népei beszélnek ma.
A magyar nyelv „élő, lélegző” nyelv, és évezredek óta használt kifejezéseiben oly szándékosan
elhomályosított történelmi dolgokra ad választ, melyek az áltudományok által tudatosan mellőzöttek, és
szemétkosárba lettek dobva. Ezek a nyelv által őrzött bizonyítékok oly fontosak, oly nyomatékkal bírók,
hogy azokat egy külön könyvben fogom feltárni.
A beszélt nyelv nem a vak véletlen** műve. Egy ilyen összefüggő, szabályos szerkezetű, „logikus és tö
kéletes felépítésű”, „ősi erőtől duzzadó nyelv”, melyben „minden szabályosság, tömörség, összhang, vi
lágosság” megvan, nem lehet a vak véletlen műve! Nem dadogva, akadozva jött létre, hanem, mivel az
ember beszédkészséggel volt teremtve, s az ismeret bővülésével növekedett a szókincs, s annak minden új
gyöngyszeme hézag nélkül beilleszkedett az előre megtervezett nyelvi rendszer szerkezetébe pontosan a
maga helyére.



4
Az a nyelvész, aki ennek ellentmond, nem ismeri a magyar nyelvet, annak mélységesen bölcs, belső
rejtett titkait. Felületes ismeretei a mai tudatosan elsilányított magyar nyelvoktatásnak finn-ugor
vakvágányra terelt bénaságát, gyenge eredményeit mutatják. Az ilyen nyelvész a hatalomnak való
szófogadásával a finnugrista irányba terelt nyelvkutatást is csak pénzkereseti, megélhetési forrásnak
tekinti. Olyan, mint az a régész, aki parancsra szándékosan nem a lelet irányába ás, és így csak a kiásott
föld mennyiségére kap fizetést. Következésképpen, azok a mai magyar nyelvészek, akik az említett
vakvágányok közti melegágyak oktatási talaján nőttek föl, nem is ismerhetik a magyar nyelv valós
szellemiségét, mivel nem tanították meg nekik azt. Mondhatnánk azt is, hogy nem tudnak teljesen,
helyesen magyarul. Bosszantó kijelentés, de így igaz!
A Kötött mássalhangzó párosok című, még ki nem adott könyvemben összegyűjtöttem az általam
fellelt párosokat, és az azokat tartalmazó kifejezéseket, valamint az azokkal alkotható szavakat. Ez még
további kutatást igényel, mivel a magyar nyelvből kimaradt, s a világ nyelveibe szétszóródott kötött
mássalhangzó párosok, valamennyien az ősnyelvi gyökök alvó csírái!!! Azokból elveszett szavakat lehet
újraépíteni. Lásd a bujka (fészek), érzika (csalán, csihány), borza (káposzta) és más elfelejtett
kifejezéseket.

Nem feltűnési viszketegség hajt, nem a hírnevet keresem, nem pályázom babérra, senki érdemeit nem
kívánom csorbítani (csak a hazug csalókét). Egyszerűséget kedvelő ember vagyok, aki kutat, mélyre ás,
és szeretné közkinccsé tenni mindazt, amit a felszínre hoz.
Nem keresem senkinek tetszését sem helyi, sem országos, sem nemzeti, sem világszinten, ennek
ellenére örülök, ha felismerik kutatásaim értékét. Ezt sem énértem, személyemért – a tárgyért.
Nem kapok támogatást senkitől, nem húzok anyagi hasznot, nem ebből tartom fenn magam. E
sorozatot is saját költségen adom ki.
Nincs sem megélhetési, sem megfelelési kényszerem, csak a való igazságnak és saját
lelkiismeretemnek vagyok lekötelezve Isten és ember előtt. Nekem elég az a csendes öröm, hogy én
áshattam, és kincseket hozhattam belőle a felszínre. Jutalmam a jól végzett munka öröme, és az eredmény
szemlélése.
A magyar nyelv helyes irányú kutatása nem bomba üzlet. Aki ezzel elmélyülten foglalkozik, annak
tudnia kell, hogy szembe megy a világ mai vezető erőivel, s a műveletlen, bunkó hatalom és siserahada
ellenérzését váltja ki. Hogy miért a magyar nyelvvel szembeni izzó ellenérzés, ez hosszabb magyarázatot
igényel. Ám azt, aki nagyon szereti ezt az isteni nyelvet, mely a teremtett világ nyelveinek anyja, azt a
legkevésbé érdekli a hatalom haragja. Főleg, ha ez a nyelv anyanyelve, melynek már a bölcsőtől ismeri
édes, dallamos zsongását, és amely elkíséri a sírig.
Senki gúnyolódása nem tántorít el szándékomtól, és nem is érdekelnek a nagyképűség, megvetés, gúny
lekezelő hangjai, melyek valakik hiányos ismeretéből, talán irigységéből, esetleg magyartalan
rosszmájúságából erednek.
Viszont nem vagyok sem kevély, sem gőgös, sem hajlíthatatlan, így az építő párbeszéd, az építő bírálat
nagyon érdekel, mivel abból sokat tanultam eddig is, és ezután is tanulni fogok. Rengeteg tanulnivalóm
van még. Egyik óráról a másikra változnak, bővülnek ismereteim a feltárt nyelvi értékek nyomán.
A kérdésekből még nem fogytam ki, és amíg élek talán soha nem is fogok, s nem szégyellem föltenni
azokat, mert még az egyszerű szántóvető embertől is lehet tanulni. Sőt attól lehet még igazán tanulni,
mert az ismeri a valós természeti környezeti, gyakorlati élet minden csínját-bínját!
És micsoda érintetlen ősi kincseket őriznek még ma is a mindennap beszélt nyelvezetükben!
Kívánok Önöknek kellemes böngészést, és minél több ismeretet,
a Szerző
-----------------------------------------



5
*Főleg a francia forradalom idején, és utána kezdték nyelvészeink majmolni a nyugati ’nagy
nemzeteket’, ami akkor sem hozott, és most nem hoz semmi jót. Egyébként – ugyan mitől volnának
’nagyok’ azok a nemzetek? Talán attól, hogy több népet tettek rabbá, becstelen, embertelen módon
végigrabolták, gyilkolászták a világot, földrésznyi népeket teljesen kiirtottak: Amerika, Ausztrália,
Tasmánia stb., más népek kincseit, megvalósításait összelopkodták, értelmiségét elszívták?
**A huszonegyedik század embere nagyon jól tudja, hogy semmilyen tökéletes munkát nem lehet
létrehozni előzetes komoly tervezés nélkül. Tervezéshez értelemre, s minél bonyolultabb az alkotás, annál
magasabb értelemre van szükség. Minden megvalósítás, ami körülvesz ma bennünket – legyen művészi,
műszaki, elméleti – hosszas, komoly töprengés, gondolkodás, tervezés eredménye, és a terv kivitelezése,
megvalósítása, gyakorlatba ültetése is rendkívüli figyelmet, szakértelmet, következetességet igényel,
azért, hogy valóban a terv valósuljon meg.
A természet tökélyét, az élővilág bonyolultságát, nagyszerűségét, csodáit emberi alkotás még nem
közelítette meg, és nem is fogja megközelíteni. Annak létrejöttét vak véletlenek sorozatának tulajdonítani
nem tudományosság, hanem a mélységes tudatlanság.
Véletlenek?! Emlékszünk milyen apró „véletlenen” múlt a Challenger űrsikló végzetes balesete? Mit
eredményezett ott a „véletlen”? Egy csodálatos mű döbbenetes pusztulását, rombolást, halált.
Az eredeteket kutató, magukat megtéveszthetetlen tudósoknak nevező, Istent tűz – víz tagadó
sarlatánok, akik a mérhetetlen időt és a vak véletlenek sorozatát hívják segítségül, melyekkel, mint görbe
karókkal próbálják alápöckölni szánalmasan gyenge lábon álló eredetelméleteiket. Ezek még egymásnak
is ellentmondanak, egymást is mérhetetlenül utálják, és a sok foggal-körömmel küszködésük ellenére még
nem jutottak sehová kétszáz éve tákolt elméleteikkel.
Sehová!
Az irányítatlan véletlen és a céltalanul múló idő még soha nem alkotott maradandó értéket. Ami
viszont körülötte van, a romboló hatás által uralt enyészet megállíthatatlan folyamata.
Csak azért küszködnek térddel-könyökkel az egymást túllicitáló istentagadásban, mert csak így dobnak
koncot eléjük a még náluknál is istentelenebb pénzvilág urai, akik a mai elaljasult világszemlélet
mozgatórugói. Ugyanis, ha elismernék Isten létezését, akkor törvényeit is alkalmazni kellene életükben,
mely nem engedné folytatni a gaz, becstelen, erkölcstelen életmódot.
Ezért fizetik meg e sarlatánokat, akik szívesen veszik a martalékot, melyért ontják a sok oktondi
hazugságot. A mai eredetkutató tudományosság a reáltudományokat kivéve hasonló a politika ocsmány,
aljas hazugságaihoz.
Ezek az alakok, fennen lobogtatott alkalmassági papírjaik ellenére csak tündökölni, szerepelni vágyó,
kicsinyes, okoskodó senkik, akik elméleteikkel s támogatóikkal együtt letérve a fővonalról, vakvágányra
tévedve kerge birkaként forognak saját tengelyük körül, eredménytelenségeik sártengerében körözve, s
becstelenül becsapva az emberiséget a sok hamissággal.
--------------------------
Olvasói észrevételeiket a kolumbansandor@gmail.com címre várom.
A beszédhangok mély értelme a magyar nyelvben
A beszédhangok egyszerű, de mégis sokat mondó, bonyolult ismeretközlési eszközök, belső
rezdüléseiknek tartalmi, értelmi árnyalatait a rendkívüli alázattal kutató is csak részben érti meg, sok-sok
hajnali, tisztaelméjű töprengés nyomán! Olyan ez, mint egy séta a kora reggeli csendben az ébredő erdő
fái, harmattól üde növényzete közt. A fenséges csendben a hatalmas fák közt, alig kitapintható törpének
érzi magát az ember. Csodákat lát maga körül, de elméje csak részben fogja fel azokat, mert oly nagy az
ismerethalmaz, hogy mindenre figyelni sem tud, és amit lát, azt sem bírja mind magába fogadni, mivel
elmélyedni legfeljebb csak egyes apró részletekbe képes.
A hangok világa olyan, mint az emberek világa. Az ember egyedül céltalan, nincs értelme életének.
Ahhoz, hogy értelmes életet éljen társra, társakra van szüksége, hogy egyénisége teljes terjedelmében
kibontakozhasson. Minél többen vannak, annál eredményesebbek, gyümölcsözőbbek.
Egy hang nem ér semmit önmagában, értelmetlen, vagy korlátolt értelmű kifejezés. Társakra van
szüksége, hogy értelme legyen. Társakkal kifejezőbb, értelmes szóvá, szavakká alakul. Ha többen vannak,
sokatmondóak, és mély értelmű fogalmak kifejezői.



6
A hangok közül a mássalhangzók egy része erőteljes, kemény, pattanó, melyek irányt mutatnak, de a
lágyabbak is értelmi meghatározók. Vegyük úgy, mintha azok férfiak lennének. Ezek két nagy csoportja
a zöngés és zöngétlen. Továbbá ajak-, fog-, szájpadlás- és gégehang. Ezen belül: zár-, rés-, zár-rés-,
pergőhang.
A nő lelkivilága érzelmileg gazdagabb, jelképesen virágok színét, illatát, a gyöngédség szellemét viszi
a társaságba, mely érzelmet gerjeszt. A nő „fészekrakó”, van egy külön kis világa. A nőiség párhuzama
megtalálható a hangokban: minden magánhangzó folyékony zöngehang, az érzelmek igazi kifejezői, a
beszéd színét, muzsikáját adják, szótagképzők, mindegyiknek külön zöngéje van, és oda-vissza vonzással
keresik a mássalhangzók társaságát. S amint nő nélkül sivár, üres, színtelen a férfisors, úgy
magánhangzók nélkül értelmetlen a beszéd. És magánhangzók nélkül nincs dallam.
Az ősmag(yar)-nyelvben a megnevezéseket az első benyomásra képződő ösztöni hangalak adta. Ez az
ősgyök. A továbbiakban, mint például a mai magyar nyelvben, a gyökökkel bővülő kifejezésekben egy
személy, tárgy, jelenség nevét képező alkotó hangok saját jellemzőikkel bővítve írják körül, és e
jellemzők összességével alakul ki az a kifejezés, mely jelöli azt a későbbiekben. Úgy is mondhatnánk,
hogy a hangok – mintegy kalákában, közös erőfeszítéssel – részt vesznek a végső értelem kialakításában.
A magyar nyelvben az ősgyökök, gyökök, kifejezések alkotó hangjai az általuk megjelenített élőlény,
tárgy, fogalom fő jellemzőiről vallanak. Erre erőteljes példa a TEST szavunk.
A test fő jellemzői:
Tapintható
Egységes
Súlyos
Térfoglaló
Ugyanakkor az ősmag(yar)-nyelv tömöríteni tudott több jelentést rövid szövegben, akár a mai magyar
nyelv is. Például vegyük az Évához intézett, feltételezett első Ádámi mondatot: Né vagy te, Te né vagy.
Ebben benne van egy másik női név is: t-E NÉ(h) vagy. De a NÉV szó is: te NÉ Vagy. Ugyanakkor az
ÉVA név is: te nÉVAgy.
Arra, hogy ez így elhangozhatott, bizonyíték az ősmag(yar)-nyelvi eredetű, román nyelvben rögzült
feleség jelentésű NEVASTA (Né vasz te, Né vagy te) szó. NEvasta (né), NEVasta (név), nEVAsta (Éva).
A NEVASTA szó visszafordított alakja VENA/STA, melyben jelen van a másik ősi női név (ősmagyar)
Ena, Enéh, de a N/Éva, Vé/n/a is, mely latinosan Vénusz. A V hangnak* kulcsszerepe van a nőiséggel
kapcsolatos szavakban: kedves, elbűvölő, varázslatos, vonzó.
Az oda-vissza szófordítás gyakori magyar nyelvi jelenség, főleg kedves lények, fontos fogalmak,
érdekes vagy sűrűn használt tárgyak esetében fordul elő. Mivel a világon létező lények közül a férfi
számára a nő a legkedvesebb, így a vele kapcsolatos kifejezésekben a szófordítás rengeteg változata
alakult ki az ősmag(yar)-nyelvben, és él mai napig az utódnyelvekben.
Kisgyerekként nagyanyámtól hallottam egy ritkán használt kifejezést: vasztok. Amikor az udvar
zugaiba behúzódó, elbújó, vackolódó csirkéket kereste, kérdezte: Hol vattok? Itt vasztok, vaszkolódtok?
Érdekességként: románul a lenni ige van alakja este (j/eszte), melyben szintén megjelenik az st – szt
páros. Ha innen a megyünk a lett, lesztek szavaink nyomán a vagytok, vattok, vasztok irányába, és a v
zöngétlen párjára, f hangra, az a hangot é-re váltva, a vaszból fész lesz: fészek. A vaszok is fészek,
vaszkolódik, vackolódik, aki helyet készít magának. Az sz hang itt jelentős értelmi kulcs: vac/sz/kolódik
fészkében, szöszmötöl, szedelőzködik. A nő ösztönből eredően „fészekrakó”. NEVASTA – né vasz te, né
vagy te, szülő, fészekrakó, vaszokrakó ÉVA, ENA, ANA, Anya.
Azonban a román fülnek ezek az alkotó gyökök nem mondanak semmit, mivel ez a szó ott csak
egyetlen jelentéssel bíró, kihangsúlyozott vonások nélküli, arctalan betűalakzatként van jelen, melynek
alkotó elemei csak magyar nyelven hívhatók elő, fejthetőek meg, csak magyarul érthetőek.



7
Mondják néha egy-egy bámulatos tehetségre: honnan ez az írói, zenei, festői stb. véna? A véna itt az
öröklődő tehetség vonala, vérvonal, eredet, származás, mely visszavezethető akár N/Éva Vénáig. Érdekes
módon a latin nyelv megőrizte ezt az ősi kifejezést, mert az eredet, forrás szavakat ver szóval fejezi ki.
Az ősi vér szó értelme: e vérből való, innen ered.
A nőnek alapvető szerepe van a családalapításban, és ebből következően a leszármazási vonal alapja,
családfák, nemzetségek nemtője. A VENASTA szófordított alakból a NASTA, a diNASTiA szó része.
És itt érdekessé válik a szófejtés!
A kötött mássalhangzó párosok felkutatása közben figyeltem föl az st párosnak a test, testvér (egy
testből eredő, ugyanaz a vér, egy test, egy vér) nőstény szavakban való jelenlétére. Ám ez jelen van a
román naşte – szül szóban, de az st (szt) változata a NEVASTA szóban is. Az szt páros a magyar
nyelvben a tisztel szó tengelyhangzója is. A jó feleséget megilleti a tisztelet.
Az st – szt páros a VENASTA, DINASTiA szavakban is kulcs, és a kiemelt résznek kapcsolata van a
nász szavunkkal, de idegen nyelvi szülni jelentéssel is. Ezt alátámasztani látszik a nas/z/ta szóban levő szt
páros, mely az osztás tengelye, és a szülés folyamán ez történik: egy élőből még egy élő. (Az szt párosról
bővebben a Kötött mássalhangzó párosok című könyvben)
Tagadhatatlan a fentiekben felsoroltak közti értelmi kapcsolat, mert ezek a kifejezések ugyanazon
fogalomkörhöz tartozók, ám felbontani, magyarázatot adni mindezekre csak az eredő vérnyelvbe, a ma
magyarnak mondott nyelvbe visszahelyezve lehet. De ez egyben azt is jelenti, hogy a hasonló alakban
már létező ősmag(yar)-nyelvi szó sodródott át idegenbe, megőrizve alkotó részleteiben a magyarul érthető
voltát.
Az ősmag-nyelv kifejezési gazdagságára példának felhozhatók a víz jellemzői szerinti megnevezései is:
nedű, pü, h/id/eg, üd/e, vánd/or, ved/el, med/er, lé, vagy a zsil, zsind, mely hangvonatkozás.
A madár esetenként szófordított megnevezései is: repeső – pesőre (passaro), verdeső (bird), lebegő,
lefegő, fegőle (fogel), lendülő (lind), bolyongó (burung), szálló (ucello), térengő (tori, vultur), sivalkodó,
visalkodó, aviskodó (avis) megtalálhatóak az utódnyelvekben. Bővebben a Kötött mássalhangzó párosok
című könyvben. Egyébként a sivalkodó gyerekre mondják: viselkedj!
A mai magyar nyelv ősmag(yar)-nyelvi kötődése a gyökök, szavak fordíthatóságán kívül a kötött
mássalhangzó párosok jelenlétéből is látható. Mind az ősnyelvben, mind a mai magyar nyelvben
gyök-, vagy teljes szófordítással – képezhetők azonos értelmű szavak. A gyökfordíthatóságot a kutatásban
figyelemmel kell kísérni. Rengeteg ősmag(yar)-nyelvi szó jutott az utódnyelvekbe fordított gyök alakban.
Komoly, elmélyült kereséssel idegen nyelvekben megtalálhatók ezek a szavak. A keresésben segítenek a
már említett kötött mássalhangzó párosok, melyek rendkívül megbízható azonosítók.
Egyik példa erre az erdő szavunk az rd párossal. Az erdő románul codru, pădure.
E két szó első látásra nem úgy néz ki, mintha az erdő megfelelője lenne, és az egyik tengelyében rd
helyett dr páros van, ami nem mindegy.
Ám fordítsuk meg a szavakat: urdoc, er/u/dă/p, és rögtön ismerős lesz, mivel az azonosító rd kötött
mássalhangzó páros is fordul. Ez azt jelenti, hogy a szófordított alak jutott át az utódnyelvbe. A
magánhangzók hangváltása – e>u, ő>o –, az öröklő nyelv hangzástörvényei miatt van, bár ha a szurdok
szavunkat vesszük, annak fordítottja kodru/sz. Léteznek szurdokvölgyi erdők és talán innen fordult a
név.
Egy kis kitérő: a mély szurdokvölgynél az u hang mélysége a kulcs, az r a rengeteg, a d a folytonosság,
esetleg a völgyben folyó patakvíz (id) – rd – erdő. Azt, hogy ez egy különleges erdőféle, az sz hang
sugallja, a szug, zug, szöglet, székelyül: szegelet szavakban (Pest ilyen szögletei Szugló, Zugló).
Ám a codru eredete sem így, sem úgy nem kétséges.
Ugyanígy a már említett madár, mely repes, s melynek egyik ősi neve a repeső, ennek egy
szótagfordított alakja a pesőre, s mely alapja lett egyes nyelvekben a madarat jelentő szónak. A portugál
passaro, galíciai paxaro, román pasăre, spanyol pájaro stb.
A másik, teljes fordított alakja: repes – seper. A repeső madár az áert seperi szárnyaival, majd az
áerből reászáll bujkára, azaz fészkére. A bujka a fészek egyik ősi neve.



8
A bujka b hangja boldog jelentésű, az u, ú legmélyebb hangjaink (búvár, úszó, kúszó, kút), a j hang a
jót jelenti. Fészkünkbe bújni jó, a kisgyerek anyukájához bújik, mert nagyon szereti őt.
Szótag-fordított alakja kujba. A cuib – fészek románul. Ha tovább fejtegetjük: a szerelmesek fészkükbe
(bujka) bújnak el a világ szeme elől összebújni, bujálkodni, bujtatni. A buja szó gyöke buj, fordítsunk
rajta, jub. Románul szeretni: a iubi.
A finnugristák a görög bio szóból eredeztetik a buja szavunkat. Persze, van is kapcsolat... csak épp
fordítva. Ha viszont a fenti eszmefuttatást (bujkában összebújni, bujálkodni, bujtatni) le tudják vezetni
akár új-, akár ógörögül, akkor le a kalappal.
Komoly kutatással, ezrével lehet ilyen megfordult gyökökből idegenbe szakadt szavakat találni, de
azokban a nyelvekben nincs magyarázat az alkotó hangokra, gyökökre, csak magyarul.
Minden beszédhang külön egyéniség, vagyis egyéni jellemzőkkel bíró kifejezési hangalak, és értelme
kizárólag csak az ősnyelvhez legközelebb álló magyar nyelven boncolható, magyarázható.
Az embereknek is különbözőek a jellemzőik, és nem mindegy kikkel társulunk, mert minden
kapcsolatban más és más jellemzőink domborodnak ki. Van oly társ, aki jóra, és olyan, aki rosszra
ösztönöz. Nem mindegy, hogy mi vezetjük életünket, vagy más vezet minket. Kapcsolatainktól függ
életünk értelmes – értelmetlen volta.
Ez érvényes a hangoknál is. Mivel minden hang külön egyéniség, mely sajátos jellemzőkkel bír, így
szóalkotás közben, más hangokkal társulva, azok hatására különböző jellemzői domborodnak ki. Még az
sem mindegy, hogy valamely hang előtt vagy után foglal helyet a szóban, vagyis ő vezet, ő a kulcshang,
vagy másodlagos – vezetik.
Különösen az ellentmondásos d és v hangoknál ütközik ki a hanghelyezkedés nyomán előálló
értelemváltozás, vagy a társult hangok hatása. Például: vad/ul, vád/ol avagy véd, ved/el, vid/ul
E két hang az u, a és r hangok társaságában durva.***
Nem mindegy, hogy a d hangot milyen oldalról éri az e, é hangok hatása, lehet ellenálló de, ám ha
körülveszik – édes –, akkor jóra ingerlik, ha két d közé áll az e hang, akkor kellemes a hatása: ded
(kerekded). Az i hanggal didi. Ám ha a második d hang helyett a lengő l hang lép be, akkor dili.
Az e hangok az ellentmondásos dv hangpárost körülölelve, is jó hatást gyakorolnak: kedves. A k hang
kemény beható hang – ék –, de itt a k ékes, vagyis hatékony szépség jelentése domborodik ki. Ha a k
hangot – a vízzel kapcsolatos szavakban kulcsszereppel bíró – n hang váltja, már más az értelem: nedves.
S ha az r, a romlás, rombolás kulcshangja, akkor viszont: redves.
Ugyanígy az ü és ö hangok is: üdvös.
Az o és a hangok már más irányba terelik a dv párost: odvas.
Tehát a hangok jellemzői, azok egymásra gyakorolt kölcsönhatása adja meg a kifejezés végső értelmét.
Van azonban egy érdekes hangunk, egy magánhangzó, az E hang mely különös jelentőséggel bír
rendkívüli kifejező ereje okán. Mind az ősnyelvben, mind a mai magyar nyelvben legtöbbször előforduló
magánhangzó. Hogy miért?
Az alábbiakban választ kapunk erre.
----------------------------------
*A v, n mássalhangzók mellett ilyen hangok még a c, h, d, l és mások is. A Biblia első könyveiben két
női nevet említ: Háda és Czilla. Ezek akár ma is beillenek a magyar női névtárba. Egyébként a Bibliában
levő, Özönvíz előtti összes nevek magyar hangzásúak, csak héberre torzították, és komoly hang- és
gyökelemzéssel magyarul megfejthetőek, mivel akkor még az ősmag(yar)-nyelvet beszélték.
**A fent említett román nyelvű szavak egyike sem latin eredetű. Latinul feleség – uxor, marita, erdő
silva, madár – avis, fészek – angulus, szerelem – amor.
Az is megjegyzendő, hogy ezek a román szavak nem a két nép erdélyi egymás mellett élése idején
átszivárgott, torzult szavak, hanem ősmag-nyelviek, még a nyelv szétrobbanása idejéből valók. A román



9
nyelv közel fele jóval régebbi a latin nyelvnél, és visszavezethető a mezopotámiai nyelvrobbanásig (mezo
– mező, síkság, pot – víz, ám – számos, nagy, Nagy vizek mezeje, Bővizű síkság). E nép nyelve jó
részének eredetét valahol a perzsa térségben kell keresni, ahonnan a rómaiak rabságba hurcolták
elődeiket.
***Egy kis kitérővel megjegyezendő: nem mindegy, hogy egy nyelvet, hangzástörvényei szerint
alacsonyfekvésű, vagy magas fekvésű magánhangzók uralnak.
Ha az ógörög nyelvet nézzük, azt a magas vagy középfekvésű magánhangzók uralják, szóvégződéseik
is -asz, -esz.
A latin nyelvre alacsonyfekvésű magánhangzók túlsúlya jellemző, szóvégződéseik -usz.
Ezek szerint a két nép nyelvéből az is kiviláglik, melyik volt közülük fogékony a művészetek iránt, és
melyik volt kegyetlenül, durva, vérengző történelme során.
Ha végigtekintünk a két nép történelmén, a görög nép vívott háborúi ellenére (egy nép sem volt mentes
harcoktól) magas minőségű művészi alkotások ezreit hagyta maga után. A rómaiak – a történelem egyik
legkegyetlenebb népe – után azonban mindenhol vér folyt, és alig maradt nyoma a művészetnek. Ami
viszont maradt, azt vagy rabolták, vagy az is görög művészek kéznyomait viseli.
Az E nem csak hang!!! Mély értelmű fogalmi tényező!
E e , É é „Alsó nyelvállású, ajakkerekítés nélkül elül képzett rövid, illetve hosszú magánhangzó.”
Idézet a MÉKSz-ből.
Az E hang közelre mutató szó: e, ez. Helyvonatkozású irányt mutató: be, fel, le, el. Kérdő szócska: -e?,
-é? Leggyakoribb magánhangzónk. Az e hanggal kezdődő szavaknál az e mutat rá a lényegre. Az e hang
jellem vagy állapot megnyugtató egyensúlyhelyzetét is jelzi. Az é hang szerepe helyenként ujjongó,
figyelemfelhívó kedélyhang, máshol magasra mutató, élettel, értelemmel, értékkel, mértékkel kapcsolatos.
Az é birtokot jelölő hang is: Évié Feri, Ferié Évi.
Az E hang határozott előre, hátra vethető mutatószó, bemutató hang a szó elején, közepén vagy végén:
E nélkül, nélkülE, EmErrE. Amikor E hanggal mutatunk, olyankor már megközelítettük a bemutatandót.
Az EmEz a számos többi hasonló közül a legközelebbi.
„Kezdetben vala az Íge, és az Íge vala az Istennél, és Isten vala az Íge.” János ev. 1: 1
Ma is vannak oly vidékek, ahol a ég íg. Tehát a Károli Gáspár idejében beszélt nyelvezet szerint
hosszan ejtették az íge szót. Ez felbontva azt jelenti: ígE, égE, égi E.
János evangélista azt írja az 1 rész 3. versében: „Minden őáltala lett, és nála nélkül semmi sem lett, ami
lett.”
Hermesz Triszmegisztos szerint Isten nem személyesen teremtette a világot, hanem a Szó által. Azaz az
Íge, Ígi E, vagyis az Égi E által.
Magyar Adorján szerint az ősmagyar hitvilágban: „A Nagyisten neve mindig egy mássalhangzós, Ég,
Egy.”
Ebből következően, ha a G a fizikai világ valahol létező forgási tengelypontja, akkor a szellemi világ
tengelye az E.
Mély értelmű hangként, az E hang az Erő, az ŐSEGY hatékony Erejének kifejezője a nyelvben! Erő,
Emberség, Erény, Erkölcs, Egység fogalmak kifejezéseinek meghatározó kulcshangja.
--------------------------------------------------------------
A GY szerepe összetett. A GY kulcshang, az eGY, aGY, naGYság fogalmi hátterében. A GY a
cselekvés, alkotás kifejező hangja: gya, dja, dia, és mind az EGY, mind az AGY esetében elsősorban a
cselekvés, alkotás, teremtés, és az ezek mögötti megfoghatatlan naGY erő fogalmát képviseli épp, mint a
leGYen szóban. A GY hang a MÉKSz szerint: „Mássalhangzó: a d és a j hang bizonyos tulajdonságait
egyesítő zár-réshang, a ty hang zöngés párja.” Ezt nagyon fontos megjegyezni, mert a továbbiakban sok
esetben magyarázatot kapunk egyes jelenségekre e felbonthatóság nyomán.



10
--------------------------------------------------------------
Az EGY ugyanakkor a két véglet összefoglalása: Erő és Gyengeség (gyöngédség).
Megjegyzendő: egy hang többféle értelmet vihet be egy kifejezésbe, akár hármat is, különböző
belső értelmi jellemvonásait mutatja más és más hangok társaságában.
Az egyenes, egyenletes szavak olyan valamit sugallnak, mintha a magasugró léce lenne, egy oly szint,
melynek megfelelni vagy nem megfelelni a kérdés. Akár a mérleg egyenlegnyelve. Ez az Elfogadott
szint. Ami E mértéknél magasabban van az a léptékekkel magasabb, kiemelt Érték.
Az E hang az emberi agy két féltekéje közti működési egyensúly szabályozóhangja, a tökéletes
egyensúly mérlegnyelve az e nyelven gondolkodóknál. Lehetett bármilyen származású tudós, ha ő
magyar nyelven gondolkodott, csodákra volt képes. A siker titka a nyelv és a hozzá tartozó műveltség,
melyből meríthetett! E meghatározó szereppel leggyakoribb magánhangzó az ősmag(yar)-nyelvben, és a
mai magyar nyelvben is az. Rendkívül jelentős, mert fogalmak mély értelmi hátterének megjelenítője. Az
E hang eme meghatározó jellemzőinek kibontásán keresztül láthatunk bele a kezdetekbe, a megnevezések
eredetébe, a történések okaiba.
Az E viszonylatú szavak mély értelműek. A legfontosabb ősmag(yar)-nyelvi kifejezés az E hanggal:
EGY. (Kiss Dénes)
ÁDÁM neve EGYÉN.
Ő volt a földi EGY. Első GY. Első földi alkotó, cselekvő. Első GYártó ÉN – EGYÉN.
ÉN – ÉrtelmeN nyugvó, alapuló. Az ÉN a VAN ige fogalmi körébe tartozó. Ragozhatnánk így is: ÉN
vAN, TE léTEzel, Ő élŐ.
A földi értelEm, az Emberi lét, egy férfival kezdődött. Saját szempontból ő volt az EGY ÉN, azaz
Egyén. Ha átváltunk a, á hangra, és a gy rokonhangzójára, a d-re, valamint én – magam, aki számít:
Ádám. ÁD – alkot és juttat. ÁM – számossá tesz, sokasít. Ugyanakkor számba vehető, egy szem
emberként számít – EGY személy ÉN, EGYÉN.
Az e hang más kifejezésekben is megjelenik, de az egy, egyenes, egyenletes fogalomkör legfontosabb,
legmélyebb értelmű jelentéshordozó hangja. Jelen van mind a kedvező, mind a kedvezőtlen
kifejezésekben, és a szavakban lévő társult hangok, kölcsönhatásuk révén, vagy gyökalkotóként
árnyalják, segítik a kifejezés végső értelmének kialakulását.
Az egyenes azt jelenti, hogy az EGYen, de azon belül egy En áll a súly, tehát milyEnségről, mily-En
ségről szól. Az egyEnletes ennek folytatása, az egy-En-létes, az egy En lét, az azon való szétterült
nyugvás állapotának leírása.
Az E hang által a nyelvben megjelenített Erő, EGYségnyi meghatározó súlyhordozó kifejezés a
világmindenségben! Az E hang a súlyhordozó. A E-t követő, helyragnak tűnő n hang értelmi társ,
mintegy árnyékhang, nyelvtanilag helyrag. Az egyEnsúlyban –, akár mintha a kötéltáncos egyensúlyozó
rúdjának középpontján volna egy E betű –, az E a billEnő pont.
Elvont értelemben Egy En áll a világ! Fontos az, hogy az Egyben E van, mert így egy-Es.
Továbbmenve: egyEnes, egy En-es, azaz egy En álló, nyugvó. Az egyenletes, egy En létes, egyszintű,
hullámmentes, sima állapot.
Az első ember hasonlítási alapot keresett minden megnevezéshez. A víz első megnevezése id (üd/e,
h/id/eg). Az egyenletes hasonlata innen jön: idenlétes, idenletes, vagyis hasonló a sima, nyugodt víztükör
felszíni állapotához. Ez az ŐSEGY jelenléte. („... és az Isten lelke lebeg vala a vizek felett.” I. Móz. 1: 2)
Fontos, hogy E alapon nyugvó, vagy sem a kifejezés, hogy a szóban van E, vagy nincs E. Ez
őskérdésként is így hangzik: van-E, nincs-E? Mert ha nincs E, vagy volt, de kiesett, esetleg kiütöttük,
akkor Etlen, E nélküli, és nemcsak a kifejezés, hanem egész értelmi háttere!!!
Előrebocsátom, hogy az -etlen, -atlan fosztóképzőknek a hat és hét (nem tőszámnévi jelentésben)
gyökökkel való kapcsolatukban széleskörű értelemmélyítő szerepük van. Ezt a hivatalos nyelvtan meg
sem említi, mivel a hivatalos nyelvtan csak száraz szabályokkal foglalkozik, és nem néz a hangok,
gyökök rejtett értelme mögé.
Visszatérve az E hangra, megjegyzendő, hogy nyelvünkben egész sor kifejezés van, mely leírja az
életben mutatott magatartásformákat. Többek közt: emberies (emberes, emberséges), egyenes,
engedelmes, kegyelmes, értelmes, érzelmes, kellemes, jellemes, fegyelmezett, figyelmes, rendes, fejlett,



11
szeretetteljes, lelkes, kedves, becses, és még sok más E fogalomkörbe tartozó kifejezés, melyek az
ŐSEGY által meghatározott egyéni, személyi, erkölcsi viselkedési tartásformák!
Az engedelmes, kegyelmes, értelmes, érzelmes, fegyelmezett, figyelmes szavakból kiérezhető, vagy
leírva látható a gondolkodáshoz, elméhez kötődés.
A kellemes, jellemes szavak, tengelyükben a meleg fordított gyökével vonzó emberi tulajdonságokat
jelenítenek meg.
Ha ezek Etlenné válnak, akkor megbomlik az egy En álló egyEnsúly. Akkor Etlenné, vagyis E
nélkülivé, Enetlenné, En nyugvó súllyal nem bíróvá válnak: egyenEtlen, engedEtlen, kegyEtlen,
értelmEtlen, érzelmEtlen, kellemEtlen, fegyelmezEtlen, figyelmEtlen, rendEtlen, fejlEtlen, szeretEtlen, lelkEtlen, kedvEtlen, továbbá emberTElen, jellemTElen, becsTElen lesznek.
Figyeljük meg a fenti kifejezéseket a hangok értelme, s azok kölcsönhatása, gyökalkotó volta
függvényében. Előrebocsátható, hogy –tlen, telen fosztóképző -len végződése a nel, nél/kül jelentésű
gyök fordított alakja. Ez a -tlan, -talan esetében is érvényes (e>a).
Az egyenetlen szót alkotó elemeire felbontva érdekes jelenségekre bukkanunk. A netlen különvéve azt
jelzi, hogy net nélküli. A net, a ned (lásd fennebb: id, üd, ed, nedv) rokongyöke, és a sima, világos,
fénylő, csillogó, tiszta jelentése a vízfelület hasonlóságából indul, tehát felületvonatkozású. E jelentéssel
jutott át az utódnyelvek közül a latinba (nit, niteo, nitida), származéknyelveibe (román: net, neted; olasz:
netto, nettamento, nettare; francia nettement stb.). A netlen, durva felületű, nem sima, nem tiszta, nem
fénylő stb. Ez a kenetlen esetében is érvényes, mely szintén felületi vonatkozású.
Ha a gy hangra is kiterjesszük az elemzést, mely a munka, alkotás kifejezője is, s annak a szóban rejlő
értelmét akarjuk látni, akkor úgy is elemezhetjük: gyenetlen, vagyis felületileg megmunkálatlan.
Példaként: a fa felületi egyengetésének szerszáma a gyalu.
Az engedetlen, szóban találjuk az ede, ded (d>t), édes, kedvesre utaló gyököt beépülve – az edetlen
ezen tulajdonságok hiányát jelzi. Tovább menvén a gondolattal: ha az engedelmes Etlen, engedetlen lesz,
megromlik, így engedelmes elme hiányában elveszíti az E vonatkozását, s egy másik állapotba tagolódik
be: _ng_d, azaz IngAd, vagyis IngAd-ozó lesz, elveszíti egyensúlyát, azaz az egy-En-súlyát, súlytalanná,
nyomaték nélkülivé válik, könnyen billenő libegővé.
Az értelmetlen esetében is jelentkezik az elme szavunk, elmetlen, elmét nélkülöző.
Az érzelmetlen szóban szintén az elmére utal, de a z hang különleges zöngéje vezeti be, mely az elme
érzelmi, lelki illetettségét mutatja akár az izgalom, zavar, zene, zokog stb. szavakban.
A fegyelmez szóban is jelen van az elme és a z hang, ám itt nem bevezeti, hanem követi: elmez, elméz
(tanácsol, szigorít), elmé/s/z, vagyis a józanészre térítés gondolata bújik meg a kifejezésben. Ha -Etlen,
akkor nincs eredménye az elmézésnek. Ha erélyesebb ráhatással sem, akkor fegyelmezhetEtlen.
Fegyelmezhet, mert úgyis Etlen.
A figyelmetlen nem azt jelenti, hogy elme nélkülivé válik, hanem az egy célpontra irányítás hiányára
mutat, -metlen. A met – tem a figyelem, a vigyázati elem tömörítése, összpontosítása egy célra.
A fejletlen szó az életrevalóság még el nem érése, letlen, a létre készség nélküliség, a befejezés hiánya.
A kellemetlen szóban a kellem második szótagja a lem a meleg mel (mell, emlő is ehhez kapcsolódó)
gyökének fordított alakja. A kellemetlen, lemetlen e valós vagy jelképes melegségnek a hiányáról beszél.
A kellemes szó tartalmazza az emes szavunkat is, mely a női emlőre, terhesség emelésére utal, az áldott
állapotra, mely valaha kellemes érzéssel töltötte el viselőjét, és a későbbi emetésre (szoptatásra) is utalt.



12
A szeretet szorzatokkal (szer-szor-ször) növekvő vonzó érzelmet, és az ezt igazoló tettek értelmét sűríti
magába. A szeretetlenség esetében megszűnik mind az érzelmi hatványozódás, mind a vonzalmat igazoló
tettek (-tétlen) is.
Mivel a szerelem ugyancsak hatványozódó szorzati értelmű, és az egyén testi-lelki világába beépülő
ihlető, alkotóelemként írja le a kifejezés, akkor eme érzelem elmúlta után ez az elem minden töltete
kihuny, nullára süllyed. (Hasonlít az élelem szó felépítésére, mely az élet fenntartásához szükséges elem,
ami fizikailag beépülő elemként értendő.)
A kedvEsség is Es. Itt a jó életkedvre utal, ami persze kivetítődik a környezetben élőkre is. Ha E
értékét veszti, kedvEtlen lesz, ez viszont rossz irányba tereli érzelmileg (érző elme a szívre hat), ám
hosszú távon testileg is betegségek, romlás előidézője lehet, nem csak az egyén, de környezete számára is.
Ha a rendEs Etlenné válik, rendEtlen lesz. Ha az e eltűnik, marad a r_nd. Ez esetben az űrt egy másik
hang tölti ki, felcserélődik, lehet rond/a, majd d>gy hangváltással még tovább romlik, gyűrődik: ringy
rongy, ringy/ó.
A kegy, kegyelem, az ŐSEGYtől jövő bizalmi elem, mely lelki visszahatást feltételez. A k a hatékony
ék. Mind az l, mind az m lágy, kellemes, érzelmi hangok. Ha a kegy etlenné válik, az etlen kegy, k_gy,
kegyetlen lesz, gyalázkodó, gyűlölködő, gyilkos kígyó.
A felEség szó is Es. Ez nem az a fél, mely az egész megtörése nyomán előálló elem (lásd alább). Ez
olyan fél, mely az egy, az egész építő alkotó része. Nem az egytől elváló fél, hanem az egyet alkotó
összeillő felek egyike. Ez az állapot Es, tiszteletteljEs, azaz tiszta élettel teljes, és az ég által is elfogadott
E vonatkozású, minthogy a tisztEsség is Es, tisztEs égiEs. Egyszerűbben: tisztEsségEs.
A szerelmesek EgyEtlenEm megszólításában a másik fél fontosságát emeli ki, s jelzi, hogy sem az
Egy, sem az Em(ber) nem tartalmaz E-t tehát Egyedül számára nem célravezető az élet, hogy társ kell
ahhoz, hogy betöltse szerepét a Földön.
Ugyanakkor vannak tekintélyfüggőséget kifejező szavak, melyekből kiérezni, hogy megvalósulásuk
egy hatalomtól, vagy hatalomra érvekkel való ráhatástól függ. Ha hatásos az érvekre alapozott kérelem,
akkor a hatalom szerint is megengedhető. Adott esetben a hatalom tapintatos ráhatással engesztelhető, ez
esetben hatásos az érvekre alapozott kérelem, azaz kérhető a siker reményében.
Ha a hatalom szempontjából elfogadhatatlanok az érvek, akkor részéről megengedhetEtlen, a kérelem
tárgya. Ez okból a hatalom engesztelhetEtlen, kérlelhetEtlen keménységű lesz, és nemhogy a hat érvre,
hanem a hetedikre sem, sőt hetvenhetedik érvre sem enged, mert vagy a kérelem – a kérés eleme,
tartalma – vagy maga a hatalom Etlen, nem E viszonylatú.
Az EGY, a benne levő meghatározó E- nélkül csak -GY marad (A gy hang a d és j hangok bizonyos
tulajdonságait egyesítő hang – Magy. Ért. Kéziszótár)! Az addigi teherviselő E nélkül az egyEnsúly
megbomlik és a súly a GY-t terheli, mely magában (E nélkül) gyenge (gy/enged), gyámolításra szoruló.
Ez történik az EGYénnel is, ha Etlen-né válik, ha nem az E-n nyugvó súllyal bír, akkor súlypontját
veszítve könnyen billen, elfordul az ŐSEGY-en nyugvó állapotról. Ha az E elkülönül, fél lesz, félremegy,
átkerül a GY másik oldalára (gye), és az ellentmondó d hang mellé társul – dE – már nem egyEnes,
hanem ferdE lesz, szembehelyezkedő az ŐSEGY-gyel. A ferde az egyenestől eltérő irányú. Az rd páros a
ferde, herdál, horda, korda, mord, ordas, ordít, ördög, zárda, zord szavakban nem kellemes sugallatú.
E félségi állapothoz kötődő kifejezés, a félelem. Az addigi egészséges lelki EGYség félbetörik, az E
helyén egy másik elem jelenik meg, mely már nem egész, hanem fél: félelem. E szót nem lehet Etlenné
tenni – nincs félelmEtlen, félelemTElen szavunk –, ez maga az Etlenség félelMETes állapota, azaz az
ŐSEGYtől elszakadt, Etlenné vált E/GYén/ge/ elme TÖMör riadalma.
Az Etlenné vált k/Egy elem helyét átveszi a fél elem.



13
Továbbiakban EGY helyett, a d társaként – dE – (d>gy) GYE-ng-E, leng-E E-ként tEngődik. A teng
a tengely, mely körül kileng, az inga, a kilengés tengelye, mely a bizonytalan ingatagságot, és nem az
erős, egyenes tartást szemlélteti.
A forgás tengelye más. Ez az ŐSEGY, a világ legfontosabb pontján álló, minden titkot birtokló, akin
fordul a világ sorsa, aki körül a világmindenség elforog. E TENgely nem engEd a dE ellentmondásának,
csak az egy E-n létező, végbemenő, egy-En-létes, azaz egy-En-letes, egyenletes körforgást engedi.
Az ŐSEGY tEngelye körül csak a RE-n nyugvó megrendíthetetlen (rendönthetetlen) d lehet
meghatározó (rend), és nem az ellentmondó d. Nem engEd, s csak az enged-elmes, azaz elmés, vagyis az
ésszerűen gondolkodó foroghat el tengelye körül. Csak az enge-delmes lehet végül diadalmas.
A d (és a v) ellentmondásossága itt is kitűnik, lásd: véd – vádol.
Az ŐSEGY az egység megőrzése, az irány tartása végett jelt állít. Egy jelképes feszesség, mely
egyenesen áll, és egyenes utat mutat. Az f ugyanakkor az erő kulcshangja (for/te). Így az f az ŐSEGY
erős jelmutatójaként egyenget az úton – fegyelmez, figyelmeztet: így járj, fegyelmezetten, mert ez az
/f/egyEnes irány (e, i értelmi együttműködés). Ez esetben megtart feszesen EGYként, EGYÉNként, erős
(forte) EGYÉNiségként.
Ha nem tartod az EGYenes irányt – fedd. A gy>d hangváltás és kettőzés, bekeményítést jelez. De a d
hang itt a védelem jele is! A feddéssel véd a rossztól, bűntől.
Lehetne folytatni, és ezt mindenki megteheti.
Az E hang a hely szóban is helyettesíthetetlen meghatározó értelmi kulcshang. A hely adott esetben
érzelmi töltetű fogalmi kifejezés. Ezt a h és ly hangok okán bizonyítottnak vélem. Erről alább.
Egy hely lehet esetleges vagy kijelölt. Az esetlegesség kifejezés tartalmazza létrejötte körülményeit
oda esett az E. Az s itt a súly (az esőnél súly mellett még a suhogó, ismétlődés -és-s-s-s hangja is).
Véletlen esetén (esetlegesség) odaEJtették, így oda EJtve, ott lett véletlen (vél – gondol, véletlen
előzetes megfontolás nélkül) hEJe, azaz helye.
Az emberi történelem hajnalán a hely kijelölése lelki tényezőktől függött. A hely bensőséges
viszonylatú volt, és mint ilyen, erkölcsi magaslat. Mire jelöltek helyet? Otthon, imádat, végső nyugalom
céljaira. Mindannyi bensőséges hangulatú, „magyarul”: intimszféra. Ezeken kívül a testi szükség
dolgának helye, ahol szintén egymagában illő lennie az embernek.
Mi a h és ly hangok értelmi sugallata? Mindkettőről írtam az E nyelvben győzni fogsz című könyvben.
A h oly hang, mellyel legbelső önmagunkat adjuk. Mélyről jön, a mellkas közepéből, a lelki, szívbeli
érzelmek, indulatok – a jó vagy rossz hangulat fészke közeléből. A h hangot a Czu-Fo szótár is
kedélyhangként jelöli. A h meghatározó a fohász, óhaj, sóhaj, kehely, hüvely, lehelet, méh, hit, hála,
hűség, háborgó stb. szavakban. Kipróbálható – a h kiejtésénél szinte egész belső önmagunkat adjuk.
Az ly hang meghatározó hang a lyuk, mélység, vályú, kehely, hüvely, rejtély, bélyeg stb. szavakban,
ahol értelmi háttere többirányú, de a hely kifejezésben főleg a mélységre (érzelmi), és a bélyegre
vonatkoztatható. (A bélyeg szó eredete: állat farába bé-égetett jegy, bé-jegy, régiesen még bilog, bi-log
innen a logó is, azonosító jegy.)
Vannak szavak, melyekben a magánhangzók változhatnak, és a tájak nyelvei ezt be is igazolják. Ám a
hely mindenhol hely. Kérdőszóval lehet próbára tenni. Mely hely?
A bensőségesség meghatározója a h hang: hon, otthon stb. Kérdőszavai: hol, hová, honnan, esetleg a
táji hun, hunné stb.
A helyes azt jelenti, hogy a hely Es, vagyis tartalmazza az Et, így tiszteletre méltó.
A hElyTElen nem azt mondja, hogy nincs meg már az E (nincs helyEtlen szavunk sem), hanem azt,
hogy valamely tettünk nem arra a helyre illő, vagy valamit nem jó helyre /ej/tettünk, nem jó helyen
vittünk véghez. Mert mivel ott az E helye van, oda más nem illő, vagyis illEtlen lenne (az E értelmi
háttere a fontos!!! – ŐSEGY). Tisztelet nélkül illEttük a TE méltóságát (lásd alább: emberTElen,
jellemTElen). Ahogy egy régi mondás tartja: ’TEmplomban nem illik fütyülni.’ Vagyis nem ott van a
helye a fütyülésnek.
Tehát meg kell őriznünk, védenünk helyünket, és óvnunk kell nem oda illő tettektől, tárgyaktól, mert
személyi-fizikai értelemben mélységesen legfontosabb tényező az életünkben. Bélyegünket (mély jegyünk
helyét) hordozza, és bélyegét hordozzuk mi magunk.



14
Tökéletes – összetett szó. A cselekvést jelentő régies ták, ték, tik, tok, tök, tuk teremtőgyökök, és ilyen
vagy fordított alakban beépülnek: a tákol, játék (jó, kellemes munka – jó ték, játék), érték (magas
minőségű termék), jótékony, kártékony, teker, köt, rostokol, tokány, kotol, tukmál stb. szavakba. A tököl
szó nem feltétlenül útszéli értelmű, nemi szervre utaló. A tök gyökfordított alakja a köt. A tökéletes szó a
cselekvés eredményét írja le: életes, életre való munka, oly munkaeredmény, mely tele van élettel. A
tökéletlen ennek ellentéte, életrevalóságot nélkülöző. A tökélEtes esetében az E a minősítés, a t a
tevékenység, teremtés jelölőhangja, összességében tök életes, azaz: tök jó. A tökélEtlen, élet nélküli,
nem életrevaló, sőt van egy olyan kicsengése, hogy életlen, él nélküli, ami nem vág – tompa.
Az É a legmagasabb fekvésű magánhangzónk. Az ÉS nyílás (rés) ahonnan fény áramlik. Térelválasztó,
mely a dolgok titkát, nyitját takarja. Csak rajta átjutva ISmerhető ki a temérdek titok, mely nem
mindenkié!
Az és kötődés is (szavak, mondatok közt). Az s hang a súly szó kulcshangja. A T tett, teremt, lét,
történet, múlt. Az ÉS az E-n nyugszik, még inkább a TE-n (Teremtő Erő). Rejtvényszerűen is leírható:
ÉS
TE
Azaz, a titkok nyitja az ÉS, a TE-n nyugszik, ez lehet ÉSTEN, ISTEN. A TEN végtelen Teremtő Erő,
ŐSERŐ, ŐSEGY, a végére mehetetlen hatalom, mint a TENger.
A Teremtő Erő birtokolja, így ő nyitja ki a titkokra rálátás rÉSét, és csak annyit enged láttatni az ember
számára, amennyit ő akar.
Az istenTElen a végTElenből a TE-hez való kötődéstől fosztja meg magát. De ugyanígy az
emberTElen, jellemTElen, becsTElen.
Egyes magánhangzók értelmi közös kifejezőkészsége az ISMERET szóból, tájszólási alakjaiból
látható. Például: ismeret, üsmeret, ösmeret, esméret szavak mind ugyanazt fejezik ki. Ám mégis van egy
árnyalatnyi különbség köztük. Az is- a folytonos újrázást (ismét), az üs- az elmélyedést (süllyed, az üst is
mélység, az űr fogalomkörébe tartozó), az ös- az átfogó teljességet (körös), az esméret a teljességhez való
esméglő, mérhető hozzáadás halvány árnyalatát tükrözi.
Az E hang szerepe – fennebb volt szó róla – a hetes fogalmi körében is társul a legmagasabb fekvésű
magánhangzóval, az é hanggal: hét. A hét szóösszetételekben – beépült -het- gyökként – arra utal, ami
messze van tőlünk, vagyis elérhetetlen vagy felérhetetlen, vagy adott esetben elérhető, felérhető.
Mérlegelés: mérhető vagy mérhetetlen. A mérték oly szint, akár a magasugró léce, amelyhez föl kell
emelkedni, és csak úgy érjük, nyerjük el a célként kitűzött m/értéket, mely lehet értelmi magasság,
érthető vagy érthetetlen, ez képEsség (E függvény) kérdése. Az é égi magasság. Az értelem ér gyöke
arra utal, hogy a magasan levő értékhez felérni, növekedni, nyúlni, nyújtózni kell, tehát erőt kifejteni. Az
értelem oly ékes érték elem, mely az elme tartozéka, szellemi terjeszkedésre, bővülésre, nyújtózásra való
képEsség, hogy fölérjen a nagyon magasan tárolt ékes értékekig. Ez esetben fölérhet, elérhetővé válik az
addig elérhetetlennek tűnő, kutatott, magasan levő elem.
Az é az ék. Az ék akkor szép, ha ép, és épp ott ékeskedik, ahol valamilyen szépség ékességét emeli ki.
Az ék eszköz, hatékony, erőt kifejtő, ahol be kell hatolni valahová. A szép nőt ékítő ék, a férfi szívébe
hatoló.
A szerszámként használt műszaki ék hatékony, fizikailag hatol be a kijelölt helyre.
A hetes jelölhet távoléti állapotot, mivel mindig a messzeségre mutat. Emlékszünk, az a valami, mely
oly nagy messzeségben levő, mint a mesében a hetedhét ország.
Esetleg a figyelemfelhívások sokaságát: hetvenhétszer szóltam.
A temérdek sokat: hétszázhetvenhétezer-hétszázhetvenhét darab.
A megtehetetlen, elvégezhetetlen, kivitelezhetetlen stb. azt jelenti, hogy a feladat meghaladja az alany
hatékonyságát, erejét, képességét. A képEsség, tökéletEsség, fejlettség szempontjából valaki lehet
képtelen, tökéletlen, fejletlen, de ráhatással képezhető, tökéletesíthető, fejleszthető, ami azt jelenti, hogy
hetes léptékkel távolítható a képtelen, tökéletlen, fejletlen állapottól. Ha viszont képezhetetlen,
tökéletesíthetetlen, fejleszthetetlen, akkor nincs ereje a ráhatásnak, nagyon távol áll, meg sem közelíti,



15
vagy soha nem is ér el a végkifejletig, azaz végére mehetetlen a ráhatási folyamat – oktathatatlan. A
tanítás nem fejt ki hatást.
Itt már ismételten egy másik számmal, a hatossal találkozunk. Erről az a hangnál.
A fenti bontásból részben megismerhető az E hangnak az összes többi magánhangzó közül
kiEmElkEdő rendkívüli jelentése, jelentősége, fontossága van az emberrel kapcsolatos kifejezésekben.
Más hangok „társaságában”
Az eb szó: e bolond eszik bomolva, habzsolva, közben az udvaron lebzsel. Ebül jött vagyonnak ebül
kell vesznie. A becstelenségre utal.
Az éber szó é hangja a magas figyelmi készség. A be gyök a becs, becses dolgokra való figyelés. A
béke, békesség összetett szavak, de ez alakban az állapot ékességét dicsérik. A béke két fél kapcsolatának
éke, s bár a szó kialakulása más eredetű, ez is benne foglaltatik.
A c hanggal előtte címkéző: a cécó felhajtás, s ezt a két c hang közé ékelve emeli ki. A cecc! (cicc),
macskariasztó.
A cenk, céda szavakban n és d hangok társulnak, és ez nőre utaló. A cenk szóban az nk kötött
mássalhangzó páros meghatározó jelzőként áll a tisztességes életútról levált erkölcsi bénaságot jelölve,
akár a fizikai: tönk, csonk, rönk szavakban. Az enk, En k, az E vonatkozás kárhozata.
A c hang társaságában kellemetlen hangulatra is utaló: ecet, kecmereg, kecetel (folyamatosan koccanó
hangot ad).
A rece erő behatása által végzett eredményt ír le, és itt a c játékos hatása érződik, lásd: recefice.
A kacér, cérna (c hatás) valami finom, akár játékra, elérhető értékes jóra utaló. A cérna kettőt összeölt,
az rn páros a párna szóban is kettőt jelez (pár). A kacér árnyékvetülete a cicerézés.
Az ellentmondó d hang kettőssége hatással van: kerekded, édes, ledér, kedves, éden, védenc. Az érem
másik oldalán: de, dermed. A dermed szóban az rm páros tengelyhangzó. Az r a legerősebb, az m (mol,
málé) egyik leglágyabb hang. Az rm párosban, akár a d hangban is, oly erős ellentmondás van, hogy az e
hangok nem tudják ellensúlyozni. Jelenlétével a szavakban is fele-fele arányban képvisel ellentétes
értelmet. Csak ha a lárma – mormol szavakat vesszük.
A dereng – világosodik, mintha a lélek is belereng, a dér el-, előtűnő fehér. Az ng végcsengő
megvalósulás. Ilyen a hang, reng stb.
Az f hang az erős feszes (forte) jelenségek leírója. A fe ősgyök értelme a bővítményektől függ. Lehet:
fedd, fegyelem (d hatás), fehér (a h könnyeddé teszi), fejt (j, jó), fekete, fekély (sötét), fék (erős hatású
akadályozó ék, k hatás), feleség, félelem, fél (életre kihatók, l hatás), fenség (En nyugvó). A fertő (erősen
ártó, r hatás), fess, festék (kellemesen mutatós, s hatás), feszes (szíjas). A fejsze, fejtő (f) szekercével
erővel apró (ce) szakaszokra szedik, szelik (sz).
A h hang mélységből jövő: éh, henger, hely (űrhatás), hecc (lélekre ható ciki), fehér (felhő színe,
felszálló, könnyű), méh, here (űr, őserő, eredet), hév (hő), a v lendület (vita, vitalitás – életrevalóság)
A j hang a jókedv felkiáltó hangja: jééé (ujjongás), ez lehet egy jel, ha viszont az e hang van elől, akkor
ej, mely lehet indulatszó: ejnye! Az itt jelen levő nye gyök nem feltétlenül rossz. A ló nyerítése lehet
öröm jele, de a nyer, kenyér sem kedvezőtlen értelmű. Az ej az ejtés gyöke. Bővítmények esetén szintén a
társult hangok „szólnak” bele a végső értelem kialakulásába. A tej ej de jó kifejtett fejér folyadék. Az f
az erő (forte), a t hang a tett. Különben az emlő a tej forrása. A már említett irányjelölő szerepéből jön a
le ősgyökből a lejt, mely szintén ejtés, de lágyabb. Ezt az l hang érzékelteti.
Az e és m hangoknak jelentős szerepük van a nőiség kihangsúlyozásában. A mell, emlő, emesség
(terhesség) emelése, emetés (szoptatás), ezek mind kellemes érzést keltők. Innen az Emese, Emőke
nevek. Régiesen a női mellet mejnek mondták, így a szóban benne volt a tejre utaló ej gyök.



16
Az ember szóban az em a nőt jelenti. Az ember a legkiemelkedőbb az összes földi lények közül. A
nemzet szóban is a nőre utal (ne, né, nő), a z hang az ehhez fűződő érzelmet jelenti a szóban. Az em gyök
az érzelem legmélyebb kifejezője.
A nők inkább őrzik az emlékeket. Az émik régiesen ébred. Felrémlik – ébred az emlékezet. Az emlék
szóban a lék gyök az elmúltakra való rálátás megnyíló rése, léke, ablaka.
Az em gyök az idegen nyelvi, nő jelentésű szavakban is megjelenik. Femme, femeie, femina, damen
woman stb.
A sokasítás meg szava a magból jön, de a szem többes számú alakjába – szemek – is beépült. Jelen van
a gyermek szóban is, ahol szintén a mag, meg értelmét hordozza.
A birtokos eset egyes szám első személyben enyém, részes esetben részemre, nekem, helyhatározói
esetben bennem, belőlem, tőlem.
A tagadás nem szava szintén egyes szám első személyre szabott.
Az n hang szerepe az indul, nógat, noszogat, na, no, unszol stb. szavakban serkentő szerepű. A nem,
ne esetében ennek szöges ellentéte. És ez a világ nagyon sok nyelvében.
A p hanggal kis dolgokat (por), vizet (pü), ponthelyzetet (kép) jelölő szavakban társul. Például: A víz
elapad, a föld eped, és reped. Az epe is folyadékkal kapcsolatos. Az eper lepergő szemei. Szép a kép ha
ép. A p itt pont, melyre tekintenek, az é érték. Az érték emelt mérték szerint készült minőségi munka (ták,
ték) eredménye. A perc, perec kerek. A gyepen lágy, puha a lépés. A pehely, pihe szóban a h hang a
lehelet könnyedsége. A pete, kis pont, sejt, a t hang további történést sejtet. És még: penész, pemete, gép,
pele, per, repes, seper, telep, terep, tép, perem stb.
Az r hanggal együtt erőt, mozgást feltételező – repes. Az r hanggal való viszonyát azért érdemes
boncolni, mivel az r hanggal együtt mutatkozik meg legjobban az e hangnak erőt megjelenítő szerepe.
A remél – a megoldás világosságára remegőn, de mégis lelkierővel várakozó élni akarás, életvágy. Az
em az érzelem omló lágysága.
Az ér eredet. A rezzen z hangja valamilyen érzelem. (Rezzen a bokor – Petőfi)
Az erő néha gyengül. A nyelvnek van eszköze a megjelenítésére. Ezek a lágy mássalhangzók, melyek
enyhítenek a merevségen.
Például ernyed. Hasonló a szárhoz, mely merev, de az ny hanggal szárny, és mint ilyen, lehet
hajlékony. A szárny/ék megtöri a nap erejét, árnyat nyújt, mely enyhíti a hőt. A már említett enyhe szó a
renyhe esetében erőt megtörő, a lágy ny, és a lehelet h hangjával.
A seper a repes fordított alakja, a se-, -es ismétlődés (esmég).
A serken szó az erjedéssel, gerjedéssel (erő) kapcsolatos, és tulajdonképpen szorzatokkal növekvő.
Hasonló a gyermek, mely gerjedő, serkenő mag, majd serdülő, hatványozódó (szer) növekedéssel. A lágy
kezdőhang a gyarló (gyerlő) kicsinységet szemlélteti.
Az ész é hangja a magasság, az sz hang az érett állapot. Az esztendő az évek sorának észérlelő
munkájáról szól. A szél is szárít, vagyis érlel. Az évek észéretté avatnak, esztendenek. Az ősz érleli a
gyümölcsöt, ami érett aszalódott, száraz, a cséplésre érett gabona asztagban áll. Asszonnyá érett
mondják. Itt a lány házasságra érési folyamatának végét jelöli az sz hang. A kész lesz az érési folyamat
végének ígérete, a rossz, az elrontott, elromlott, túlérett vég bejelentése.
Az étek evésre készített, tákolt táplálék, ami lehet tokány is. Az etetés is tett. A tettetés is (erős t hatás).
A rettenet esetében az r hang a kulcs, de valamilyen történet kapcsán (tör, ter-ret, erős r és t hatás).
Zene, a z hanggal társulva érzelmi töltete van. A zene szóban jelen van az érzelem, és a nő (ne). Zeng
az ének. Az ének szó nagyon fontos kifejezés, hiszen a zene, ének az élet megszépítői. Az é hang a
magasban szárnyalást is jelenti. Bontva: én tőlem, neked/ves. Lám, a ne, nő is benne foglaltatik.
A zs hang a zsendül, zsenge szavakban e hatásra kellemes kifejezés, mert a többi zs hang által uralt
szavunk mind kellemetlen fogalmakat takarnak (házsártos, zsörtös, gúzs, zsarol, kapzsi, zsarnok, zsugori,
zsivány, uzsorás stb.).
Lehetne folytatni az e, é hangok többi hanggal való kapcsolatait, együtthangzás viszonylatában
árnyalódó értelmét rengeteg más szóban. Az ősmag(yar)-nyelv egyetlen hangja is oly temérdek titkot rejt,
melyeket egy életen át kutatva sem tudunk mind feltárni.
-----------------------------



17
Felhasznált irodalom:
Kiss Dénes: Az ŐSEGY titka
Tomory Zsuzsa: Létünk és nyelvünk közös alapja
Magyar Adorján: Ősműveltség
Czuczor Gergely – Fogarasi János: A magyar nyelv szótára
MTA: Magyar Értelmező Kéziszótár
Károli Gáspár fordítású Szent Biblia
Varga Csaba: A magyar szókincs titka