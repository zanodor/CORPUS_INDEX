---
master_file: "[[@RostasLaszloVilag]]"
---
# Index for Rostás László – Világ világa, virágnak virága (Országépítő 1999.3.).pdf

32
Gyermekkoromban, mikor leültünk beszélgetni, szüleim, nagyszüleim igen gyakran feltették a kérdést: Na nézzük, mi van a tarsolyodban? Ezek a beszélgetések, együttgondolkozások segítettek hozzá, hogy tarsolyomban egyre több útravaló gyûlt össze arra az idõre, amikor az utat már egyedül kell megtennie az embernek. Az idõ múlásával egyre gyakrabban teszem fel magamnak azt a kérdést, hogy honnan jöttem, kik voltak elõdeim, és milyen tudással rendelkeztek. A honfoglalás megerõsítésének 1100. évében úgy gondolom itt az idõ, hogy néhány gondolatot elõvegyük a „tarsolyunkból”, melyet végre meg kellene vitatnunk és átgondolnunk akár laikusként is, de a szakértelem teljes nyitottságával. Kezdjük rögtön a tarsolynál! Honfoglaló eleink – mint régészeti emlékeink is bizonyítják – a tarsolyt igen nagy tiszteletben tartották. Ez kitûnik abból is, hogy többnyire nemesfémbõl készült lemezeket erõsítettek rá. A szakirodalom a mai napig a lemezeken lévõ „díszítményeket” palmettás, növényi indás, jobb esetben életfás motívumoknak nevezi. A fellelhetõ elemzések többnyire csak az anyaghasználat tényszerû ismertetésére és a fent említett formai leírísokra szorítkoznak. Ennek oka – feltételezésem szerint – elég könnyen tetten érhetõ. A Hampel József által ismertetett, A honfoglalási kor hazai emlékei címû munkájában. (A magyar honfoglalás kútfõi; szerk. Pauler Gyula és Szilágyi Sándor 13. o. 1900) az addig a megértés szempontjából helyesen ábrázolt tarsolylemezrõl a következõt írja: „Mint már föntebb a szolyvai lelet leírásában megjegyeztük a soros mustrát vévén a lemez alsó kereténék, ha a lemezt borító motívumokat úgy tekintjük , hogy a lemez hajlított szélét felsõ befejezésnek képzeljük, könnyen tévedésbe esünk a motívumok igazi értelme iránt. Ellenben helyesen látjuk az egész díszítés compositióját, hogyha megfordítva tekintjük a lemezt.” (id. mû, 823.old.) Ez a meghatározás napjainkig érvényben maradt, mint egységes szemlélet, minden egyes elõkerült tarsolylemez esetében. Az így kialakult álláspont egészen addig helytálló, míg csak egy tárgyról és annak is csak a díszítõ motívumairól beszélünk, kihagyva belõle a használat módját és a használó személyét. (Minden fontos tárgy megértéséhez három tényezõt kell figyelembe venni: a jelzõt, a jelzettet és az észlelõt, akinek a „tarsolyában” mindez egységes egésszé áll össze.) Ejtsünk néhány szót a használat módjáról Az ásatások során elõkerült lemezek többnyire azt mutatják, hogy használójuk az övén függesztve hordta, alsó íves oldalán egyenes záródással. Kinyitáskor az alsó íves felületnél megfogva, maga felé fordítja, s így használója számára „olvashatóvá”, emlékeztetõvé válik, míg a kívülállók – be nem avatottak számára rejtve marad. Haj regõ rejtem. Ezt a szellemvilág is így látja és értelmezi (lásd pl. a beregszászi süvegdíszt). Ami a szellemvilágban van, az a földi világban mindig fordítottan jelentkezik. Célszerû lesz tehát a lemezt errõl az oldalról is megvizsgálni. De lássuk elõbb a használó személyét. Annyit biztosan
tudunk róla, hogy az elõkerült leletek tanúsága szerint kb. a X. században élt és többnyire kiemelkedõ személyiség volt. Gondolkodása, hitvallása törzsének megfelelôen a régmúltjában gyökerezik. mely õseinek szellemében, tiszteletben nyilvánul meg. Járt utat járatlanért el ne hagyj.
Most nézzük meg a tarsolylemezek azon csoportját, amelyet legkiválóbban a karosi tarsolylemez képvisel. Az alábbiakban megpróbálok néhány lehetséges olvasatot közreadni, melyeket gondolatébresztõnek szánok a teljesség igénye nélkül.
Vizsgálódásainkat elõször is az anyaghasználattal kezdjük. Öntött és vésett ezüst szalagok közt aranyozott háttér. Egyik lehetséges jelentése: Arany – Nap(atya), Ezüst – Hold (anya). Most térjünk át a tarsolylemez formájára. A lemez alakja kísértetiesen hasonlít egy koponya formájára, mely minden egyes megjelenési formájában ilyen, és az ezüst szalagok elrendezése ebben a csoportban még anatómiai azonosságot is mutat. A formai azonosság oly erõs, hogy a véletlenszerûség lehetõsége igen csekély, különösen akkor, ha figyelembe vesszük Dienes István tanulmányát a pogány lélekképzetekrõl, valamint az általa idézett Bulcsú karcha meglepõ ajánlatát Cambriai-ban. A továbblépésünk szempontjából ez a forrásadat igen jelentõs, így idézem: „Történt ugyanis, hogy 954 tavaszán I. Ottó német király ellenfelei hívták segítségül a magyar csapatokat. A had Bulcsú karcha vezetésével járt német, majd francia földön. A Cambriai-i püspök krónikája elbeszéli, hogy a püspökvár ostromakor Bulcsú vezér unokaöccsét a helybeliek elfogták, s levágott fejét a városfalra tûzték ki. Bulcsú ekkor ígéretet tett, hogy a környéken ejtett foglyokat, valamint minden zsákmányát odaadja és békésen elvonul, ha a fejet neki kiszolgáltatják, de a várbeliek visszautasították az ajánlatát.
Rostás László
VILÁG VILÁGA, VIRÁGNAK VIRÁGA



33
Ugyancsak meglepõ számunkra, hogy a magyar seregvezér mindenét odaáldozta volna rokona élettelen koponyájáért, miként az is elgondolkoztató, hogy a vár védõi nem kaptak a számukra oly elõnyös lehetõségen, noha sejthették, hogy Bulcsú ezért a foglyokon, saját véreiken áll bosszút.” Dienes a továbbiakban a következõket mondja: „Mindez fontos tanulsággal szolgál a továbbiakra nézve. A lélekhittel kapcsolatos szokások ugyanis értelmezhetõek volnának akként is, hogy õseink egy sereg dolgot puszta hagyományból mûveltek, azok náluk már egyszerû megszokássá, magatartássá merevedtek, mögülük kikopott már az egykori tartalom. Nos, Bulcsú, a magyar nagyúr tette arra vall, hogy a pogány idõk végéig megvolt a mélységes meggyõzõdés a kettõslélek-hitben, tehát az ide vonatkozó régészeti jelenségek, megfigyelések esetében sem hihetõ, hogy egyszerûen szokásból, babonából történt volna mindaz, amit eleink cselekedtek.” A fentebb említett tanulmányban lévõ pogány lélekképzetek közül emeljük ki a szabadlélek, és ezen belül a fejlélek meghatározásait: „A tapasztalat alakította ki a szabadlélek képzetét is, amelyet árnyék-, kép- és képmáslélekként is emlegetnek, lévén, hogy tulajdonosának alkatához, árnyához hasonló a megjelenése.” (...) „Az egykoriak úgy vélték, hogy a néhány nép által fejlélekként is emlegetett szabadlélek az ember életében – ébrenléte óráiban és cselekvése pillanataiban – fejében fészkel, mégpedig a már említett átváltozási képességénél fogva, valamint a koponya szûk térfogatának megfelelõen madár, ún. lélekmadár alakjában.” Úgy vélem, a fentiek figyelembevételével, valamint az avar fejedelemasszony (?) fejéke ismeretében bátran megkockáztathatom, hogy a tarsolylemezek alakja koponyaformájú, és az egyezés nem véletlenszerû. Ezt szinte teljesen alátámasztja a karosi temetõ vázcsontpathológiai vizsgálati anyaga is!
Most pedig térjünk át az ezüst szalagok által megírt képek olvasatának kísérletére, a Karosi tarsolylemezen. Elõször figyeljük meg a homlok-, szem-, orr-, arcüregek elhelyezkedését, majd a köztes terekben levõ (pl. homlok és szemüregek által bezárt területen a harmadik szem stb.) energiaközpontok ábrázolását és a fejtetõn lévõ legmagasabb csakra ábrázolását, a kozmosz energiájához való kapcsolódás pontját. (lásd Tagir Abdul Al Bulgary: A gyógyító bioenergia titkai címû munkáját – Concard, Kijev 1993, A bulgár gyógyítók titkai c. fejezet, és Kisfaludy György: A teremtés üzenete; Aquapol Kft. 1991.). Az energiaközpontok ábrázolása, szinte pontos megfelelõi a régi kultúrák által ránk maradt ábrázolási formáknak. A szöuli olimpia szimbólumának választott õsi jel egy
hármas spirált ábrázol. A koreaiak szerint az anyag születését örökíti meg. Ennek a minõségében azonos tartalommal rendelkezõ egyszerûsített változata tengelyes tükrözéssel megtalálható a fejtetõn lévõ legmagasabb csakra ábrázolásánál. A középen található 3-as „lóhere” a fény, vagy a szentháromság jele, a nagyszentmiklósi kincs 2. sz. korsóján az „õsanya” nyakában is megtalálható.
Még mielõtt továbblépnénk szükséges itt megjegyezni azt a tényt, hogy a honfoglaláskori temetõinkben feltárt sírokban igen sajátos módon megfigyelhetõ a koponyákon a koponyalékelés valóságos és jelképes megjelenése. (A X. századi koponyák közül kb. 5%-nál valós, kb. 18%-nál jelképes koponyalékelés figyelhetõ meg.) Dienes István a koponyalékelést a fejben lakozó szabadlélekkel hozza összefüggésbe. Ezt megerõsíteni látszik, hogy az általa közölt ábra, melyen „két bûvös karc és köztük három jelképes lékelés” látható, lényegét tekintve megegyezik a tarsolylemezen lévõ energiaközpontok helyzetével. (A fejtetõ közepén találhatók a jelképes lékelések, míg attól jobbra és balra a szemüregek vonalában a mandorla alakú karcolatok. Az egyenetlen fel
színû koponyák esetében is, a fentiek alapján jogunk van feltételezni a tudatos beavatkozást, mely jóval meghaladja a valós és szimbolikus trepanációk számát (karosi temetõ vázcsontpathológiai vizsgálati anyaga). Most pedig térjünk át a homloklemezen lévõ írás ábrázolásának egyik lehetséges olvasatára. Hogy megértsük, jelentését, nem az írott kútfõket hívjuk segítségül, hanem a régészetbõl keresünk példákat, melyhez a legjobb sorvezetõt László Gyula szolgáltatja A népvándorláskor mûvészete Magyarországon címû munkájának Az õsi anyaistennõ fejezetében. A lurisztáni bronzok ismertetésére és jelentéstartalmára nem térnék ki, hiszen ezt az idézett mû kiválóan bemutatja mint elõzményt. Ennél már érdekesebb az ógörög vázarajz-ábrázolás, hiszen teljes lényegi ábrázolás mutatható ki a tarsolylemez ábrájával (26. old.). Az ógörög ábrázoláson a Potnia théron az õsi anyaistennõ áll a középpontban széttárt karral. Körülötte optikai rendben állatalakos kísérõi, a négy
Cibakházán talált fejedelemasszonyi (?) aranylemezes fejdísz Bûvös karcok és jelképes lékelések, és egyenetlen felszínû koponya



34
lábú ragadozók, karjain az ég madarai két oldalt az energiát jelképezõ kozmikus jelképek, valamint az ágyékából szimmetrikusan két folyam indul (szoknya), melyet egy hal ábrázolásával utólagosan felerõsítenek. Ha most a tarsolylemezt vesszük szemügyre, itt is megtaláljuk a központi helyen az õsi anyaistennõt (Nagyboldogasszony), a két karján lévõ égi szárnyas lényekkel, valamint a kozmikus energiákat jelképezõ ábrázolásokat és a két állatfejes ábrázolást a „szemüregek” felsõ harmadában. Érdemes még megemlíteni, hogy a tarsolylemezt behálózó ezüst szalagok, indák az anyaistennõ ágyékából erednek, és végzõdéseiken mindig egy magasabb szintû hármas tagolódásban végzõdnek a két állatfejes ábrázolást kivéve. Ez azért is érdekes, mert mint tudjuk, a szkítáik eredetmondái közül kettõ is beszél egy félig kígyótestû õsanyáról. Az egyik szerint, mely Diodorus Sieulus feljegyzésében úgy hangzik, hogy maga Zeusz volt az, aki egy szkítaföldi, övön felül asszonyi, azon alul kígyótestû nõtõl nemzette Szküthészt a szkíták ôsét. A másik szerint Héraklész kalandjai során elkerült Hülaia földjére, s ott egy félig kígyószerû szûztõl Agathürszoszt, Gelonoszt és Szkûlészt nemzette. Az eredetmonda ábrázolása is rendelkezésünkre áll, egy szkíta rendelésre készült lószerszám formájában. Ezen jól megfigyelhetõk az õsanya ágyékából kinövõ „inda-kígyók”, különbözõ állatfejes végzõdéssel, melyek a három testvértõl eredt egy-egy törzs jelképei is lehetnek.
Mintha csak a szkíta eredetmítosz kelne életre a noszvaji református templom festett mennyezetének táblaképén az 1700-as évek elsõ harmadában. A hasonlóság annál is érdekesebb, mivel a karosi tarsolylemez homlokrészével teljes szellemi rokonságot mutat. A fentiek ismeretében úgy vélem, hogy érdemes volna továbbgondolni a kunbábonyi avar kagán sírjában talált remekmûvû csat pajzsrészének olvasatát is, annál is inkább, mivel ez a forma ötvöseink munkáiban tovabb élt, még a XIII. század második harmadában is. „Jelentése a magyar uralkodók számára meghatározó, hiszen a koronázási eskükereszt szárainak végein is megtalalható” (Dávid Katalin:
Magyar egyházi gyûjtemények kincsei; Corvina 1985. id.mû 41. ábra) A Szent Korona mellé rendelt eskükeresztet még az Árpád-házi királyok idejében készítették, a XIII. században. Így jogunkban áll feltételezni, hogy uralkodóink emlékezetében még elevenen élt elõdeinek ismerete. (Anonymus Gesta Hungarorumának ránk maradt másolata is a XIII. században készült.) Természetesen felvetõdik egy nagyon fontos kérdés: Mi az a tény, ami miatt az eskükeresztre rákerül egy avar kagáni méltóság jelvény és erre az uralkodónak esküdnie kell? Talán a honfoglalás megerõsítésénél tett ígéretre emlékeztet? Ezek a kérdések még megválaszolásra várnak. Annyi azonban bizonyos, hogy a folytonosságot a rendelkezésünkre álló adatok alapján feltételezhetjük. A leírtak alapján jogosan vetõdhet fel az a kérdés, hogy az Istenanya (Nagyboldogasszonv) ábrázolása megtalálhatóe más honfoglaláskori leleteinken is, vagy elégedjünk meg László Gyula megállapításával, mely szerint „Ha a Potnia thérón képet egybevetjük az avar és rokon világfa-ábrázolásokkal, akkor jól láthatjuk magunk elõtt a mitológia színeváltozását: az életfa lép ezeken az õsi Istenanya helyébe!” Azt mondom, tegyünk egy kísérletet a továbblépésre, annál is inkább, mivel népünk tudatában országunk Mária országa. Erre ragyogó példát szolgáltat a III. Béla rézpénzén található Máriaábrázolás. Máriát, itt a gyermek Jézus nélkül trónoló helyzetben találjuk, kezében lélekmadaras (?) lándzsával. Tehát nem patróna, hanem regina. Van még egy sokat vitatott kérdés, melynek eredményéhez talán közelebb juthatunk, ha sikerül kimutatnunk az Istenanya ábrázolásokat más honfoglaláskori leleteinken is. Ez a kérdés pedig az, lehetett-e Mária képe a koronán, mint ahogy azt a koronaõrök leírják. Az Istenanyaábrázolás keresése során abból indultam ki, hogy elsõsorban azokon a leleteken néztem meg a lényegében azonos formai elemeket, melyek a Képes Krónika ábrázolásain is kitüntetett helyen és kitüntetett módon (aranyozás) találhatók. Ezek a boglárok és az övek. Még egy feltételt szabtam vizsgálódásaimnak, mely szerint azonos felületen ne legyenek sorolt ábrák, hanem egyediek és felületük anyaghasználatukban-teleljenek meg a Katusi tarsolylemezen található anyagokkal (arany, ezüst). Így sikerült elég nagy számban találnom olyan elemeket, melyek egyezõk voltak. Ekkor következett a fellelhetõ irodalomban a párhuzamok keresése. Legnagyobb meglepetésemre I. B. Brasinszkij: Szkíta kincsek nyomában (Helikon 1985) címû könyvének 20. oldalán találtam egy szárnyas istennõábrázolást, melynek formai elemei az elsõ ráné
Balra: szkíta rendelésre készült lószerszám homlokdísze a szkíta eredetmondával; jobbra: ógörög vázarajz a Potnia thérón ábrázolásával
Avar kagán kunbábonyi sírjában talált csat pajzsrésze
Balra: szárnyas szkíta istennô (Bolsaja Bliznyica) a Meotisz déli partja; jobbra: magyar szíjvég istennô-ábrázolással (?!), Berettyóújfalu, Földes út



35
zésre megegyeztek a Berettyóújfalu-földesi úti sírból elõkerült szíjvég egyik tagjával. A két ábrázolás közti különbség, hogy a szkíta ábrázoláson az istennõ felsõ testrésze valósághû. Érdemes megfigyelni az ágyék kialakítását, mivel honfoglaláskori leleteink többségénél az „indák” kiindulásánál és találkozási pontjainál ugyanezt a függõleges véséssel kialakított jelzést találjuk. Ha még figyelembe vesszük az Emesérõl, az Árpádházi királyok õsanyjáról szóló eredetmondákat, melyet a Képes Krónika (Helikon, 1987) a következõképpen ad elõ: Eleud, Ugek Fia Scythiában Eunodbilia leányától fiat nemzett, akit Almosnak neveztek el ama esemény miatt, hogy anyjának mikor terhes volt, álmában megjelent egy turulforma madár, és tudomására hozta, hogy méhébõl patak fakad, és idegen földön sokszorozódik meg. Ez pedig azért volt mert ágyékából dicsõ királyok származtak. – akkor Feltételezhetjük, hogy az ágyékból kiinduló indák, folyamok, melynek végein a nemzetségek jelzései találhatók.
A szkíta energiaközpont (szent sólyom) ábrázolása szinte pontos mása a fentebb bemutatott régi koreai kultúra által ránk maradt ábrázolási formának. A magyar istenanya (!?) ábrázoláson is megfigyelhetõ a fej felett az energiaközpont ábrázolása. Ha elfogadjuk a fenti gondolatmenetet az istenanya ábrázolásáról, akkor fel kell tenni a következõ kérdést. Ha a fent említett párhuzamoknál megtalálható az eredetmondák ábrázolása, akkor ez a honfoglaló magyarságnál is így van, fõleg ha errõl még írásos emlékünk is van? Hívjuk segítségül Anonymust. Anonymus elmondja, hogy „Álmos édesanyja Emese csodás álmot látott terhessége alatt (pregnanti), amikor is egy turul (in forma asturis) mintegy reá szállva teherbe ejtette õt”, „egyszersmint úgy tetszett neki, hogy méhébõl forrás fakad és ágyékából dicsõ királyok származnak”. Tehát nem maradt más hátra, minthogy olyan leletet találni, amelyen mind az istenanya, mind a turul ábrázolását együttesen lehet látni. Ennek legszebb és legjellemzõbb példáját a Tarcal-rimai dûlõben feltárt leletek közt találtam (megnevezése: Virágalakú veretek, ismeretlen rendeltetéssel – A honfoglaló magyarság, Magyar Nemzeti Múzeum 2996 - id.mû, 122. old. 5. kép). Ennek párhuzama a szkítáknál is megtalálható a hét testvér kurgánból, melynek felsõ részén egy szarvas szoptatja borját (nõi jelleg), alsó részén, fejjel lefelé egy madár található. (I. B. Brasinszkij: Szkíta kincsek nyomában; Helikon 1985. címû könyvének 21. oldalán.)
Még számtalan írott forrás áll rendelkezésünkre, melyek a fent leírt gondolatokat támasztják alá, ha megfelelõ lelki nyitottsággal közelítjük õket. Azt azonban a fentiek alapján nyugodtan leszögezhetjük, hogy a Kárpát-medencében élõ nemzet tudatosan hitt a teremtõ erõben és kultúrája semmivel sem volt alávalóbb más népek hiténél és kultúrájánál. (Talán csak más volt.) Ismerete, hite a teremtett világról.oly magasságokról tesz tanúbizonyságot, melyet csak csodálattal és alázattal tisztelhetünk. Ezen gondolatokat azok számára szeretném átadni gondolatébresztõként, akik közös múltunk iránt megfelelõ elkötelezettséggel, felelõsséggel bírnak és tartoznak. Itt az idõ, hogy a körülöttünk fejreállított világban végre talpra álljunk.
Miskolc, 1996. március
A fenti írás a miskolci Mandorla c. folyóiratban jelent meg egy készülô, a felvetett gondolatokat részletesebben kifejtô tanulmány vázlataként.