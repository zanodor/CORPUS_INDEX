---
master_file: "[[@CsakoJuditMagyarlengyel]]"
---
# Index for Csákó Judit – A magyar-lengyel krónika és a hazai elbeszélő hagyomány (Századok 2014.2).pdf

TANULMÁNYOK
Csákó Judit
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY*
„Miután pedig eltelt uralkodásának egy esztendeje, a királyné az irigység és gyûlölet szikráját lobbantotta lángra Alba fejedelem ellen, hogy õ méltóbb az uralkodásra, mint Henrik herceg, a királyné édes testvére. S miként a rosszakarat mérgével teli vipera, fájlalni kezdte, hogy egyetlen fiút sem tudott szülni; töprengeni kezdett, és azt hányni-vetni magában, hogyan adja át fivérének, Henrik hercegnek Magyarországot örökös birtoklás végett, hogyan hajtsa azt a saját hatalma alá, István király fiait, akiket Kaul fejedelem nevel, hogyan vesse a folyóba, hogyan adja életüket a halálnak és törölje el az emlékezetüket” – olvashatjuk a Szent István halála utáni idõszakról a Magyar–lengyel Krónikában (Vegyes Krónika, Chronica Hungaro–Polonica, Chronicon Hungarico–Polonicum, Chronicon mixtum). Arra, hogy kútfõ1 adatai — mesés mivoltuk ellenére is — igen értékesek lehetnek a hazai medievisztika számára, Tóth Péter is felhívta a figyelmet a forrás magyar nyelvû fordításához fûzött bevezetõ tanulmányában.2 Magunk a hazai filológiai irodalomban keveset tárgyalt szöveghez egy meglepõ adatokban hasonló módon gazdag elbeszélõ forrás, Albericus Trium Fontium (Albéric de Troisfontaines, Troisfontaines-i Alberik) krónikája3 nyo
* Jelen dolgozat az Eötvös Loránd Tudományegyetem Bölcsészettudományi Kar Történelemtudományok Doktori Iskola Középkori Magyar Történeti, Történelem Segédtudományai, valamint Középkori és Kora Újkori Egyetemes Történeti Programjának 2012. május 17–18-i konferenciáján elhangzott elõadásom írott változata. Ezen a helyen szeretnék köszönetet mondani a tanulmány megírása során nyújtott segítségéért doktori disszertációm témavezetõjének, Körmendi Tamásnak (ELTE BTK). Értékes megjegyzéseikért köszönettel tartozom Bagi Dánielnek (PTE BTK), Ryszard Grzesiknek (Instytut Slawistyki Polskiej Akademii Nauk), Adrien Quéret-Podestának, Les3aw Spycha3ának (Instytut Historyczny Uniwersytetu Wroc3awskiego) és Veszprémy Lászlónak (HM Hadtörténeti Intézet és Múzeum). 1 Chronicon Hungarico–Polonicum. Ed. Iosephus Deér. In: Scriptores rerum Hungaricarum tempore ducum regumque stirpis Arpadianae gestarum. Ed. Emericus Szentpétery. I–II. Bp. 19371938. (repr. Bp. 1999; a továbbiakban: SRH) II. 289–320. (a továbbiakban: ChHP [ed. Deér]) (Deér József bevezetõ tanulmányát l. 291–298., a továbbiakban: Deér, I.: Praefatio i. m.); Chronica Hungaro–Polonica. Pars I. Textus cum varietate lectionum. Ed. Béla Karácsonyi. Acta Universitatis Szegediensis de Attila József Nominatae. Acta Historica. XXVI. Szeged 1969. 3–75. (a továbbiakban: ChHP [ed. Karácsonyi]); Repertorium fontium historiae medii aevi I–XI./4. Ed. Augustus Potthast Raffaello Morghen – Girolamo Arnaldi. Roma 1962–2007. (a továbbiakban: RF) III. 353. 2 A lengyel–magyar vegyes krónika. Ford., bev. Tóth Péter. Publicationes Universitatis Miskolciensis. Sectio Philosophica 9. (2004: 4.) 223–242., az idézetet l. 239. (A bevezetõ tanulmányt l. 223–225.) A magyar nyelvû fordítás megjelent még: A lengyel–magyar vegyes krónika. Ford. Tóth Péter. In: Krónikáink magyarul. Vál., ford. Kulcsár Péter. III/1–3. (Történelmi források) Bp. 2006–2008. III/3. 7–21. 3 Chronica Albrici monachi Trium Fontium, a monacho Novi Monasterii Hoiensis interpolata. Ed. Paulus Scheffer-Boichorst. In: Monumenta Germaniae Historica. Scriptores. I–XXXVIII.



mán jutottunk el. Vizsgálataink során azt igyekeztünk bemutatni, hogy az 1251 elõtt keletkezett champagne-i kútfõben — még ha annak szerzõje nem is ismerhette a magyarországi gestaszerkesztmény 13. századi redakciós fázisát —, korai történelmünkkel kapcsolatban olyan elemeket olvashatunk, amelyek valamilyen formában a II. András-kori (1205–1235) írott tradícióban is szerepelhettek.4 A francia területen keletkezett forrásszöveg a 11. századi magyar história vonatkozásában több olyan momentumot is tartalmaz, amelyek a kortárs — Ryszard Grzesik által az 1220–30-as évekre datált5 — Magyar–lengyel Krónikában is feltûnnek. Mindkét forrásban megjelenik Szent István feleségének negatív ábrázolása, valamint az Imre hercegre mint a szent király egyetlen fiára vonatkozó, feltehetõleg a legendairodalomban megtalálható szöveghelyek torzulására visszavezethetõ hagyomány, de olvashatunk a két hasonló korú kútfõben arról is, hogy az esztergomi székesegyházat Szent Adalbert tiszteletére alapította elsõ királyunk.6 Ma már aligha érthetünk egyet a korai filológiai irodalom azon megállapításával, amely az egyezõ információkat megõrzõ — ám szövegazonosságokat egyetlen ponton sem mutató — krónikarészletek alapján közös, 11. századi forrásra kísérelte meg visszavezetni az egymástól igen távoli vidékeken lejegyzett elbeszélõ munkákat. Ha azonban egy napjainkra elveszett korai kútfõrõl — a Raimund Friedrich Kaindl által feltételezett esztergomi feljegyzésekrõl7 vagy a Hóman Bálint teóriájában szereplõ Szent László-kori õsgestáról8 — nem is vallanak forrásaink, talán nem haszontalan megvizsgálnunk, árulkodhat-e a Magyar–lengyel Krónika — a francia szerzetes magyar vonatkozású adataihoz hasonlóan akár közvetett módon — elbeszélõ hagyományunk 13. századi fejlõdésérõl. Kristó Gyula 1974-ben a domonkos Riccardus beszámolója (1237),9 illetve Albericus (1251 elõtt) szóbeli közvetítéssel szerzett információi révén kísérelt meg választ találni arra a kérdésre, mit tartalmazhatott a magyar gestának a
288 CSÁKÓ JUDIT
Hannoverae–Lipsiae 1826–2000. (a továbbiakban: MGH SS) XXIII. 631–950. A szöveg magyar vonatkozású részeinek latin nyelvû kiadását l. Albinus Franciscus Gombos (– Csaba Csapodi): Catalogus fontium historiae Hungaricae aevo ducum et regum ex stirpe Arpad descendentium ab anno Christi DCCC usque ad annum MCCCI. I–IV. Bp. 1937–1943. (repr. Bp. 2005–2011, a továbbiakban: CFH) I. 23–34. (107. sz.); RF II. 167–168.; Régis Rech: Alberich of Troisfontaines [Aubrey]. In: The Encyclopedia of the Medieval Chronicle. Ed. Graeme Dunphy et al. I–II. Leiden – Boston, 2010. (a továbbiakban EMCh) I. 23. 4 Csákó Judit: Néhány megjegyzés Albericus Trium Fontium krónikájának magyar adataihoz. In: Tiszteletkör. Történeti tanulmányok Draskóczy István egyetemi tanár 60. születésnapjára. Szerk. Mikó Gábor – Péterfi Bence – Vadas András. Bp. 2012. 515–526. 5 A krónika datálásával kapcsolatban l. Ryszard Grzesik: Kronika wêgiersko–polska. Z dziejów polsko–wêgierskich kontaktów kulturalnich w œredniowieczu – The Hungarian–Polish Chronicle. Studies of the Polish–Hungarian culture relationship in the Middle Ages. Poznañ 1999. (Poznañskie Towarzystwo Przyjació3 Nauk. Wydzia3 Historii i Nauk Spo3ecznych. Prace Komisji Historycznej 56.) 208–212. 6 A vonatkozó momentumokra dolgozatunk III. egységében térünk ki. 7 Raimund Friedrich Kaindl: Studien zu den ungarischen Geschichtsquellen. III–IV. In: Archiv für österreichische Geschichte. I–CXXV. Wien 1848–1966. (a továbbiakban: AÖG) LXXXII. 620., 625. 8 Hóman Bálint: A Szent László-kori Gesta Ungarorum és XII–XIII. századi leszármazói. Forrástanulmány. Bp. 1925. 9 Relatio fratris Ricardi. Ed. Iosephus Deér. In: SRH II. 529–542.



13. század elsõ felében lejegyzett változata.10 Dolgozatunkban annak problematikáját kívánjuk részletesebben is megvizsgálni, szolgálhat-e további adalékokkal egy, a mesés elemeket sem nélkülözõ és a magyar históriáról igencsak torz képet festõ krónikásszöveg saját korának ránk nem hagyományozódott történeti tradíciójáról, ezen belül pedig gestaszerkesztményünk II. András-kori redakciós fázisáról. A 14–15. századi lengyel kódexekben egy terjedelmesebb és egy rövidebb szövegváltozatban is ránk maradt Chronicon Hungarico–Polonicumnak — ahogyan arra már utaltunk is — a magyar szakirodalom meglehetõsen kevés figyelmet szentelt. Bár a krónikakutatásban említés szintjén nem egy alkalommal felbukkant a zavaros adatokat tartalmazó kútfõ, azzal — Hóman Bálint filológiai párhuzamokra is kitérõ rövid ismertetésétõl11 vagy Deér Józsefnek a szöveg 1938. évi kiadásához fûzött bevezetõ tanulmányától12 eltekintve — mindössze Karácsonyi Béla foglalkozott részletesebben.13 A szegedi filológus doktori értekezésében elkészítette a hagiográfiai és a krónikairodalom határán elhelyezkedõ elbeszélésnek azt az editióját, amely — a Scriptores rerum Hungaricarumnak a Zamoyski-kódexben fennmaradt kéziratát alapul vevõ kiadásával14 ellentétben — valamennyi lengyel területen fellelhetõ manuscriptumára támaszkodik. A korábbi — nem csupán a magyarországi — editiókat hiányosságaikkal együtt számba vevõ és a négy lengyel kódex szövegvariánsainak sztemmatikai viszonyát bemutató Karácsonyi az elbeszélõ forrás minuciózus elemzését — bár eredetileg ezt is célul tûzte ki — nem végezte el.15 Az SRH reprint kiadásához készült függelékben Veszprémy László nyújtott áttekintõ képet az elbeszélõ forrásról és annak irodalmáról,16 és szólt a kútfõrõl a középkori magyar történetírás vázlatát adó Kristó Gyula is.17 2004-ben Tóth Péter magyar nyelvû fordításában jelent meg a Magyar–lengyel Krónika: a miskolci történész rövid bevezetõ írásában érintette nem csupán a szakirodalomban korábban napvilágot látott eredményeket, de a medievisztika elõtt álló további feladatokat is.18 Legújabban Bagi Dániel szentelt figyelmet egy, a Magyar–lengyel Krónikával kapcsolatban felmerülõ részkérdésnek: a kútfõ Szlavónia-fogalmának.19
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 289
10 Kristó Gyula: Egy 1235 körüli Gesta Ungarorum körvonalairól (Riccardus és Albericus tanúsága). In: Középkori kútfõink kritikus kérdései. Szerk. Horváth János – Székely György. Bp. 1974. (Memoria Saeculorum Hungariae 1.) 229–238. 11 Hóman Bálint: A Szent László-kori i. m. 37–42. 12 Deér, I.: Praefatio i. m. 13 Karácsonyi Béla: Tanulmányok a magyar–lengyel krónikáról. Acta Universitatis Szegediensis de Attila József Nominatae. Acta Historica. XVI. Szeged 1964. 3–63. 14 ChHP (ed. Deér). Az editio jegyzetben közli a Czartoryski-kódexben olvasható lectio variákat is, ám további manuscriptumokat nem ismer. 15 Karácsonyi B.: Tanulmányok i. m.; ChHP (ed. Karácsonyi) 16 Szovák Kornél – Veszprémy László: Krónikák, legendák, intelmek. Utószó. In: SRH II. 766768. (A vonatkozó rész Veszprémy László munkája.) 17 Kristó Gy.: Magyar historiográfia I. Történetírás a középkori Magyarországon. Bp. 2002. (A történettudomány kézikönyve) 57–58. 18 A lengyel–magyar vegyes krónika i. m. Érinti Tóth Péter az elbeszélõ forrást egy másik, a lengyel kútfõk magyar vonatkozásait taglaló tanulmányában is: Uõ.: Lengyel–magyar kapcsolatok a 11. század végéig a középkori hagyományban. Limes 20. (2007: 1.) 7., 9–11. 19 Bagi Dániel: Sclavonia a Magyar–lengyel krónikában. In: „Köztes-Európa” vonzásában. Ünnepi tanulmányok Font Márta tiszteletére. Szerk. Bagi Dániel – Fedeles Tamás – Kiss Gergely. Pécs 2012. 45–58.



Annak ellenére, hogy a krónika lengyel elemei mellett is elsõsorban a magyar történelembe enged bepillantást, a forrás idegen nyelvû irodalma a magyarnál jóval gazdagabbnak bizonyul. A 19–20. század fordulóján Kaindl, aki krónikásirodalmunkat német nyelvû írásaiban vizsgálta, nem egy alkalommal tért vissza a kútfõre és az azzal kapcsolatban felmerülõ, addigra már a lengyel forráskutatás elõtt sem ismeretlen problémákra.20 A 20. század elsõ felében a magyar elbeszélõ tradíciót többkötetes angol nyelvû monográfiában taglaló Carlile Aylmer Macartney21 mellett a középkori lengyel historiográfia francia kutatója, Pierre David is érdeklõdött a történeti munka iránt,22 ám áttekintésünkben annak a lengyel medievistának a nevét szeretnénk itt kiemelni, aki — számos, a témában megírt tanulmánya mellett — 1999-ben monografikus feldolgozását adta a Magyar–lengyel Krónikának. Bár a lengyel kutatásban a szöveg korántsem számított ismeretlennek,23 az azzal kapcsolatos problémák teljes körû tárgyalása a magyar szakirodalmat is kiválóan ismerõ Ryszard Grzesik érdeme: a szerzõ foglalkozott nem csupán a munka keletkezési idejével és azzal a környezettel, amelyben a krónika lejegyzésre kerülhetett, de a szövegnek a magyar tradícióval kimutatható párhuzamaival és a lengyel történetírásban továbbélõ motívumaival is.24 Nemrégiben a szlovák történetírás figyelmét keltette fel a kútfõ: Martin Homza 2009-ben elkészítette a forrás — részletes bevezetõ tanulmánnyal is ellátott — latin–szlovák kétnyelvû kiadását.25 Azt, hogy az érdeklõdés — a Magyar–lengyel Krónikával kapcsolatban a modernebb szakirodalomban megfogalmazott különféle elméleteknek köszönhetõen — újra és újra meg
290 CSÁKÓ JUDIT
20 Raimund Friedrich Kaindl: Studien zu den ungarischen Geschichtsquellen. I–II. In: AÖG LXXXI. 323–345.; Uõ.: Studien III–IV. i. m. 587–638.; Uõ.: Studien zu den ungarischen Geschichtsquellen. VIII. In: AÖG LXXXVIII. 302. 21 Carlile Aylmer Macartney: Studies on the early Hungarian historical sources. III. (Études sur l’Europe Centre-Orientale 21.) Bp. 1940. 104–110.; Uõ.: The origin of the Hun Chronicle and the Hungarian historical sources. Studies on the earliest Hungarian historical sources. VI–VII. Oxford 1951. 140–147.; Uõ.: The medieval Hungarian historians. A critical and analytical guide. Cambridge 1953. 173–184. 22 Pierre David: La prétendue chronique hongaro–polonaise. Paris 1931. (Études historiques et littéraires sur la Pologne médiévale 4.); Uõ.: Les sources de l’histoire de Pologne à l’époque des Piasts (963–1386). Paris 1934. 113–120. 23 A téma lengyel irodalmára összefoglalóan l. Grzesik, R.: Kronika wêgiersko–polska i. m. 5–19.; Les3aw Spycha3a: Etnogeneza (’origo gentis’) Wêgrów w œwietle 3aciñskojêzycznej historiografii wieków œrednich. [Doktori disszertáció, kézirat.] 467–470. – Hálával tartozom Les3aw Spycha3ának, aki értekezésének vonatkozó részét rendelkezésemre bocsátotta. 24 A kérdés monografikus tárgyalását l. Grzesik, R.: Kronika wêgiersko–polska i. m. A szerzõ számos résztanulmányt is szentelt a Magyar–lengyel Krónikával kapcsolatos problémáknak. L. pl. Uõ.: Legitimierungsfunktion der ungarisch–polnischen Chronik. In: The Medieval Chronicle. Proceedings of the 1st International Conference on the Medieval Chronicle. Driebergen/Utrecht, 13–16 July 1996. Ed. Erik Kooper. Amsterdam – Atlanta 1999. 144–154.; Uõ.: Sources of a story about the murdered Croatian king in the Hungarian–Polish Chronicle. Povijesni prilozi. Historical contributions 24. (2003) 97–104. Online dokumentum: http://hrcak.srce.hr/file/44897 (letöltés ideje: 2013. december 28.); Uõ.: The Hungarian expedition to Poland in 1093 in the Hungarian and Polish chronicles. In: The Medieval Chronicle VI. Ed. Erik Kooper. Amsterdam – New York 2009. 205–215. Foglalkozik Grzesik a lengyel kútfõkbõl kibontakozó magyarságképpel is: Uõ.: Megjegyzések a középkori lengyel krónikákban és évkönyvekben említett magyarokról. Századok 136. (2002: 2.): 485–493. 25 Martin Homza: Uhorsko–po3⁄4ská kronika. Nedocenený prameò k dejinám strednej Európy. Bratislava 2009. (Libri historia Slovaciae. Fontes 1.)



élénkülni látszik a mesés momentumokat felvonultató elbeszélés iránt, fémjelzi Adrien Quéret-Podestának egy német nyelvû tanulmánykötetben napvilágot látott írása is: a szerzõ a lényegesebb kérdésekben Grzesik, illetve Homza eredményeit elfogadva járja körül a forrás lengyel és magyar motívumainak kérdéskörét.26 Jelen dolgozatban — ahogyan arra fentebb utaltunk — fõként egyetlen aspektusában kívánjuk a forrást megvizsgálni: azt tárgyaljuk, mi módon kapcsolódik az elbeszélés a hazai krónikástradícióhoz. Bár a magyar medievisztikát mesés mivolta révén kevéssé foglalkoztatta a kútfõ, a szempontunkból fontosnak ítélt kérdések nem teljesen ismeretlenek középkorászaink számára. A Magyar–lengyel Krónikának a magyar elbeszélõ hagyományhoz való viszonyával nem csupán a Szent László-kori õsgestát valló Hóman Bálint vagy a szöveget kiadó Deér József foglalkoztak,27 de érintette a témát az a Carlile Aylmer Macartney is, akinek középkori historiográfiánkkal kapcsolatban angol nyelven megfogalmazott téziseit a magyar kutatás is számon tartja.28 A késõbbi történeti irodalomban a hunhagyomány bõvülésének vizsgálata során bukkant fel — igaz, csupán érintõlegesen — a Chronicon Hungarico–Polonicum neve. Többek között Györffy György is felvetette annak lehetõségét, hogy a magyar krónikáshagyomány Kézait megelõzõen is színesebb képet festhetett a huntörténetrõl annál a leírásnál, amit Attila népérõl Anonymusnál olvashatunk.29 Annak tényét, hogy erre éppen a Magyar–lengyel Krónika szolgálhat bizonyítékul, kiemelte a IV. László udvarában lejegyzett gestát magyar fordításban közlõ Veszprémy László is.30 A minket foglalkoztató probléma részletekbe menõ be
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 291
26 Adrien Quéret-Podesta: Vom Ungarn der Árpáden zum Polen der Piasten. Zur Entstehung und zum Schicksal der sogenannten Ungarisch–polnischen Chronik. In: Mittelalterliche Eliten und Kulturtransfer östlich der Elbe. Interdisziplinäre Beiträge zu Archäologie und Geschichte im mittelalterlichen Ostmitteleuropa. Hg. Anne Klammt – Sébastien Rossignol. Göttingen 2009. 69–79. A szerzõ doktori disszertációjában (Uõ.: Polonais, Hongrois, deux frères. La représentation des plus anciennes relations polono–hongroises dans l’historiographie du Moyen Âge à nos jours et la question des origines médiévales du mythe de l’amitié polono–hongroise. [Kézirat] 2010. 180–228., 296–320.) ugyancsak foglalkozik a Magyar–lengyel Krónikával: nem csupán a forrást mutatja be részletesen, de elemzi annak a lengyel historiográfiára gyakorolt hatását is. – Ehelyütt szeretnék köszönetet mondani Adrien Quéret-Podestának, aki a kézirat megfelelõ fejezeteit rendelkezésemre bocsátotta. Az értekezés szövege újabban online is elérhetõ: http://tel.archives-ouvertes.fr/docs/00/78/53/59/PDF/2010 CLF20024.pdf (letöltés idõpontja: 2013. december 28.). 27 Hóman B.: A Szent László-kori i. m. 37–42.; Deér, I.: Praefatio i. m. 28 L. 21. sz. jegyz. 29 Györffy nem zárja ki annak lehetõségét, hogy a huntörténetet Kézai elõtt az V. István-kori gestaíró, Ákos mester már részletesen megírta: Györffy György: Krónikáink és a magyar õstörténet. Régi kérdések – új válaszok. Bp. 1993. 188–193. 30 „Magunk úgy véljük — többek között Györffy Györggyel egyetértésben —, hogy az 1200 körüli Anonymus, illetve az 1220-as évekbõl származó Chronicon Hungaro–Polonicum alapján a huntörténet bizonyos, Kézai Simon által is használt elemei megvoltak, de annak itt olvasható, kerek, a magyarországi római romok és külföldi utazásai közben megismert helyi és irodalmi (Nibelung-ének stb.) hagyományokat bedolgozó változata Kézai Simon egyéni teljesítményének tekinthetõ.” – Veszprémy László: Utószó. In: Anonymus: A magyarok cselekedetei – Kézai Simon: A magyarok cselekedetei. Ford. Veszprémy László – Bollók János. Bp. 2004. (Millenniumi magyar történelem) (a továbbiakban: Anonymus – Kézai i. m.) 160. A hazai hunhagyomány 13. századi bõvülését — a Magyar–lengyel Krónikáról csupán említést téve — Veszprémy részletesebben is tárgyalta: Uõ.: A hun–magyar hagyomány alakulása és a tatárjárás. Hadtörténelmi Közlemények 104. (1991: 1.) 26–27. L. még: Uõ.:



mutatásával ugyanakkor adós maradt a hazai középkorkutatás. A kérdéskör mindmáig legbõvebb tárgyalására a lengyel szakirodalom vállalkozott: Ryszard Grzesik több alkalommal is szólt a 13. századinak tartott szöveg lehetséges magyarországi forrásairól.31 Dolgozatunk célja annak vizsgálata, hogy vajon mennyiben szorulnak esetleges finomításra vagy kiegészítésre a lengyel történésznek a nagyrészt Hóman Bálint eredményei alapján vázolt tézisei. Mielõtt azonban a minket leginkább érdeklõ problematikára — a kútfõnek a magyar elbeszélõ hagyománnyal való kapcsolatára — rátérnénk, szükséges röviden tárgyalnunk két, a forrással kapcsolatban a szakirodalomban is felmerülõ kérdéskört. Elsõként arról kívánunk szólni, hogy mennyiben is tekinthetjük egységes redakciónak a Magyar–lengyel Krónikát. Vajon hogyan viszonyul egymáshoz a Chronicon Hungarico–Polonicum hosszabb és rövidebb variánsa? A Hartvik-legenda miféle felhasználásáról árulkodik szövegünk két változata? Úgy ítéljük meg, hogy ezt követõen talán nem minden haszon nélkül való újra körbejárnunk azokat az álláspontokat, amelyet a medievisztika a kútfõ genezisének vonatkozásában fogalmazott meg. Amellett, hogy a kérdéssel kapcsolatos viták máig nem jutottak teljesen nyugvópontra — a 13. század elsõ felébõl származónak ítélt szöveg lejegyzésének helyét Ryszard Grzesik Szlavóniába,32 Martin Homza viszont a Szepességbe33 teszi —, a forrás létrejöttét érintõ nézetek áttekintését indokolhatja az is, hogy a krónika keletkezési ideje témánk szempontjából sem elenyészõ jelentõségû. Elöljáróban is hangsúlyozni kívánjuk: nem tartjuk feladatunknak azt, hogy a kútfõnk vonatkozásában felmerülõ valamennyi, teljes bizonyossággal talán soha meg nem válaszolható kérdéssel kapcsolatban állást foglaljunk; ám dolgozatunkban szeretnénk minél több olyan pontra rávilágítani, amelyek esetében — véleményünk szerint — tovább árnyalhatóak lennének a korábbi vizsgálatok eredményei.
I. Dolgozatunk elején elkerülhetetlen annak vizsgálata, hogy mit is értünk tulajdonképpen Magyar–lengyel Krónika alatt. Tekinthetjük-e vajon többé-kevésbé egységes, legfeljebb apró részleteiben interpolált textusnak azt a szöveget, amelyet a hosszabb redakció hagyományozott ránk? Esetleg egy több fázisban készült, talán nem is egyetlen auctortól származó alkotást kell sejtenünk a krónika mögött? Mennyiben árulkodhat az eredeti manuscriptumról a hosszabb, illetve a rövidebb változat összevetése?34 Részletekbe menõ szövegvizsgálat helyett csupán a lehetõségeket kívánjuk itt felvázolni.
292 CSÁKÓ JUDIT
La tradizione unno–magiara nella cronaca universale di fra’ Paolino da Venezia. In: Spiritualità e lettere nella cultura italiana e ungherese del basso medioevo. Ed. Sante Graciotti – Cesare Vasoli. Firenze 1995. (Civiltà veneziana. Studi 46.) 362–363. Újabban l. Uõ.: A magyarországi hun hagyomány legkorább írott forrásai és európai kapcsolatuk. Acta Universitatis Szegediensis de Attila József Nominatae. Acta Historica. CXXXV. Szeged 2013. 25–44. 31 Ryszard Grzesik: The Hungarian roots of the Hungarian–Polish Chronicle. MA Thesis. 1994., kül. 71–100.; Grzesik, R.: Kronika wêgiersko–polska i. m. 51–76. 32 Grzesik, R.: Kronika wêgiersko–polska i. m. 208–212. 33 Homza, M.: Uhorsko–po3⁄4ská kronika i. m. 22–27. 34 A témát tárgyaltam francia nyelven is, l. Judit Csákó: Quelques remarques à propos de la tradition textuelle de la Chronique hungaro–polonaise. La relation de la chronique à la Légende de



Kiindulásképpen elégedjünk meg annyival, hogy Grzesik nyomán — most egyelõre még csak igen vázlatosan — összegezzük a krónika tartalmát és a kútfõ lehetséges forrásait! Az elbeszélésében a 11. század végéig terjedõ írás elsõ, részletesen csupán a hosszabb szövegvariánsban megõrzött egysége a magyar õstörténettel foglalkozik: a magyar uralkodónak mondott Attila (Aquila) Európa-szerte vívott harcait, a horvát–szlavón területek megszállását és a nép pannóniai megtelepedését írja le, beágyazva a történetbe a tizenegyezer szûznek a késõbbi magyar tradícióban is megjelenõ históriáját. Grzesik feltételezése szerint a 13. századi krónikás itt részben az elveszett magyar gestára (Gesta Ungarorum deperdita), részben pedig horvát, esetleg nagymorva vagy magyar szóbeli hagyományra támaszkodhatott. A második és immáron a rövidebb szövegváltozatban is bõvebben megõrzött krónikarész Géza fejedelem, majd István történetét meséli el: a szent király uralkodásával kapcsolatban a Magyar–lengyel Krónika elbeszélése részben a Hartvik-legenda beszámolóján alapul, amelybõl a történetíró szó szerint kölcsönöz terjedelmesebb passzusokat. A harmadik egység, amellyel a rövidebb verzióban szintén nem találkozhatunk, Szent István lengyel földre menekült fiainak és késõbbi uralkodásuknak a történetét beszéli el, eljutva egészen Szent László királyságáig. A krónikás, aki a magyar história szereplõinek nevével sem volt tisztában, vélhetõen szóbeli vagy talán torzult írott hagyományt használhatott fel.35 A kútfõ sajátosságát amellett, hogy a történetíró a munka elején a horvát–szlavón területeknek is kiemelkedõ jelentõséget tulajdonít — az adja, hogy a magyar históriát lengyel összefüggéseiben meséli el: ezeket a lengyel momentumokat is beépítette elméletébe a poznañi medievista, amikor újabban egy napjainkra elveszett krakkói elbeszélõ forrást vélt felfedezni a krónika megfelelõ részletei mögött.36 A Chronicon Hungarico–Polonicum egyes szakaszainak Grzesik által feltételezett forrásaira a késõbbiekben még visszatérünk. A kutatás — ha fel is veti annak problematikáját, hogy mit is tartalmazhatott a két eltérõ terjedelmû variánsban ránk maradt elbeszélés archetypusa általában a hosszabb változat szövegét mutatja be Magyar–lengyel Krónikaként, a rövidebb variánsról pedig Ossoliñski-krónikaként vagy éppen — a 19. század végi editoráról elnevezve — Kêtrzyñski-féle kéziratként tesz említést.37 Fordításában Tóth Péter — bármiféle megjegyzés nélkül — a hosszabb redakció textusának magyarra átültetett változatát közli.38 Mielõtt még a krónikának a magyar elbeszélõ hagyománnyal való kapcsolatát elemeznénk, beszél
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 293
Hartvic. Specimina Nova. Pars Prima. Sectio Mediaevalis. VII. Ed. Márta Font – Gergely Kiss. Pécs 2013. 125–146. 35 Grzesik, R.: Sources of a story i. m. 98–99.; Uõ.: Chronicon Hungarico–Polonicum (Hungarian–Polnish Chronicle). In: EMCh. I. 548–549. 36 Ryszard Grzesik: Some new remarks on the Hungarian–Polish Chronicle. [Kézirat.] 2011. Köszönet illeti Ryszard Grzesik professzort, aki a Medieval Chronicle Society VI., Pécsett megrendezett nemzetközi konferenciáján (2011. július 25–29.) elhangzott elõadásának írott változatát rendelkezésemre bocsátotta. 37 Karácsonyi János: Hol bõvítették ki a Hartvik-legendát elõször és másodszor? Századok 35. (1901: 10.) 991–1008.; Hóman B.: A Szent László-kori i. m. 37–42. 38 A lengyel–magyar vegyes krónika i. m.



nünk kell tehát arról is, mennyiben érthetünk egyet annak gyakorlatával, hogy a hosszabb variánsra mint a Magyar–lengyel Krónika többé-kevésbé egységes — igaz, több hagyományt magába olvasztó — szövegére tekintsünk.
*
A bõvebb és a rövidebb redakció kapcsolatának tárgyalása elõtt — mivel a továbbiakban több alkalommal is érintenünk kell a Magyar–lengyel Krónika szövegébe a Hartvik-legendából átemelt részleteket — elengedhetetlenül ki kell azonban térnünk még egy kérdéskörre: arra, hogy hogyan is használta fel a Chronicon Hungarico–Polonicum két redakciója az István-vitát, és annak miféle szövege állhatott a lejegyzõ(k) rendelkezésére. Olyan problémáról van szó, amely a harmadik István-életrajz iránti élénk érdeklõdésnek köszönhetõen a 19. század vége óta — ha csupán említés szintjén is — nem egyszer felbukkant a filológiai irodalomban;39 az újabb vizsgálatok eredményei pedig azt látszanak jelezni, hogy a kérdés korántsem jutott még nyugvópontra. A késõbbiek során, amikor vizsgálat tárgyává tesszük a magyar elbeszélõ hagyomány és a krónika kapcsolatát, csupán a hazai gestaszerkesztményrõl és annak kútfõnkre gyakorolt hatásáról fogunk szólni. Nem fér azonban kétség ahhoz, hogy a különféle hagyományokat ötvözõ Magyar–lengyel Krónika ismerte és felhasználta a hazai elbeszélõ irodalom egy másik termékét, Hartvik püspök szentéletrajzát, amelybõl szó szerint kölcsönzött hosszabb részleteket. Tekintsünk röviden végig a medievisztikai irodalom eredményein! A Hartvik-legenda szövegvariánsaként kezelte a Magyar–lengyel Krónikát az Istvánviták kritikai kiadását 1881-ben elkészítõ Mátyás Flórián: a Fontes domesticiben a Pesti Kódex mellett a ma Zamoyski-kódexként ismert varsói manuscriptumot nevezte meg a harmadik István-életrajz legfontosabb kézirataként.40 Az a Raimund Friedrich Kaindl, aki a magyar elbeszélõ források sorában elsõként látszott nagyobb jelentõséget tulajdonítani az igencsak különös kútfõnek, úgy vélte, a krónika a Hartvik-legendának egy másutt ránk nem maradt korai változatát tartalmazza. Az osztrák történész a Pesti Kódex vitaszövegét vetette egybe a Magyar–lengyel Krónikában olvasható részletekkel. Arra a megállapításra jutott, hogy az akkor a Magyar Nemzeti Múzeumban õrzött kódex legendaszövege — amelyet Mátyás Flórián régisége folytán a Fontes domesticiben közölt szövegkiadása alapjának tekintett — a Hartvik-legendának már egy interpolált változata. Míg az eredeti Hartvik-féle szöveg — amelynek meglétérõl éppen a Magyar–lengyel Krónika árulkodik — a Vita maiorból vett részleteket fûzhette egybe saját, az István-életrajzhoz tett kiegészítéseivel, addig a Pesti Kódex interpolált legendaváltozata ehhez az elsõ redakcióhoz a Vita minorból származó passzusokat és további megjegyzéseket is hozzáillesztett. A Pesti Kó
294 CSÁKÓ JUDIT
39 Thoroczkay Gábor: A Hartvik-legenda a XIX–XX. századi történetírásban. Fons 10. ( 2003: 1.) 21–64. (= Uõ.: Írások az Árpád-korról. Történeti és historiográfiai tanulmányok. Bp. 2009. 171–214.), kül. 26–29., 40–41. 40 Vita sanctorum Stephani regis et Emerici ducis. Ed. M[atthias] Florianus. Quinque-Ecclesiis 1881. (Historiae Hungaricea fontes domestici. I. Scriptores 1.) 70–79. (=Vita sancti Stephani e codice Warsawiensi), 183–187.



dex és a Magyar–lengyel Krónika textusainak közös helyei adnák azokat a részleteket, amelyeket a Hartvik-legenda archetypusa is õrizhetett: ennek rekonstruálását azonban nagyban megnehezíti az a tény, hogy a krónikás nem egy helyen rövidítette vagy módosította az elõtte fekvõ szövegbõl vett híradásokat.41 Kaindl megállapításait az a Karácsonyi János emelte be a magyar kutatásba, aki Hartvik alkotásának Szent István nagyobbik legendáját tekintette. A magyar történész vélekedésének megfelelõen ezt az eredeti textust két alkalommal bõvítették ki: erre elsõként 1150 és 1175 között Székesfehérvárott kerülhetett sor — ezt a szövegállapotot tükrözné a Magyar–lengyel Krónika és annak a szentté avatás körüli csodákról is beszámoló rövidebb változata —, míg a második amplifikáció — amelynek bizonyságául a Pesti Kódex szolgál — 1190 körül történhetett bencés környezetben, minden bizonnyal Pannonhalmán.42 A Karácsonyival a Hartvik-legenda kapcsán több ízben is vitatkozó Pauler Gyula azonban már 1884-ben felhívta a figyelmet arra, hogy a Pesti Kódexben fellelhetõ változat — amelyet mind Kaindl, mind pedig Karácsonyi a vizsgálódások kiindulópontjának tekintett — valóban korai manuscriptum, ám korántsem a legenda legjobb ránk maradt szövege: az interpolációkkal terhes fogalmazattal szemben érdekes módon épp a késõbbi kéziratok látszanak õrizni a vita eredetibbnek tekinthetõ textusát.43 Témánk szempontjából Pauler napjainkig egyöntetûen elfogadottnak számító észrevételének az a jelentõsége, hogy a Magyar–lengyel Krónika ugyan valóban autentikusabb redakcióban õrizte meg a legendát a Pesti Kódexnél, ám ez a kézirat nem az egyetlen — a krónikás saját rövidítései és változtatásai révén pedig korántsem a legjobb — manuscriptuma a legenda egy korábbi változatának. Amikor elkészült a hartviki mû 1938. évi kritikai kiadása, Bartoniek Emma — Mátyás Flóriánnal szemben — már nem a Pesti Kódex utólagos bõvítésektõl terhes, így leginkább romlottnak tekinthetõ szövegét vette alapul, hanem a Reuni Kódexben található textust: a manuscriptum a másik kézirathoz hasonlóan a 12–13. század fordulójáról származik. A Scriptores rerum Hungaricarumban megjelent editio elõszavában Bartoniek a Magyar–lengyel Krónika szöveghagyományát nem sorolta ugyan a Hartvik-legenda manuscriptumai közé, ám megemlítette, hogy az elbeszélõ forrás alighanem a vita M1 és V2 megjelölésû kézirataival — vagyis a 15. századi Müncheni és az ugyanebbõl a századból való Bécsi Kódexben fellelhetõ szövegekkel — mutat leginkább rokonságot.44 Lényegében Pauler észrevételeinek közzétételét követõen csaknem egy évszázadon keresztül nem történt érdemi változás a dolgozatunk szempontjából fontos kérdéskör megítélésben. A Magyar–lengyel Krónikáról — amelyre egyébként is kétes értékû forrásként tekintett a szakma — úgy vélekedtek, mint olyan kútfõrõl, amely õrzi ugyan a Hartvik-legenda valamiféle textusát,
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 295
41 Kaindl, R. F.: Studien I–II. i. m. 42 Karácsonyi J.: Hol bõvítették ki i. m. 43 Pauler Gyula: A Hartvic-legenda és pesti codexe. Századok 18. (1884: 9. sz.) 739–740. 44 Legenda S. Stephani regis maior et minor, atque legenda ab Hartvico episcopo conscripta. Ed. Emma Bartoniek. In: SRH II. 372–375.



ám amelynek — mivel a szövegébe beépült variáns a vitának csupán egy rövidített és a lejegyzõ(k) céljainak megfelelõen lengyel betoldásokat is tartalmazó változata — nem kell különösebb jelentõséget tulajdonítanunk. Az 1990-es években azonban — egymástól függetlenül — két esetben is felmerült annak problémája, hogy a krónikában fellelhetõ legendaváltozat tanulmányozása mennyiben hozhat új eredményeket a Hartvik-vita kutatói számára. Elsõként Ryszard Grzesik eredményeire kívánunk itt kitérni. A Közép-európai Egyetem hallgatójaként elkészített szakdolgozatában a lengyel középkorász a kútfõ magyar forrásai iránt érdeklõdve annak a Hartvik-legendával való kapcsolatát is részletesen elemezte, majd kutatásainak eredményeit lengyel nyelven megjelent monográfiájában is közzétette. A poznañi történész aki feltételezte, hogy szövegünk lejegyzõje elõtt a szentéletrajz a mai kutatás álláspontja szerint teljesnek tekinthetõ szövege feküdhetett — példákkal is illusztrálta a krónikás rendelkezésére álló textus háromféle módon történõ felhasználását: a) annak szövegét a történetíró több alkalommal szó szerint vette át, b) másutt saját szavaival mesélte el a legendában leírtakat, vagy c) saját céljainak megfelelõen eltérõ módon interpretálta a Hartviktól vett híreket. Ezt követõen Grzesik arra a kérdésre kereste a választ, hogy a Magyar–lengyel Krónika megfelelõ passzusai Bartoniek megállapításának megfelelõen valóban a vita M1 és V2 jelzésû kézirataival mutatnak-e leginkább rokonságot. Itt csupán a lengyel medievista két következtetését szeretnénk kiemelni: 1. A krónikában megõrzött — rövidített és betoldásoktól sem mentes legendaszöveg nem az 1938. évi kritikai editióban feltüntetett manuscriptumokkal áll a legközelebbi rokonságban, hanem a Bartoniek által ismert kilenc kézirat (V1, B3, B1, R, M1, V2, B2, A, C) közül éppen a két legrégebbivel: az R, illetve a B1 jelzéssel ellátott, vagyis a Reuni, illetve a Pesti Kódexekben fellelhetõ szövegekkel. 2. Ennél nagyobb jelentõségû észrevétel lehetne azonban az a megállapítás, hogy a kilenc kézirat közül valamennyinek a szövegvariánsa elõfordul a Magyar–lengyel Krónika István-vitájában: ez utóbbi forrása tehát Grzesik következtetésének megfelelõen egy olyan manuscriptum lehetett, amely a Hartvik-legendának egy, az archetypushoz közel álló, valamennyi ránk maradt változatnál eredetibb verzióját tartalmazhatta.45 Ezen a ponton szeretnénk azonban megjegyezni, hogy a poznañi kutatónak a fenti két tézis alátámasztására hozott érvei meglehetõsen gyenge lábakon állnak. Grzesik legfeljebb két–három szavas szórendi, illetve minimális tartalmi és grammatikai variációkat idéz a kéziratokból: ezek — megítélésünk szerint — legfeljebb annak bizonyítékául szolgálhatnak, hogy a Magyar–lengyel Krónika lejegyzõje a legendának egy napjainkra fenn nem maradt variánsát használhatta fel. A felsorakoztatott példák alapján sem azt nem látjuk egyértelmûen igazolhatónak, hogy szövegünk a B1, illetve az R jelzésû kéziratokkal lenne leginkább rokonítható; sem pedig azt, hogy a Magyar–lengyel Krónikába foglalt Hartvik-textus közelebb állna az István-vita õsforrásához, mint a fellel
296 CSÁKÓ JUDIT
45 Grzesik, R.: The Hungarian roots i. m. 10–48.; Uõ.: Kronika wêgiersko–polska i. m. 27–51.



hetõ egyéb manuscriptumok. Aligha fér ugyanakkor kétség ahhoz, hogy a krónika István-életrajzát — interpolációi ellenére — érdemes a hartviki mû egy önálló kézirataként szemlélnünk. Hogy a kérdésben tisztábban láthassunk, elengedhetetlennek véljük, hogy Grzesik bizonyításán végigtekintsünk. A lengyel történész dolgozatában kísérletet tesz arra, hogy felvázolja, milyen különbségek és hasonlóságok adódnak a krónika, illetve a Hartvik-legenda Bartoniek által megállapított kéziratcsoportjai között: ily módon szeretné megvizsgálni, hogy a Chronicon Hungarico–Polonicumban megõrzött legendapasszusok az István-vita manuscriptumainak mely csoportjával rokoníthatóak leginkább. a) Az M1 és a V2 jelzésû kéziratok vonatkozásában Grzesik arra a megállapításra jut, hogy ezen manuscriptumok krónikánk legendarészleteitõl túlságosan is eltérnek ahhoz, hogy bennük a 13. századi forrás lejegyzõjének mintáit keressük. b) A B2, C, illetve A jelzésû kéziratok alkotta csoport esetében a poznañi történész — a hasonlóságok mellett — ugyancsak igen nagyszámú eltérést figyel meg a Magyar–lengyel Krónika megfelelõ részleteihez képest. Ezen kódexek elhagynak egy félmondatot, amely a legenda egyéb kézirataiban csakúgy feltûnik, mint krónikánkban: Grzesik számára ez a tény egyértelmûen bizonyítja elbeszélõ forrásunk és a kéziratcsalád rokonságának valószínûtlenségét. A 15. századból származó két manuscriptum, illetve az A incunabulum közös forrása sem lehetett ennek megfelelõen azon alapszöveg, amelyet a feltehetõen II. András korában alkotó kompilátor felhasznált. c) A V1 és B3 jellel ellátott Hartvik-kéziratok is mutatnak Grzesik szerint olyan lectio variákat, amelyek sem a vita további manuscriptumaiban, sem pedig a Magyar–lengyel Krónikában nem lelhetõek fel. A két kézirat rokonságát jelzi az is, hogy mindkettõ elhagyja a legenda 15. fejezetének egyik momentumát: a részletet ugyanakkor valamennyi más kézirat — így a krónika is — õrzi. Fejtegetései végére érkezve Grzesik anélkül, hogy részletesebb vizsgálatokba bocsátkozna a Magyar–lengyel Krónika, illetve a Hartvik-legenda legrégibb kéziratai, az R és B1 jelzésû manuscriptumok kapcsolatát illetõen — arra a következtetésre jut, miszerint mesés elemekkel gazdagított forrásunk egy, a Hartvik-legenda archetypusának textusához igen közeli formában hagyományozta ránk az István-legenda egyes fragmentumait.46 Csupán a dolgozat vonatkozó fejezetének konklúziójában fogalmazza meg mindezek után a lengyel kutató annak tételét, hogy a krónika az R és a B1 jelzésû Hartvikkéziratokkal áll a legmagasabb fokú rokonságban.47 Ami a fentebb ismertetett b) és c) pontokat illeti, nem kívánjuk itt most Grzesik eredményeit megkérdõjelezni. Egyetérthetünk-e ugyanakkor a poznañi történész azon vélekedésével, amelyet Bartoniek Emma nézetével szemben fogalmazott meg? A magunk részérõl úgy látjuk, tézisének igazolásához a len
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 297
46 Grzesik, R.: The Hungarian roots i. m. 31–37. 47 Grzesik, R.: The Hungarian roots i. m. 48.



gyel kutatónak ki kellett volna térnie a krónika szöveghagyományának az R és B1 jelzésû kéziratokkal mutatott hasonlóságaira – vagy éppen esetleges különbségeire. Anélkül, hogy minderre jelen dolgozatban kísérletet tennénk, nézzük meg, milyen érvekkel is kívánja Grzesik az M1 és V2 manuscriptumok és a Magyar–lengyel Krónika rokonságát kétségbe vonni:48 1. Hogy illusztrálja a mesés elemekben gazdag 13. századi elbeszélõ forrás szöveghagyománya és a Szent István-viták két kérdéses kézirata közötti különbséget, a poznañi történész elsõként egy olyan példát hoz, amelyben a mondatszerkezet változik meg egyik kéziratcsoportról a másikra. Az M1 és V2 jelû kódexek a következõ módon õrizték meg a Hartviklegenda második fejezetébõl származó passzust: a) legatione tibi transmittendum honorificabiliter susceptum venerabiliter habeto. Az egyéb kéziratokban a következõ fordulat olvasható: b) legatione tibi transmittendum honorificabiliter suscipito, susceptum venerabiliter habeto. Kivételt egyedül krónikánk képez, amely ekképpen alakítja a szöveget: c) legatione tibi transmittendum honorificabiliter suscipito, venerabiliter habeto.49 Úgy véljük, az idézett szöveghely — Grzesik eredeti szándéka ellenére — éppen a 13. századi elbeszélõ forrás, valamint az M1 és V2 jelzésû kódexek rokonságát sejteti. Ha ugyanis a Magyar–lengyel Krónika összeállítója a b) megfogalmazásból indult volna ki, úgy az eredeti szövegben elõforduló figura etymologica (suscipito, susceptum) kiiktatásával stílusbeli romlás következett volna be. Hajlamosak vagyunk úgy vélekedni, hogy a kompilátor inkább az a) fordulatot olvashatta, és azon mindössze annyiban változtatott, hogy a mondatot belsõ rímekkel ékesítette (suscipito [...] habeto).
2. Grzesik olyan eseteket is leír, ahol egyetlen terminus eltérõ alakban történõ megjelenése adja a különbséget egyrészt az M1 és V2 jelû kéziratok, másrészt pedig az egyéb manuscriptumok — ideértve a krónika szöveghagyományát is — között. A két csoport terminusai sokszor mindössze egy-egy prefixum feltûnésében vagy elmaradásában (modum – postmodum, propinquantem – appropinquantem), másutt pedig az igeidõ (precedebat – precedit) megválasztásában térnek el egymástól. Úgy találjuk, az ilyen mértékû különbségek korántsem elégségesek ahhoz, hogy kizárjuk annak eshetõségét, miszerint éppen az M1 és V2 manuscriptumokkal rokon textust használt volna fel Magyar–lengyel Krónika megszövegezõje. A legutóbb idézett példával kapcsolatban megjegyezhetjük: Hartvik maga is szívesen vált igeidõt, amikor átveszi — és kisebb mértékben módosítja — a Nagylegenda szavait. 3. A lengyel kutató rövid, mindössze két–három szóból álló szintagmákkal (nutritus educato – educato nutritus; voluit demonstrare – demonstrari demonstrare voluit; predictus a domino – a deo predictus – predictus a deo) kívánja illusztrálni, hogyan változik egyik kézirati csoportról a másikra a mondatok szórendje. Mivel az efféle módosításokat a másolt szö
298 CSÁKÓ JUDIT
48 A példákat ld. Grzesik, R.: The Hungarian roots i. m. 31–32. 49 Legenda S. Stephani regis i. m. 404.; ChHP (ed. Karácsonyi) 24.



veget csekély mértékben eltérõ formába önteni kívánó kompilátorok legegyszerûbb eszközei között tarthatjuk számon, Grzesik ezen bizonyítékainak sem tulajdoníthatunk különösebb jelentõséget. 4. A poznañi történész idéz egy helyet, ahol a V1 és M2 jelzésû kéziratokhoz képest egyszavas többletet ad mind a Hartvik-legenda további szöveghagyománya, mind pedig a Magyar–lengyel Krónika (coronam ergo, quam preparari fecisti – coronam quoque, quam fecisti). Ezen egyetlen példának nem tulajdoníthatunk különösebb bizonyító erõt: meg kellene vizsgálnunk, illusztrálhatjuk–e további — ehhez hasonló — adalékokkal a két fentebb említett kézirat és a 13. századi krónika között feltételezett nagyobb eltéréseket. 5. Grzesik hoz olyan példát is, ahol éppen a V1 és az M2 jellel ellátott manuscriptumok tartalmaznak egyetlen szónyi többletet a jelen dolgozatban vizsgált forrással, valamint az István-vita más kézirataival összevetve. Mivel azonban a Chronicon Hungarico–Polonicum összeállítója nem egyszer rövidítette forrását, ezt a megfigyelést sem látjuk nagyobb jelentõséggel bírónak, mint a korábbi észrevételeket. Miután Grzesik argumentumait részletesen bemutattuk, megállapíthatjuk, hogy a lengyel kutató túlságosan csekély számú példát hoz ahhoz, hogy ezekbõl messzebbmenõ következtetéseket vonhassunk le. A fent idézett, a kézirati csoportok közötti csekély különbségek igen könnyen magyarázatukat nyerhetik a szöveg sokszori másolásából fakadó apróbb változtatások révén. Úgy véljük tehát, hogy a filológiának újra kellene vizsgálnia a Magyar–lengyel Krónika és a harmadik István-vita összefüggéseit. A probléma elemzésekor figyelembe kellene venni nem csupán azt a tényezõt, hogy a Chronicon Hungarico–Polonicum szerkesztõje nem egyszer tesz kisebb-nagyobb mértékû módosításokat a legendaszövegben, de azt is, hogy a legkésõbbi István-életrajz szöveghagyománya egykor jóval gazdagabb lehetett. A Magyar–lengyel Krónika Hartviktól vett részleteinek értékelését tovább bonyolítja még egy tényezõ: az 1938 óta eltelt idõben a Sciptores rerum Hungaricarumban ismertetett kilenc kézirat mellett a harmadik István-vita további manuscriptumai is ismertté váltak a kutatás számára.50 Ryszard Grzesik dolgozatának elkészítésekor nem használta még fel Szelestei Nagy Lászlónak azt az írását, amelyben egy, a Seitzi Legendáriumból elõkerült és 14. századi kéziratban ránk maradt István-életrajzot mutatott be. A variáns rövidebb textust hagyományozott ránk, mint a kritikai kiadásban olvasható változat: a Nagylegendával és a Kislegendával közös szöveghelyek mellett olyan részleteket is elhagy, amelyeket Hartvik önálló passzusaiként tartott számon a medievisztika.51 A szö
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 299
50 Szovák K. – Veszprémy L.: Krónikák, legendák i. m. 773–774. (A vonatkozó rész Szovák Kornél munkája.) A témához l. még J. Fodor Adrienne: Szent István-legendák a középkori magyarországi breviáriumokban. Doctor et apostol. Szent István-tanulmányok. Szerk. Török József. Bp. 1994. (Studia theologica Budapestinensia) 141–170.; Teiszler Éva: A Hartvik-legenda XIV. századi kéziratokban fennmaradt változatai. In: Mûhelyszemináriumi dolgozatok. I. Szerk. Kovács Szilvia – Révész Éva. Szeged 2013. 131–144. 51 A Hartvik-féle vita szövegállományában különbséget tehetünk a legendának a Vita maiorhoz képest mutatott szövegtöbblete és Hartvik azon önálló betoldásai között, amelyek a Nagy-, illetve a



veg érdekességét az adja, hogy a kézirat valamennyi, a Magyar–lengyel Krónikában is szereplõ részletet tartalmazza. A krónika hosszabb redakciójában megõrzött passzusok, illetve a rövidebb redakcióhoz illesztett, a szent testének felemelése körüli csodákról beszámoló egységek éppen annak az általunk ismert Hartvik-textushoz képest csonka szövegállománynak a használatát sejtetik, amelyet a Seitzi Legendárium lapjain olvashatunk. Összehasonlító vizsgálatai során Szelestei Nagy mindössze négy szöveghelyet talált, ahol a Magyar–lengyel Krónika olyan szavakat vagy mondattöredéket õrzött meg számunkra, amelyek a seitzi kéziratban nem, ám a Bartoniek-féle szövegkiadásban olvashatóak. A szövegösszefüggések részletes vizsgálatát a Seitzi Legendárium vitájának kiadója nem tartotta feladatának elvégezni, ám az editióhoz fûzött ismertetésében felvetette annak gondolatát, hogy a Magyar–lengyel Krónika és az osztrák területen fennmaradt rövidebb István-életrajz esetleg együttesen árulkodhatnának arról, hogy a ma Hartvik-legendaként tekintett szöveg (többszöri) interpolálás eredményeképpen jöhetett létre.52 A Szelestei Nagy (és Grzesik) vizsgálódásai nyomán a Hartvik-legendával kapcsolatban kirajzolódó lehetõségeket a következõképpen vázolhatjuk: 1. Felmerülhetne annak eshetõsége is, hogy a krónika egy olyan legendaváltozatot õrzött meg számunkra, amely az egyéb ismert manuscriptumoknál közelebb állhatna a Hartvik-féle vita elveszett, a Bartoniek Emma közölte szövegnél rövidebb archetypusához. Tulajdonképpen visszajutunk így Kaindl és Karácsonyi János téziséhez: ha a 19. század végén a szöveget vizsgáló osztrák kutató és a magyar filológus téves elõfeltételezésbõl indultak is ki, lényegében ugyanazt állították, ami Grzesik megállapításaiból és Szelestei Nagy felvetésébõl következhetne: kútfõnk a szentéletrajznak egy korai, bizonyos interpolációkat még nem tartalmazó redakciójáról árulkodik. Adhatunk-e azonban hitelt ennek az elsõ pillanatra igencsak meghökkentõ lehetõségnek? Nem kellene-e meglepõnek tartanunk, hogy a vitának a Nagy-, illetve a Kislegenda szövegét is felhasználó textusába további részleteket toldottak volna be ugyanezen forrásokból, hogy aztán a Pesti Kódex lejegyzésekor (vagy esetleg már korábban) további interpolációkkal bõvítsék ezt a már addigra is módosított legendaszöveget? Anélkül, hogy ezt a lehetõséget kizárnánk, meg kell jegyeznünk, igen különösnek találnánk, ha az eredeti helyett éppen egy, a vita második redakciós fázisának tekinthetõ szövegváltozat maradt volna ránk a legtöbb példányban.
300 CSÁKÓ JUDIT
Kislegendából kölcsönzött passzusok közé ékelõdnek. Míg Hartvik szövegtöbbletéhez azok a caputok lennének sorolhatóak, amelyek a legendában Szent István politikai végrendeletét követik, addig betoldásokként Kristó Gyula hat nagyobb tematikus egységet (prológus, Sarolt álma, a koronakéréssel kapcsolatos pápai látomás, Sebestyén vaksága, a székesfehérvári egyház kiváltságai, valamint a levegõbe emelkedõ sátor története) különített el. A Vita maior és a Hartvik-féle István-életrajz szövegkapcsolatához l. Kristó Gyula: A nagyobbik és a Hartvik-féle István-legenda szövegkapcsolatához. In: Uõ.: Írások Szent Istvánról és koráról. Szeged 2000. 175–194. 52 Szelestei N. László: A seitzi legendárium Szent István-legendája. Magyar Könyvszemle 107. (1991: 1–2.) 2–4.



2. A másik adódó lehetõség — amellyel szemben Szelestei Nagy szkeptikusnak mutatkozik — az lenne, hogy a Hartvik-legendának egy, az eredetihez esetleg közelebb álló kéziratából talán liturgikus célokra készítettek egy excerptumot.53 Ez a kivonatos változat is több példányban létezhetett, és egy ilyen kézirat kerülhetett a Szent István lengyel vitájaként is tekintett krónika lejegyzõje elé: a minket érdeklõ kútfõ összeállítója ezt a rövidített verziót építhette be — a megfelelõ módosításokkal és interpolációkkal — regényes történeti munkájába. Részünkrõl ezt a megoldást kézenfekvõbbnek vélnénk, mint egy, a legenda többszöri interpolációját és eltérõ redakciós fázisait feltételezõ lehetõséget. 3. Kizárhatónak tartjuk ugyan, de a teljesség kedvéért meg kell említenünk a harmadik eshetõséget is: elméletileg a Seitzi Legendáriumban megõrzött csonka szöveg és a Magyar–lengyel Krónika ugyancsak rövidített variánsa egymástól függetlenül is létrejöhettek. Igencsak meglepõ véletlen lenne azonban, amennyiben az általunk vizsgált kútfõ szerzõje és a másik kivonat készítõje ugyanazokat a részeket tartották volna fontosnak az eredeti, hosszabb életrajzváltozatból megtartani. Az általunk leginkább elképzelhetõnek vélt második lehetõség mellett ugyanakkor egy további érvet is felhozhatunk. Már Mátyás Flórián is felhívta a figyelmet arra, hogy a varsói Zamoyski-kódexben megõrzött, a Magyar–lengyel Krónika lejegyzõje által módosított legendaszöveg nem tartalmazza azt a históriát, amely szerint az eredetileg a kalocsai püspökség élén álló Asztrik Sebestyén vaksága alatt töltötte volna be az esztergomi érsekséget.54 Azok közül a terjedelmesebb passzusok közül, amelyeket Kristó Hartvik önálló fogalmazatához sorolt,55 mind a Seitzi Legendáriumban fellelhetõ textusból, mind pedig a Magyar–lengyel Krónikából hiányzik — a már említett momentum mellett — a fehérvári egyház kiváltságainak hosszabb ismertetése is.56 A kérdést egyértelmûen annak nyelvi–stilisztikai vizsgálata dönthetné el, hogy a megfelelõ — a Kis- és a Nagylegenda textusához képest kiegészítést jelentõ — szöveghelyek vajon egyetlen szerzõ (azaz Hartvik püspök) munkájának tekinthetõek-e. Ilyen elemzés híján egyelõre annyit kívánunk csupán megjegyezni, hogy feleslegesnek véljük — Karácsonyi János nézeteinek egyfajta felújításaként — a Legenda Hartvicianának egy olyan szerkesztési fázisát feltételezni, amelynek a ma a Hartvik-féle István-vitaként számon tartott textushoz képest rövidebb szövege a Nagylegendába iktatott önálló betoldásoknak csupán egy részét tartalmazta volna.
*
Mivel — a szövegkapcsolatok minuciózus vizsgálata híján — a kérdésben nem kívánunk ennél határozottabban állást foglalni, térjünk most vissza erede
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 301
53 Szelestei N. L.: A seitzi legendárium i. m. 3. 54 Vita sanctorum Stephani regis i. m. 185. 55 Kristó Gy.: A nagyobbik és a Hartvik-féle István-legenda i. m. 190. 56 Szelestei N. L.: A seitzi legendárium i. m. 2.



ti problémánkhoz: a Magyar–lengyel Krónika két redakciójának egymáshoz való viszonyához és az archetypusnak a két variáns alapján esetlegesen kikövetkeztethetõ tartalmához! Kezdjük ismét a historiográfiai áttekintéssel! Elsõként Kaindl dolgozatát kell megemlítenünk: érdekes, hogy bár a czernowitzi egyetem tanára nem építette be az elemzésébe a rövidebb krónikát annak sokáig egyetlen, Kêtrzyñski-féle kiadása57 a Magyar–lengyel Krónikáról szóló tanulmány publikálásának idejére még nem is készült el —, abban mégis egy több fázisban keletkezett, interpolációkkal terhes kútfõt látott: szerinte az elbeszélés valamiféle elsõ redakciója magyar földön jöhetett létre, és a lengyel históriára vonatkozó elemek késõbb, a szöveg lengyel földre kerülését követõen épülhettek be a munkába.58 Kaindl eredményeit már 1905-ben erõs bírálatban részesítette Domanovszky Sándor,59 a feltételezett lengyel interpolációkkal kapcsolatban pedig meg is jegyezhetjük, hogy azok — mivel részben a rövidebb variánsban is jelen vannak — alkalmasint szerepelhettek már az archetypusban is. Karácsonyi János, aki ismerte nem csupán az osztrák kutató téziseit, de az Ossoliñski-kódexben megõrzött variáns szövegét is, ez utóbbi vonatkozásában mindössze arra hívta fel a figyelmet, hogy az a Hartvik-legendából olyan passzusokat is megõrzött, amelyek a bõvebb redakcióban nem lelhetõek fel.60 1925-ben Hóman Bálint érintette újra a két szöveg viszonyának problematikáját. Többek között az elsõ, a szerinte a kivonatolás következtében értelmetlenné vált mondat alapján jutott arra a következtetésre, hogy az általa Ossoliñski-krónikaként megnevezett mû — amely a Hartvik-legenda végérõl kölcsönzött részletek kivételével a hosszabb variánshoz képest semmilyen önálló adatot nem hoz — a bõvebb redakció nyomán jöhetett létre, annak egyszerû tartalmi kivonatát adva. Az archetypus szövege azonban nem lehetett teljesen azonos azzal a textussal, amelyet számunkra a Zamoyski-kódex megõrzött: elõbbi tartalmazhatta az Istvánhoz köthetõ miraculumok leírását is. Azt, hogy a csodatételek a napjainkra ránk maradt kéziratban már nem szerepelnek, Hóman a következõképpen magyarázta: a kérdéses részletek a másoló elõtt fekvõ krónikában a 11. századi, az István utáni történetre vonatkozó passzusok elõtt foglalhattak helyet. A scriptor szerencsésebbnek gondolhatta, ha a kronológiai rendnek megfelelõen a krónika végére illeszti a szent király testének felemelését elbeszélõ fejezeteket; ám ezekrõl a László koráról szóló tudósításhoz érve elfeledkezett.61 Macartney néhány évtizeddel késõbb úgy vélekedett, hogy az Ossoliñski-kódex variánsa nem lehetett a Magyar–lengyel Krónikának nevezett bõvebb változat egyszerû kivonata: ezek a szövegek egy olyan közös õsforrásból eredeztethetõek, amelynek textusát a ránk maradt hosszabb krónikaverzió valamelyest bõvítette, míg a másik munka rövidítette.62
302 CSÁKÓ JUDIT
57 O kronice wêgiersko-polskiej (Vita sancti Stephani regis Ungariae, Chronica Ungarico–Polona). Ed. Wojciech Kêtrzyñski. Rozprawy Akademii Umiêjêtnoœci, Wydzia3 Historyczno-Filozoficzny. S. II., t. IX. Kraków 1897. 355–392. 58 Kaindl, R. F.: Studien III–IV. i. m. 624–625. 59 Domanovszky Sándor: A pozsonyi krónika és a kisebb latin nyelvû prózai szerkesztések. Századok 39. (1905: 5.) 544–546. 60 Karácsonyi J.: Hol bõvítették ki i. m. 992. 61 Hóman B.: A Szent László-kori i. m. 41–42. 62 Macartney, C. A.: The medieval Hungarian historians i. m. 174–176., 183.



1964-ben Karácsonyi Béla — aki részletesen is vizsgálta, mely elemek lelhetõk fel a hosszabb és melyek a rövidebb redakcióban — felvázolta a Magyar–lengyel Krónikát megõrzõ kódexek sztemmatikai viszonyait: megállapítása szerint a Zamoyski-, illetve az Ossoliñski-kódex manuscriptumai valamiféle közös kéziratra lennének visszavezethetõek. A két változat között nem csupán szövegbeli, de mûfajbeli eltérést is megfigyelhetünk: míg a bõvebb verzió egyfajta átmenetet képez a krónika, illetve a vita között, addig a rövidebb szöveg a krónikába illõ részletek lerövidítésével vagy elhagyásával, illetve a szent király testének felemelésérõl, valamint a csodákról szóló passzusok közlésével sokkal közelebb áll a legenda mûfajához. A talán valamivel 1389 után vagy már a 15. században keletkezett wroc3awi Ossoliñski-kódex rövidebb textusának részletesebb vizsgálata során a szegedi kutató arra a következtetésre jutott, hogy sem a Hartvik-legenda, sem pedig a varsói Zamoyski-kódexben szereplõ hosszabb krónika nem tekinthetõ a variáns közvetlen forrásának. Míg a Gézáról és Istvánról szóló fejezetek esetében a rövidebb változat egyértelmûen a hosszabb redakció valamely manuscriptumából látszik meríteni — egyetlen részlet sem árulkodik a Hartvik-legenda önálló ismeretérõl —, addig a szöveg végére a lengyel István-vita összeállítója önállóan, valamely elõtte fekvõ Hartvik-kópiából illeszthette be a megfelelõ passzusokat. Karácsonyi tehát egy olyan õsforrást feltételezhetett, amely a magyar István-legenda utolsó caputjait semmilyen formában sem tartalmazhatta.63 Ryszard Grzesik a Magyar–lengyel Krónikának a hartviki szentéletrajzhoz fûzõdõ viszonyát tárgyalva tért ki arra, mit is tarthatunk a hosszabb, illetve a bõvebb redakció összefüggéseirõl. A lengyel kutató az archetypust fõként azon pontokon látja rekonstruálhatónak, amelyek — mindkét változatban — a Hartvik-legendán alapulnak. Vélekedésének megfelelõen az elveszett õsforrásban jelen lehetett már minden fõbb tartalmi elem, amely a bõvebb variáns szövegében is szerepel: lejegyzésre kerülhetett benne a magyar legendaszövegen alapuló bevezetés, az Attila-történet és a magyarok szlavóniai megtelepedésének históriája, Géza és István uralkodásának elbeszélése, valamint a 11. századi trónharcok elbeszélése. Mindezek mellett Hómanhoz hasonlóan Grzesik is úgy gondolja, hogy az eredeti kézirat tartalmazhatta a szent király csodatételeirõl szóló egységeket is: ezek azonban — ahogyan azt egyébként Macartney is látta — nem annyira az István haláláról beszámoló fejezet után, hanem sokkal inkább a László regnálását tárgyaló rész után következhettek.64 Áttekintésünkben — az egymástól sok esetben csupán egy-egy apró ponton eltérõ álláspontokat megvizsgálva — érintettük azokat a lehetõségeket, amelyek a két szövegváltozat viszonyában elképzelhetõek. Pillantsunk azonban végig még egyszer azokon a problémákon, amelyek bennünk a Magyar–lengyel Krónika ránk nem maradt eredeti kéziratának tartalmával kapcsolatban felmerülhetnek! Karácsonyi Béla vizsgálatai nyomán a következõt tudjuk egyértelmû bizonyossággal elmondani: a Zamoyski-kódex hosszabb szövege és az Ossoliñski-kódexben szereplõ textus egy közös manuscriptumra vezethetõek
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 303
63 Karácsonyi B.: Tanulmányok i. m. 5–11., 33–39. 64 Grzesik, R.: The Hungarian roots i. m. 37–47.



vissza. Kérdéses marad azonban, mennyi változáson ment keresztül a 14. századi kódexben fellelhetõ krónikaszöveg a feltételezett eredetihez képest: tartalmaz-e késõbbi interpolációkat, bõvült-e a munka az archetypus keletkezése és a kódexbe foglalt változat lejegyzése között? A probléma megítélését nehezíti, hogy tulajdonképpen csak két kéziratot vethetünk össze: a Zamoyski-kódexben szereplõ krónikát, illetve a rövidebb változatot fenntartó egyetlen manuscriptumot. A hosszabb variánst ránk hagyományozó további kéziratok közül a krakkói Czartoryski-kódexben (C) szereplõ manuscriptum az 1340 után keletkezett Zamoyski-kódex (Z) szövegén alapul. A varsói Krasiñski-kódex — anélkül, hogy a textusról bármilyen másolat készült volna — megsemmisült.65 Az a 15. századi, ugyancsak a wroc3awi Ossoliñski-alapítvány könyvtárában õrzött kódex, amelynek kéziratát Karácsonyi W jellel látta el, mindössze 9 sort — a bevezetés egyetlen félmondatát — õrizte meg a Magyar–lengyel Krónika hosszabb változatából. A szegedi filológus is felhívta azonban a figyelmet a részlet egy sajátosságára: míg a fragmentum szavai a Magyar–lengyel Krónika bõvebb redakciójának családjával látszanak rokonítani szövegünket, addig a cím egyszerûen Szent István életrajzára utal – vagyis egy olyan munkára, amely rövidebb textusunkhoz hasonlóan hagiográfiai jelleget mutat. Ez az egyébként egyértelmûen sem a Z, sem pedig a C kézirattól nem eredeztethetõ töredék azt látszik Karácsonyi számára alátámasztani, hogy a krónika egykor nagyobb szövegcsaláddal rendelkezhetett.66 Ha ebbõl a talán valamikor igen gazdag hagyományból egyéb kéziratok is ismertek lennének elõttünk, feltehetõleg nagyobb biztonsággal tudnánk megválaszolni a bennünk felmerülõ kérdéseket. Nézzük most azokat a lehetõségeket, milyen is lehetett ez a napjainkra elveszett õsforrás! Tekintsünk most el egyelõre annak kérdésétõl, hogy vajon tartalmazhatta-e ez az archetypus a Hartvik püspöknél szereplõ csodaleírásokat! Feltehetjük a kérdést, vajon mennyiben felelt meg ez az eredeti változat annak a hosszabb redakciónak, amelyet ma Magyar–lengyel Krónikaként ismerünk. Teljes bizonyossággal csupán azon momentumokról tarthatjuk úgy, hogy már ebben a redakcióban is jelen lehettek, amelyeket — ha esetleg kissé eltérõ formában is — mindkét krónikaváltozat tartalmaz. Azonban három lehetõség is adódik annak vonatkozásában, hogyan láthatjuk mármost — legalábbis lényegi tartalmi elemeit tekintve — ezt a szöveget: 1. Elképzelhetünk egy textust, amely nagyon közel állt ahhoz a változathoz, amely bõvebb redakcióként maradt ránk. Ekkor a szöveg a 14. századi, a Zamoyski-kódexben fellelhetõ lejegyzéséig csupán minimális részben a (többszöri) másolásból adódó változtatásokon ment volna keresztül. Ebben az esetben a rövidebb verzió az archetypusnak (vagy valamely másolatának) a kivonatolásával keletkezhetett.
304 CSÁKÓ JUDIT
65 Les3aw Spycha3a nemrégiben mutatott rá arra, hogy a szakirodalomban hibásan terjedt el az a nézet, miszerint a napjainkra fenn nem maradt Krasiñski-kódex tartalmazta volna a Magyar–lengyel Krónika szövegét, l. Uõ.: Kiegészítés „A magyar–lengyel vegyes krónika” kéziratos hagyományához: a „Krasiñski 6. számú kódex” feltételezett szövege. Magyar Könyvszemle 129. (2013: 4.) 409–423. L. az ábrát a tanulmány végén. 66 Karácsonyi B.: Tanulmányok i. m. 13–33., 59.



2. Második — kevéssé valószínû — lehetõségünk az lenne, hogy az archetypus csupán azokat az elemeket tartalmazta, amelyek mindkét ránk maradt szövegben szerepelnek, és ily módon a ma ismert rövidebb variánsra emlékeztethetett. A bõvebb redakció ezen textus felduzzasztásával jöhetett létre. 3. Végül megemlíthetünk egy köztes eshetõséget is — hasonlót sejtett a kútfõvel kapcsolatban Macartney —: az archetypus egy, az azt kivonatoló rövidebb redakciónál hosszabb textust õrzött meg, és ez csupán késõbb bõvült a ma Magyar–lengyel Krónika néven ismert szöveggé. Arra nézve, hogy szövegünk eredetileg is valamiféle közös magyar–lengyel(–délszláv) történetnek készülhetett, bizonyíték a rövidebb redakció textusa is: az ebben is szereplõ motívumok — a szlavóniai honfoglalás elbeszélése vagy Géza fejedelem Adelhaid nevû feleségének feltûnése — mutatják, hogy a furcsa kútfõ lejegyzõje eredetileg is egybe kívánta kapcsolni a magyar és a lengyel (szláv) históriát. Hóman, illetve Grzesik filológiai érvéket is hoztak amellett, hogy a rövidebb szövegezés egy hosszabb kéziraton alapul: a verzió megalkotója oly módon készített el egy István-vitát, hogy az eredeti történet elemeit bizonyos pontokon — például az Attila-históriánál — tömörítette, és a rendelkezésére álló szövegbõl csupán a számára szükséges momentumokat tartotta meg. A korábbi medievisztikai vizsgálatok eredményeihez igazodva mi is azt tartjuk valószínûnek, hogy az archetypus tartalmi elemeit — és szövegét — tekintve lényegében megfelelhetett a Magyar–lengyel Krónika hosszabb redakciójának. Még egy kérdésrõl kell itt szólnunk: arról, vajon tartalmazhatta-e õsforrásunk a Hartvik-legenda végérõl kölcsönzött caputokat. Karácsonyi Béla hipotézisével szemben a magunk részérõl Hómanhoz és Grzesikhez hasonlóan elképzelhetõbbnek véljük, hogy már az archetypusban is szerepeltek a vonatkozó részletek. Különös — ám teljességgel nem lehetetlen — megoldásnak kellene ugyanis tartanunk, ha egyazon elbeszélõ forrásból két különbözõ redakciós fázisban illesztettek volna be forrásunkba részleteket.
*
Arra tehát, hogy vajon mennyiben tekinthetjük egységes redakciónak a Magyar–lengyel Krónika ma ismert bõvebb változatát, az ezzel kapcsolatos problémákat újra körbejárva sem sikerült egyértelmûen választ adnunk. A továbbiakban — ahogyan azt a szakirodalom is teszi — a Karácsonyi Béla által kiadott hosszabb textust fogjuk Chronicon Hungarico–Polonicum ként elemezni, és a munkát — az egyszerûség kedvéért — olyan alkotásként szemléljük, amelynek szövege lényegében egyetlen történetíró alkotása. Tesszük mindezt azzal a megjegyzéssel, hogy a mûben — bár az eredeti alakjában is a bõvebb redakcióhoz hasonló szöveget tartalmazhatott — esetlegesen szerepelhetnek késõbbi interpolációk. Dolgozatunk utolsó egységében — a harmadik István-legenda felhasználására vonatkozó fenti megjegyzések mellett is — a Bartoniek Emma által közölt Hartvik-textust (és nem pedig a Seitzi Legendárium legen
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 305



daszövegét) állítjuk a Magyar–lengyel Krónika megfelelõ passzusaival párhuzamba.
II. Térjünk most át a datálás problémájára: a kútfõ keletkezési helyének, de fõként a lejegyzés idejének a lehetséges legmegnyugtatóbb tisztázása elengedhetetlen, amennyiben forrásunkat a magyar elbeszélõ hagyományhoz kívánjuk illeszteni. Karácsonyi Béla a Magyar–lengyel Krónika genezisének kérdéskörét nem tárgyalta részletesen, mindössze annyit állapított meg, hogy annak „egy olyan periódusban kellett létrejönnie, amelyet eléggé jelentõs intenzitású kapcsolat és a két nép érintkezése során kialakult eleven érdeklõdés meglehetõsen magas foka jellemez”.67 A manuscriptumok kizárólag 14–15. századi lengyelországi kódexekben maradtak ránk: ezek közül a legkorábbinak az a Zamoyskikódex bizonyul, amely — ahogyan azt már említettük is — valamikor 1340 után, a legnagyobb valószínûség szerint a 14–15. század fordulóján keletkezhetett.68 Ez a pontosabban meg nem határozható idõpont szolgálhat vizsgálataink kiindulópontjául: a krónika elsõ redakciójának mindenképpen a szöveg archetypusának nem tekinthetõ elsõ ránk maradt kézirat lejegyzése elõtt kellett keletkeznie. A munka születésével kapcsolatban a szakirodalom egymástól igen eltérõ álláspontokat fogalmazott meg:69 ezek közül most csupán a leglényegesebbeket vesszük sorra. A kutatásban a Magyar–lengyel Krónika egészen korai datálásának lehetõsége is felmerült, de — ahogyan azt a késõbbiekben is látni fogjuk — a forrás megõrizte momentumok egyértelmûen arra engednek következtetni, hogy a kútfõ nem származhat az 1220–1230-as évek elõtti idõszakból. A korai genezissel kapcsolatos hipotézisek ismertetésétõl e helyütt tehát eltekinthetünk. A krónikát idõben igen késõre helyezte Pierre David: szerinte az egyébként egyértelmûen lengyel alkotásnak tekinthetõ munka — „Szent István lengyel nagylegendája” (la grande vie polonaise de Saint Étienne) — a 14. század elejének terméke lenne. A vita forrása egy István-életrajz lehetett, ám ez — lengyel területre érkezése elõtt — olyan részletekkel és motívumokkal gazdagodott, amelyek Albericus Trium Fontium, illetve Kézai Simon tanúsága alapján a hazai történetírásban a 13. század elõtt aligha bukkanhattak fel. A David szerint az Árpád-ház kihalása után lejegyzett munka olyan történelmi periódust tükröz, amikor a lengyel–magyar kapcsolatok — a Halicsért való rivalizálás után — ismét megerõsödni látszottak: ennek megfelelhetne a Magyarországon trónra kerülõ Anjou-ház és £okietek Ulászló közeledésének idõszaka.70 Deér József a krónikában szereplõ huntörténet bizonyságára támaszkodva Anonymus Gestájánál késõbbinek, ám még az Anjou-kor elõtt lejegyzett munkának tartotta a
306 CSÁKÓ JUDIT
67 Karácsonyi B.: Tanulmányok i. m. 3. 68 David, P.: La prétendue chronique i. m. 69–70.; Karácsonyi B.: Tanulmányok i. m. 22–23. 69 Grzesik, R.: Kronika wêgiersko–polska i. m. 5–19. A datálással kapcsolatban a szakirodalomban megfogalmazottakat röviden ismerteti: Szovák K. – Veszprémy L.: Krónikák, legendák, intelmek i. m. 766–767.; A lengyel–magyar vegyes krónika i. m. 224. 70 David, P.: Les sources de l’histoire de Pologne i. m. 116–117.



szöveget: a meglehetõsen konfúznak mondott elbeszélõ forrást a 13. század második felére datálta, és feltételesen ismeretlen kis-lengyelországi (Krakkó környéki) egyházi személyhez kötötte.71 Ezen elképzelésekkel szemben a forrás genezisét részletesen tárgyaló, a kútfõt a 13. század elsõ felére helyezõ Ryszard Grzesik nézete tûnik a szakirodalomban a leginkább elfogadottnak.72 A történeti munka a lengyel történész szerint az 1220–1230-as években születhetett Kálmán szlavón herceg (1226–1241), korábban halicsi király (1214–1219, 1219–1221) udvarában. A feltételezése szerint magyar területhez, ezen belül is a Délvidékhez kapcsolható írás genezisét és lengyel földre érkezését Grzesik dinasztikus összeköttetésekkel hozza összefüggésbe. Kálmán Leszek krakkói fejedelem lányával lépett házasságra: ez a frigy magyarázatul szolgálhat arra, hogy miért épültek be lengyel motívumok egy szlavón földön keletkezett és horvát hagyományt is tartalmazó irodalmi alkotásba. A herceg halála (1241) után a hazájába visszatért özvegy, Szalóme révén a magyar történelmet meseszerûen tárgyaló elbeszélés könnyûszerrel eljuthatott az északabbi területekre; de alkalmat biztosíthatott erre akár IV. Béla lányának, Kingának két évvel korábban (1239) létrejött lengyel házassága is.73 A magyar kutatás is átveszi azt a Grzesiknél egyébként nem túl hangsúlyosan érintett lehetõséget,74 miszerint a hun–magyar históriát részletesen tárgyaló forrás Kalán pécsi püspökkel lenne összefüggésbe hozható. A lengyel szerzõnél olvasható hipotézis egy, a szakirodalomban nem egyszer megjelenõ tévedésen alapul: Grzesik nem látszik ismerni ifj. Horváth János nézetét a több helyütt — helytelenül — a 12. századra datált és a dalmát kormányzói tisztséget is betöltött egyházi személynek tulajdonított Vita Attilaevel kapcsolatban.75 A többnyire Calanus Dalmatus nevéhez kötött Attila-történet76 aligha igazolhatja a hun hagyomány kultuszának dél-magyarországi létezését a 12–13. század fordulóján: a filológus Horváth írása révén bizonyítást nyert, hogy jóval késõbbi, humanista szöveggel van dolgunk. Bár az Attiláról szóló mû reneszánsz eredetét — hipotetikusan — a lengyel kutató is felveti, ám úgy látja, hogy további vizsgálatokat igényelne a kancelláriai szerepe révén is ismert pécsi püspök és a Magyar–lengyel Krónika esetleges viszonyának vizsgálata. Hangsúlyozza ugyanakkor, hogy az általa 1221 utánra datált elbeszélõ kútfõnek a délvidéki püspökhöz való kapcsolása kronológiai problémába ütközik: Kalánról az 1218. esztendõt követõen nincs adatunk.77
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 307
71 Deér, I.: Praefatio i. m. 296–297. 72 Kristó Gy.: Magyar historiográfia i. m. 57–58. 73 A krónika datálásáról l. Ryszard Grzesik: Ksi1¿ê Wêgierski ¿onaty z córk1 Mœcis3awa Halickiego. Przyczynek do problemu czasu i miejsca powstania kroniki wêgiersko-polskiej. Kwartalnik Historyczny 102. (1995: 3–4.) 24–35.; Uõ..: Kronika wêgiersko–polska i. m. 208–212. Mindezt összefoglalja: Szovák K. – Veszprémy L.: Krónikák, legendák, intelmek i. m. 766. 74 A lengyel–magyar vegyes krónika i. m. 224. 75 Grzesik, R.: Kronika wêgiersko–polska i. m. 210–211., 216.; ifj. Horváth János: Calanus püspök és a Vita Attilae. (Értekezések a magyarországi latinság körébõl 4.) Budapest 1941. 28., 79–81. 76 Magyar fordításban l. Attila, Magyarország királya élete és halála (1455 elõtt). In: Krónikáink magyarul. III/1. Vál., ford. Kulcsár Péter. 76–84. 77 Ryszard Grzesik: Kronika wêgiersko–polska i. m. 210–211., 216.; Horváth János, ifj.: Calanus püspök és a Vita Attilae. (Értekezések a magyarországi latinság körébõl 4.) Bp. 1941. 28., 79–81.



Érdemes azonban végigtekintenünk Grzesik azon érvein, amelyek alapján a szöveget a 13. század elsõ felébõl származónak ítéli: a) A krónika egyik utolsó információjának értelmében Szent László Msztyiszláv (1219–1227) halicsi fejedelem leányával lépett házasságra: „Ezt a fiút [Lászlót] pedig Oroszország fejedelme, Mistizlaus, Halics városából, fogadott fiává fogadta, s azért, mert egyetlen leánya volt és nem fia, leányával együtt Halics országát örökös birtoklásra átadta neki és ezt esküvel is megerõsítette. Miután László menyegzõje ilyen módon, miként Isten elrendelte, végbement, atyja, Béla király ágynak esett és meghalt. [...] Maradt pedig László fejedelem Halicsban, a fivére pedig, Salamon Szlavóniát uralta.”78 A forrás itt egy 1221. évi eseményt vetítene vissza a múltba: ekkor született ugyanis döntés arról, hogy II. András király András nevû fia frigyre lép Msztyiszláv lányával. Az 1221. esztendõ (vagy talán inkább a házasságkötés éve: 1227) lehet tehát a datálás terminus post quemje. Grzesik azt is megjegyzi, hogy a halicsi magyar jelenlétnek a lengyelekkel szemben történõ igazolását a javasolt keletkezési idõnél késõbb aligha tartotta volna szükségesnek a történetíró: Halics a 13. század második felében már nem állt a magyar külpolitika érdeklõdésének homlokterében. A magyar érdekek elõtérbe helyezése a hazai keletkezés hipotézisét látszik alátámasztani.79 b) A datálás terminus ante quemje Grzesik vélekedésének megfelelõen az 1266. év: az ekkora már biztosan elkészült ún. nagyobbik Szent Szaniszló-legendában mutatható ki elõször lengyel földön a krónika ismerete. A dominikánus Vincentius Kielcensis (Kielce-i Vince) a Vita maior sancti Stanislaiban a Magyar–lengyel Krónika alapján adja elõ István koronakérésének történetét. A két szöveg filológiai kapcsolatára utal, hogy a lengyel szentéletrajz — a dolgozatunk tárgyát képezõ kútfõhöz hasonlóan — Leót nevezi meg az ezredév pápájaként.80 c) A kútfõben a déli területek hangsúlyos szerepeltetését, illetve a lengyel és a magyar história — mesés színezetbe öltöztetett — összefüggéseit is jól magyarázhatja az az elmélet, miszerint a mû a lengyel hercegnõvel
308 CSÁKÓ JUDIT
Kalán 1192 és 1218 között töltötte be a pécsi püspöki méltóságot: Zsoldos Attila: Magyarország világi archontológiája 1000–1301. Bp. 2011. (História Könyvtár. Kronológiák, adattárak 11.) 94. A horvát–dalmát kormányzói méltóságot is viselõ püspökkel kapcsolatban l. még: Szeberényi Gábor: „Kalán, Isten kegyelmébõl palliumos pécsi püspök, egész Dalmácia és Horvátország kormányzója”. Újabb szempont a horvát–magyar perszonálunió 12. századi történetének kérdéséhez. In: Tanulmányok Pécs történetébõl 10–11–12. Az Elõadások Pécs történetébõl ’98, ’99 és 2000. c. konferenciák válogatott elõadásai. Szerk. Varga Lajos – Vonyó József. Pécs 2002. 231–233. 78 A lengyel–magyar vegyes krónika i. m. 242. 79 Grzesik, R.: Legitimierungsfunktion i. m. 148–149.; Uõ.: Kronika wêgiersko–polska i. m. 210. A II. András-kori eseménynek a krónikában való megjelenítésével kapcsolatban l. még: Pauler Gy.: A magyar nemzet története i. m. I. 382. András herceg házassága mint terminus post quem megjelenik már a téma francia nyelvû szakirodalmában is: David, P.: La prétendue chronique i. m. 48. 80 Grzesik, R.: Kronika wêgiersko–polska i. m. 98–102., 210. Stanislava Kuzmová: Preaching Saint Stanislaus. Medieval sermons on Saint Stanislaus of Cracow and their role in the construction of his image and cult. Doctoral thesis. 2010. Online dokumentum:http://www.etd.ceu.hu/2011/mphkus 01.pdf (Letöltés ideje: 2012. november 14.) 23–34. (A koronakérés motívumával kapcsolatban l. 33.)



házasságra lépõ Kálmán szlavóniai udvarában születhetett. A hipotézis elfogadása tovább szûkítené a lejegyzés lehetséges idõkeretét arra a periódusra, amikor IV. Béla öccse a szlavón hercegi méltóságot betöltötte (1226–1241). Grzesik szerint a legvalószínûbb az, hogy a krónika még András halicsi királyságának idejében, vagyis az 1234. évet megelõzõen létrejöhetett.81 A fent vázoltak vonatkozásában csupán néhány kisebb megjegyzést kívánunk tenni. Grzesik aligha téved azzal kapcsolatban, hogy a kútfõ valamikor 1221 (1227) és 1266 között keletkezhetett; a mû szlavóniai genezisének, valamint Lengyelországba kerülésének feltételezése révén pedig sikerült komplex teóriába illesztenie az elbeszélésnek azt a sajátosságát, hogy mind a Drávántúlnak, mind pedig az északi szláv országgal való kapcsolatnak kiemelt jelentõséget tulajdonít. Véleményünk szerint azonban — bár az ismertetett hipotézis valóban csábítónak tûnik — egyéb lehetõség sem zárható ki egyértelmûen a mû keletkezési helyét (és idejét) illetõen. A 13. század történetében nem volt egyedülálló jelenség, hogy egy Árpád-házi herceg a szlavón vidékeken gyakorolt hatalmat, így Kálmán bátyja, a késõbbi IV. Béla (1220–1226) vagy unokaöccse, István (1246) is álltak a terület élén.82 Ily módon nem találnánk meglepõnek, ha a krónikában a lengyel kutató által is kimutatott horvát történeti hagyomány nem csupán a szlavón hercegi udvarban, de a király környezetében is ismert lett volna. Grzesik a szöveg magyarországi keletkezését egyéb érvek83 mellett azzal kívánja igazolni, hogy a forrás alig hoz lengyel adatot, és ezek jórészt téves információk. Hangsúlyozza azt is, hogy a krónika — többek között Halics vonatkozásában, amelyre a lengyelek is igényt tartottak — a magyar érdekeknek látszik kedvezni. Kétségkívül igazat kell adnunk a poznañi medievistának abban, hogy a Magyar–lengyel Krónika a közös történetet ígérõ címe ellenére is elsõsorban a magyar nép históriája. A krónikás tévedései nem szûkíthetõk le ugyanakkor a lengyel vonatkozású passzusokra: a magyar hírek is torzításokkal terhesek, a Hartviktól kölcsönzött részletektõl és néhány momentumtól eltekintve mesés színezetet öltenek. A szerzõ földrajzi tájékozottsága84 jobb ugyan a magyar területek vonatkozásában, mint a lengyel vidékeket illetõen ebbõl a régióból kizárólag Krakkót vagy a szövegben a lengyel föld kapujaként szereplõ Sóvárat ismeri —, ám akár a 14. századi krónikakompozícióval, akár pedig Kézaival egybevetve a mindössze néhány városra és folyóra kiterjedõ ismeretek igencsak szegényesnek tekinthetõk. Végezetül Grzesikkel szemben nem látjuk úgy, hogy a krónika egyértelmûen a magyar érdekeket kívánná elõnyben részesíteni. Igaz lehet ez talán a koronakérés elbeszélésével vagy a halicsi magyar fennhatóságról beszámoló passzussal kapcsolatban — utóbbiban az örökös birtoklásnak vagy az isteni
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 309
81 Grzesik, R.: Legitimierungsfunktion i. m. 149.; Uõ.: Kronika wêgiersko–polska i. m. 211–212. 82 A hercegek területi hatalmával kapcsolatban l. pl. Kristó Gyula: A feudális széttagolódás Magyarországon. Bp. 1979. 26–79. 83 Grzesik, R.: Kronika wêgiersko–polska i. m. 208–210. 84 Ezzel kapcsolatban l. Grzesik, R.: Kronika wêgiersko–polska i. m. 196–206.



rendelésnek a hangsúlyozása a terület feletti lengyel igények burkolt elvetését éppúgy jelentheti, mint egy valóban megtörtént eseménynek a múltba való visszavetítését —, ám aligha tekinthetünk a magyar nézõpontot elõtérbe helyezõnek egy olyan alkotást, amely szerint a Felvidék jelentõs része lengyel fennhatóság alá tartozik,85 és Szent István állítólagos fiainak magyarországi hatalma akkor nyer legitimációt, amikor a lengyel Boleszló kezébõl a koronát elfogadják.86 Mindezek alapján részünkrõl azt sem tartjuk teljességgel elképzelhetetlennek, hogy a munka a korábbi historiográfiai irodalom feltételezésének megfelelõen lengyel vidéken íródott, esetleg valamely magyar hercegnõ, Kinga vagy Jolán környezetében. Talán bizonyos részleteiben igaznak bizonyulhat Hóman Bálint hipotézise: õ a 12–13. század fordulójáról származónak ítélt történetírói alkotás mögött lengyel szerzõt sejtett. Vélekedése szerint a krónikás egy, a magyarországi gestából készült kivonat alapján állíthatta össze — hibásan — a magyar uralkodók genealógiáját, és képzeletének megfelelõen egészítette ki a számára homályos családi kapcsolatokat. A Hartvik-legendából tudhatta, hogy Szent István atyja a negyedik volt a fejedelmek sorában, így a magyarok feltételezett nagy uralkodója, Attila és Géza közé két, a késõbbi magyar históriában is felbukkanó uralkodónevet illesztett be elbeszélésébe (Kálmán, Béla). A Magyar–lengyel Krónika — a csecsemõkorban elhalt gyermekek mellett — Szent István négy fiáról tud, ám ez a meglehetõs torzítás is magyarázatot lelhet, ha a mesés kútfõ írott forrásaként valamely kivonatot — esetleg királylistát — feltételezünk: „Pétert mindenesetre azért nevezi Henriknek, mert Henrik császárral jött vissza Magyarországba s a krónika Henrik harcairól szól. A két személy nála összefolyt. Péterrel így nem tudott mit csinálni, tehát megtette a lengyel forrásból is ismert Béla és Levente testvérének. E tévedés lehetõségét a Budai krónika egy helye eléggé valószínûvé teszi. A krónikás a hercegek visszahívásáról szólva mondja: Andream, Belam atque Leventam contra Petrum regem in regnum reducere. Hevenyészett kivonatolásnál könnyen elképzelhetõ egy szó felcserélése s akkor Belam, Leventam, Petrum contra regem-et kapunk. Ebbõl, vagy hasonló másolási hibából keletkezhetett e tévedés.”87 Egyelõre tekintsünk el attól,
310 CSÁKÓ JUDIT
85 „Õ [Meskó] egybegyûjtvén teljes hadseregét, eljött a királyhoz Esztergom elé, s ott, Lengyelország és Magyarország határán, felállította sátrait. A lengyelek határai ugyanis a Duna partján, Esztergom városánál végzõdtek, s onnét Eger városához mentek, onnét ahhoz a folyóhoz, amelyet Tiszának neveznek és abba beleszakadván, elkanyarodtak azon folyó mentén, amelyet Ceplának mondanak, egészen Sóvárig, s ott lett végük a magyarok, ruténok és lengyelek között.” – A lengyel–magyar vegyes krónika i. m. 234. A krónikában leírt magyar–lengyel határ kérdésével mindössze egyetlen
megjegyzés erejéig foglalkozott Györffy György (Györffy György: István király és mûve. Bp. 20003. 282–283.). Érinti a kérdést Bagi Dániel is: a Gallus Anonymus mûvének magyar vonatkozásait vizsgáló kutató arra hívja fel a figyelmet, hogy a 11. századi lengyel állam kiterjedésére vonatkozóan a Magyar–lengyel Krónikához hasonló információt õrzött meg számunkra a 12. század elején keletkezett forrás is (Bagi Dániel: Gallus Anonymus és Magyarország. A Geszta magyar adatai, forrásai, mintái, valamint a szerzõ történelemszemlélete a latin Kelet-Közép-Európa 12. század eleji latin nyelvû történetírásának tükrében. Bp. 2005. [Irodalomtörténeti füzetek 157.] 183–189.). 86 „Az ütközet után pedig Boleszló fejedelem összegyûjtvén Magyarország püspökeit és nagyurait, beszállott a királyi Fehérvár városába és megkoronázta a királyi koronával István király fiát, Leventét, Pétert és Bélát pedig hercegekké tette.” – A lengyel–magyar vegyes krónika i. m. 241. 87 Hóman B.: A Szent László-kori i. m. 40.



hogy az itt megfogalmazottaknak megfelelõen valóban összefüggõ írásbeli forrást kell-e látnunk a Chronicon Hungarico–Polonicum mögött. Amennyiben Hóman nézete a hibás genealógiát illetõen lényegét tekintve helytálló, úgy legalábbis erõsen megkérdõjelezhetõ a krónika esetleges magyarországi keletkezése: a szlavón herceg környezetében sem véljük valószínûnek azt, hogy ne sikerült volna a magyar uralkodók helyes családfáját fellelni. A késõbbiekben látni fogjuk, hogy a szöveg és a magyar elbeszélõ hagyomány viszonyának vizsgálata sem visz minket sokkal közelebb a keletkezés kérdésének megoldásához. Mielõtt azonban a krónikával kapcsolatos filológiai problémákra rátérnénk, megvizsgálhatjuk, van-e a munkában bármilyen más mozzanat, amely további támpontot nyújthat a lejegyzés korának vagy helyének pontosabb meghatározásához. Elsõként említhetjük itt a krónika azon passzusát, amely az Attila halála utáni periódusról számol be: a történetíró — pontosabb értesülések híján maga találja ki az európai hódításai után a Kárpát-medencében megtelepedõ uralkodó utódainak históriáját. Talán nem tekinthetjük a véletlen mûvének, hogy a krónikás által az Attila utáni magyar királyok sorába beiktatott két személy éppen a Kálmán, illetve a Béla nevet viseli: azon királyi hercegek nevét, akik a lengyel–magyar história lejegyzésének feltételezett idõpontjában a magyar történelemben szerephez jutottak. Ez a momentum a Grzesiknél szereplõ keltezés helyességét látszik alátámasztani. Kiindulhatunk a forrás földrajzi neveibõl is. Pauler Gyula Horvátország, illetve Szlavónia fogalmának megjelenítése alapján véli a szöveget a 13. század második felébõl származónak.88 Vizsgáljuk meg egy pillanatra, hogyan látja az ismeretlen krónikás a Dráva–Száva közét és az ettõl délre fekvõ területeket! A kútfõben három információt találunk azzal kapcsolatban, hová helyezi szerzõnk Horvát- és Szlavónországot: a) A régió elsõ említése alapján úgy tûnik, a krónikás egymással azonosnak véli Horvátországot és Szlavóniát, ám nem az Adria vidékére, hanem a Dráva és Száva folyók közé teszi a területet: Aquila „megérkezett Horvátország és Szlavónia határaihoz a Száva és a Dráva folyók között, s ott felvonultak ellene Horvátország és Szlavónia fejedelmei”.89 b) Egy másik passzus azt sugallja, hogy a horvát–szlavón uralkodó fennhatósága az Adriai-tenger partjára is kiterjedt: „Szlavónia és Horvátország királya pedig a tenger partján abban a városban gyönyörködött, amelyet Siplethnek mondanak: ezt Szent Pál apostol térítette meg a keresztény hitre (...).”90 c) Míg egy részletben a munka Hungáriának a Tiszán túl elterülõ vidékeket nevezi, addig másutt Magyarországot és Szlavóniát egyazon területnek tartja: Kálmán, Aquila unokája „hazatért Szlavóniába, melyet a nagyatyja Magyarországnak nevezett el”.91 Bár az idézett szöveghelyek nagy terminológiai bizonytalanságot mutat
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 311
88 „.. már megkülönbözteti Chroatiától és ismeri mint külön tartományt Slavóniát, Tótországot, a Száva és Dráva közt, a mi csak IV. Béla korában kezdett divatba jönni” – Pauler Gy.: A magyar nemzet története i. m. I. 382. 89 A lengyel–magyar vegyes krónika i. m. 228. 90 A lengyel–magyar vegyes krónika i. m. 228–229. 91 A lengyel–magyar vegyes krónika i. m. 229. Ugyanez az elképzelés szerepel már a krónika bevezetõjében is: A lengyel–magyar vegyes krónika i. m. 226.



nak, a szerzõ által leírtak többé-kevésbé megfelelnek a 12. század végétõl jelentkezõ, az Adriától a Dráva–Száva közéig terjedõ tota Sclavonia fogalmának.92 Pontosabb kronológiai következtetés levonására azonban a forrásrészletek semmi esetre sem adnak lehetõséget. Ha áttérünk ezután az elbeszélésben szereplõ helynevekre, észrevehetjük, hogy szerzõnk — aki mindössze Spalatót (Siplethet) ismeri a Délvidéken, és az ország középsõ területein is csak a legjelentõsebb településekrõl, úgymint Esztergomról, Fehérvárról, Pestrõl vagy Egerrõl tesz említést — három alkalommal beszél arról a Tarca-vidéki Sóvárról, amelyet õ a lengyel király fennhatósága alá tartozónak mond.93 Talán közelebb juthatnánk a forrás keletkezésével kapcsolatos problematika megoldásához, ha választ találnánk arra a kérdésre, miért éppen a castrum Salisként megnevezett, már Anonymusnál is szereplõ94 sárosi helynek tulajdonított különös jelentõséget a krónikás. Annál is inkább érdekes a probléma, mivel az említett erõsség a kútfõ azon passzusaiban szerepel, amelyek semmiképpen sem hozhatóak összefüggésbe a magyar krónika- és legendairodalommal. Itt látjuk elérkezettnek az idõt, hogy kitérjünk Martin Homzának a krónika keletkezésével kapcsolatos elképzeléseire. Azt az álláspontot, miszerint a szöveg a legnagyobb valószínûség szerint az 1220–1230-as években kerülhetett lejegyzésre, a szlovák történész is elfogadja, ám nem ért egyet Grzesiknek a mû szlavóniai genezisérõl vallott nézeteivel. A lengyel medievistához hasonlóan õ is magyarországi forrást lát a Magyar–lengyel Krónikában, de annak születését a Felvidékhez, ezen belül pedig a Szepességhez kapcsolja: egy olyan régióhoz, amely nem is fekszik annyira távol a fentebb említett sárosi helytõl. Annak alapján, hogy a nem túl jó topográfiai ismeretekkel rendelkezõ krónikás éppen Sóvár erõsségét nevezi meg több alkalommal, elsõ pillanatra akár hihetõnek is tûnhetne a meglehetõsen problematikus történetírói alkotásnak az észak-magyarországi vidékhez való kötése. Érdemes azonban áttekintenünk, vajon mennyire áll erõs lábakon Homzának az az érvelése, amelyet a mû kétnyelvû kiadásához készített bevezetõ tanulmányban olvashatunk. A szlovák krónikakutató a következõk alapján hozza kapcsolatba a kútfõt Adolf szepesi prépost személyével: a) A Magyar–lengyel Krónika 2. caputjában részletesen kifejtett Orsolyatörténet alapján Homza úgy véli, hogy a munkának olyan vidéken kellett születnie, ahol létezett a kölni szüzek kultusza. Mivel nem veti el ugyanakkor azt a Grzesik által megfogalmazott tételt sem, miszerint a kútfõ valóban Kálmán halicsi király környezetében jöhetett létre, a munka lejegyzésére egyedül a Szepességet véli alkalmasnak. Amellett, hogy ezt
312 CSÁKÓ JUDIT
92 Kristó Gy.: A feudális széttagolódás i. m. 88–94.; Zsoldos Attila: Egész Szlavónia bánja. In: Annalecta mediaevalia I. Tanulmányok a középkorról. Szerk. Neumann Tibor. H. n. [Piliscsaba–Budapest] 2001. 269–281. 93 a) A megfelelõ szöveghelyet l. a 85. jegyzetben. b) „Ezután elváltak egymástól; a lengyelek fejedelme Sóvárra vonult, a magyarok királya pedig Fehérvárra, az õ kedves városába sietett.” – A lengyel–magyar vegyes krónika i. m. 234. c) „Miután ezeket ily módon megcselekedte [ti. Boleszló fejedelem], visszavonult saját határaihoz Sóvárra és ott vadászatokkal szerzett mulatságot magának.” – A lengyel–magyar vegyes krónika i. m. 241. 94 P. magistri, qui Anonymus dicitur, Gesta Hungarorum. Ed. Aemilius Jakubovich – Desiderius Pais. In: SRH I. 58.; Anonymus: A magyarok cselekedetei. In: Anonymus – Kézai i. m. 22.



a vidéket Kálmán kormányozta, jelen volt itt a kölni szentek tisztelete is: a mártírok relikviáit a szepesi prépostság õrizte. b) A szlovák történész szerint Adolf szepesi prépost tökéletesen megfelelhetett azon kritériumoknak, amelyek a Magyar–lengyel Krónika szerzõjével szemben a forrás bizonyos sajátságai alapján támaszthatunk. Homza a 13. századi történetíróban olyan személyt lát, aki elõtt — stílusának tanúbizonysága szerint — ismert lehetett a királyi udvar kancelláriai gyakorlata. Az Attila-történetben szereplõ helyszínek és az említett magyarországi településnevek azt sejtetik, hogy a krónikaíró — ha nem is fordult meg feltétlenül ezeken a vidékeken — minden bizonnyal sokat utazott. A koronakérés históriájának bemutatásakor a 13. századi szerzõ olyan szavakat ad a lengyel követet vigasztalni kívánó pápa szájába, amelyek barbár népségként írják le a még alig kereszténnyé lett magyarságot.95 Ez utóbbi momentum azt valószínûsíti, hogy a regényes elemeket felvonultató elbeszélés aligha jöhetett létre magyar származású szerzõ tollán. A történeti szöveg lejegyzésére a 13. század elsõ harmadának Szepességében Homza egyetlen személyt lát alkalmasnak: azt az Adolf prépostot, aki kölni származása révén maga is jól ismerhette az Orsolya-legendát, és talán még az ereklyék Magyarországra érkezésében is szerepet játszhatott. Homza indoklásával96 kapcsolatban a következõ megjegyzéseket tartjuk szükségesnek megtenni: 1. Ahogyan arra a fentiekben is utaltunk, a lengyel és a szlovák medievisztikával szemben úgy véljük, hogy forrásunkban nem kell feltétlenül magyar területen keletkezett kútfõt látnunk. A krónika zárása egyértelmûen arra látszik utalni, hogy a mû ha nem is András halicsi királyságának és Kálmán szlavóniai dukátusának idején íródott, de mindenképpen olyan idõszakban jöhetett létre, amikor a két királyi herceg északi, illetve délvidéki uralmának emléke még élénken élt. Ennek ellenére továbbra is úgy gondoljuk, hogy a mûben Szent László regnálásának idejére visszavetített momentum megléte nem helyezi mindenképpen Kálmán herceg környezetébe a forrásszöveg lejegyzését: a krónikába beépített tény a dinasztikus kapcsolatok és a lengyelek halicsi érdekeltsége révén nem csupán magyar földön lehetett ismert. Elégedjünk meg itt most egyetlen lengyel kútfõ idézésével! Bár Szalóme Kálmánnal való házasságáról tud a krakkói káptalannak a feljegyzéseiben az 1331. évig terjedõ évkönyve is,97 a lengyel hercegnõ vitája — ha Szlavóniáról nem
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 313
95 „Ne kételkedjék a te hitvallásod Isten kegyelmében és ne gondolja, hogy teljesen eltávozott tõletek az Isten, s hogy a ti keresztény népeteket a feledésnek adta, ha szent angyala által látomásban azt parancsolta nekem, hogy fejedelmed unokaöccsét, Istvánt a magyarok népe számára, amely vad és kereszténysége zabolátlan, királlyá koronázzam és koronával tiszteljem meg!” – A lengyelmagyar vegyes krónika i. m. 233. 96 A fentebb ismertetett tézisek a következõ helyen olvashatóak: Homza, M.: Uhorsko–po3⁄4ská kronika i. m. 22–27. 97 Az 1269. esztendõnél olvashatjuk a következõket: „Domna Salomea regina, relicta quondam regis Hungarorum, degens multis annis sub regula sancte Clare, germana illustris principis domni Bolezlai ducis Cracovie et Sandomirie 4. Idus Novembris obiit.” – CFH I. 121–122. (264. sz.)



is tesz említést — pontosan megörökíti annak tényét, hogyan osztották meg II. András halála után fiai a hatalmat: „Ezt követõen, miután meghalt András, Magyarország királya, Kálmán és fivére, a fent említett Béla oly módon osztották meg egymás közt a hatalmat, hogy Béla a magyarországi részen lépett atyja örökébe, Kálmán pedig az oroszországi Halics felett uralkodott, és Boldog Szalóméval ezt az országot huszonöt esztendõn át kormányozta.”98 2. Részünkrõl nem látjuk szükségszerûnek azt sem, hogy forrásunk számára olyan környezetet feltételezzünk, ahol a kölni szüzek relikviáit õrizték. Bár valóban meglepõ, hogy a kútfõ — a késõbbi magyar hagyománnyal ellentétben — egy teljes fejezetet szán az Orsolya-legendának, a história nem egy alkalommal épült be a nyugati krónikák lapjain megõrzött Attila-történetekbe.99 A kölni mártírok tisztelete — a 11. századból ránk maradt liturgikus könyv, a Nyitrai Kódex tanúsága alapján jóval II. András kora elõtt ismert lehetett Magyarországon,100 és kultuszuk — igaz, fõként késõ középkori említésekrõl van tudomásunk sem csupán a Szepességben bukkant fel.101 Úgy véljük tehát, hogy a krónikásnak nem kellett mindenképpen a szepesi káptalan vidékén élnie ahhoz, hogy az Orsolya-históriáról tájékozódhasson. 3. Azt gondoljuk továbbá, hogy egyetlen indok sem támasztja alá a Homza teóriájában szereplõ Adolf szepesi prépost szerzõségét. Adolfról — akit 1209-ben említ elõször oklevél, és aki minden bizonnyal nem élt már az 1234. évben (ebbõl az esztendõbõl egy Benedek nevû prépostról szól ugyanis forrás) — nem csupán azt véli tudni a szakirodalom, hogy Meráni Gertrúd testvéreinek nevelõje volt, de azt is, hogy a király megbízásából — Ráskai Demeterrel együtt — õ járt követségben a német választófejedelmeknél és a pápánál, hogy II. András gyilkossággal megvádolt sógorának, Egbert bambergi püspöknek az ügyét képviselje.102 A király
314 CSÁKÓ JUDIT
98 Szent Szalóme legendája. Bev. Ryszard Grzesik, ford. Kisdi Klára. In: Szentek a magyar középkorból. II. Legendák és csodák (13–16. század). Összeáll. és szerk. Madas Edit, Klaniczay Gábor, az utószót írta Klaniczay Gábor, ford. Bellus Ibolya et al. Bp. 2001. (Millenniumi magyar történelem. Források) 99. L. még CFH III. 2576. (5086. sz.). 99 L. pl. Sigebertus Gemblacensisnél: Chronica Sigeberti Gemblacensis. Ed. L[udwig] C[onrad] Bethmann. In: MGH SS VI. 310. Orsolya legendájáról és a Magyar–lengyel Krónikáról l. Ryszard Grzesik: European motifs in the Polish medieval chronicles. Medium Aevum Quotidianum 33. (1995) 49–53.; Uõ.: Kronika wêgiersko–polska i. m. 76–82. 100 Radó Polikárp: Hazánk legrégibb liturgikus könyve: a Szelepchényi-kódex. Magyar Könyvszemle 63. (1939: 4.) 395. 101 Bálint Sándor: Ünnepi kalendárium. I–III. Bp. Szeged 1998. III. 436–440.; Mezõ András: Patrocíniumok a középkori Magyarországon. Bp. 2003. 358. 102 Pirhalla Márton: A szepesi Prépostság vázlatos története az alapítástól egészen a vallási forradalomig. Szepesi Emlékkönyv. In: A Magyar Orvosok és Természetvizsgálók 1888. augusztus 23–28-án Tátrafüreden tartott XXIV. vándorgyûlésének alkalmából. Szerk. Demkó Kálmán – Roth Samu – Sváby Frigyes. Szepes-Váralja 1888. 395–396.; Fekete Nagy Antal: A Szepesség területi és társadalmi kialakulása. Bp. 1934. 51–52., 162–163.; Historia Scepusii. I. Ed. Martin Homza – Stanis3aw A. Sroka. Bratislava – Kraków 2009. 564. Vö. Codex diplomaticus Hungariae ecclesiasticus ac civilis. Stud. et op. Georgius Fejér. I–XI. Budae 1829–1844. III/1. 76–81.; Az Árpád-házi királyok okleveleinek kritikai jegyzéke. Regesta regum stirpis Arpadianae critico-diplomatica. I–II. Szerk. Szentpétery Imre – Borsa Iván. Bp. 1923–1987. I/1. 78–79. (243. sz.)



né környezetéhez tartozó személyrõl elképzelhetetlennek véljük, hogy egy, a Chronicon Hungarico–Polonicumhoz hasonlóan zavaros történeti alkotást jegyezzen le. Még akkor sem tartjuk Homza feltételezését valószínûnek, ha a krónikás célja nem annyira történeti feljegyzés, mint inkább egy, az anonymusi honfoglalás-históriához hasonló regényes elbeszélés létrehozása volt. Eleve megkérdõjelezhetõnek véljük a szlovák történésznek azt a módszerét, amellyel a 13. századi szerzõ mûveltségét vizsgálja: a feltételezett krónikás helyismeretével kapcsolatban az egész mûbõl mint egységbõl von le következtetéseket.103 Teszi ezt Homza annak ellenére, hogy a Chronicon Hungarico–Polonicum több különféle hagyományból építkezik, és ennek megfelelõen Köln vagy Aquileia említése — a lejegyzõ tájékozottsága vagy esetleges utazásai helyett — legfeljebb az Attila- és a Szent Orsolya-hagyomány ismeretérõl, Rómáé pedig a Hartvik-legenda megfelelõ szöveghelyének felhasználásáról árulkodhat. 4. Végezetül térjünk vissza még egy pillanat erejéig arra, milyen jelentõséget töltött be akár a Szepesség, akár pedig Sáros a krónika lejegyzésének idején! A számunkra érdekes periódusban a szepesi vidéket Kálmán kormányozta: II. András másodszülött fia 1229-ben már bizonyosan, de talán már az 1216. évtõl jogokat gyakorolt a térségben, amely egyfajta hátországot képezhetett a halicsi királyi méltóságot egyidejûleg viselõ Árpád-házi herceg számára.104 A Szepességet birtokló Kálmán herceg házassága mellett több olyan momentuma is van tehát a terület történelmének, ahol a lengyel és a magyar história összefonódni látszik.105 Egyéb konkrét adat híján azonban — véleményünk szerint — a Magyar–lengyel Krónikának a Szepességhez való kapcsolása aligha egyéb elsõ hallásra talán csábítónak tûnõ hipotézisnél. Korábban nagy hangsúlyt fektettünk a krónikának arra a sajátosságára, hogy a Tarca völgyében, tehát hasonlóképpen Észak-Magyarországon elhelyezkedõ Sóvárat nem egy alkalommal szerepelteti. Talán a sárosi vidék erdõispánság mivolta106 tükrözõdik a krónika azon információjában, miszerint a lengyel uralkodó erre a részre vonult volna vissza vadászni. A castrum Salisnak nevezett helyrõl — amelyet egy 1261. évi oklevél mond districtusnak — tudjuk, hogy sóbányászata révén a 12–13. század folyamán különálló királyi birtokközpontként mûködhetett, és csak ezt követõen kerülhetett a terület Sáros vármegyéhez. Egy 1230-ban kelt diplo
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 315
103 Homza, M.: Uhorsko–po3⁄4ská kronika i. m. 23. 104 Zsoldos Attila: Szepes megye kialakulása. Történelmi Szemle 43. (2001: 1–2.) 25–26. 105 Orbán Imre: Lengyel–magyar kapcsolatok. In: Korai magyar történeti lexikon (9–14. század). Fõszerk. Kristó Gyula, szerk. Engel Pál – Makk Ferenc. Bp. 1994. 404–405.; Fekete Nagy A.: A Szepesség i. m. 20–2.; F. Font Márta: II. András orosz politikája és hadjáratai. Századok 125. (1991: 1–2.) 124.; Zsoldos A.: Szepes megye i. m. 29. A magyar–lengyel kapcsolatokról l. még Kristó Gyula: A magyarok és a lengyelek kapcsolatai a 11–12. században a források tükrében. Történelmi Szemle 42. (2000: 1–2.) 14–15.; Grzesik, R.: Megjegyzések a középkori lengyel krónikákban i. m. 490–492. 106 Kristó Gyula: A vármegyék kialakulása Magyarországon. Bp. 1988. (Nemzet és emlékezet) 407–408.



ma hangsúlyozza a Sóvárhoz vezetõ útvonal fontosságát is:107 a helynév minden bizonnyal ezen, a lengyel területek felé haladó út kiemelkedõ jelentõsége révén kerülhetett be krónikánkba, és nem pedig azért, mert egy hipotetikus szepességi krónikás Magyarország északi vidékein rendelkezett helyismerettel. Fejtegetéseinkkel arra szerettünk volna rávilágítani, hogy sem Ryszard Grzesiknek a Magyar–lengyel Krónikában szlavóniai lejegyzésû szöveget sejtõ, sem pedig Martin Homzának a kútfõ szepességi keletkezését bemutató tézisei mellett nem szólnak kikezdhetetlen érvek. A kútfõ lejegyzésének helyével kapcsolatban pontosabbat magunknak sem sikerült meghatároznunk, ám vélekedésünk szerint — a krónika szlovák, illetve lengyel kutatójával ellentétben nem kell feltétlenül magyar földön született elbeszélést látnunk a 13. századi historiográfia igencsak problematikus — és ráadásul magyarországi kéziratban ránk sem maradt — alkotásában. Témánk szempontjából sokkal nagyobb jelentõsége van a keletkezés idejének: ezzel kapcsolatban annyit állapíthatunk meg, hogy — Grzesik teóriáját elfogadva — a Magyar–lengyel Krónikára alighanem egy, a 13. század közepe táján vagy inkább valamivel azt megelõzõn keletkezett forrásszövegként kell tekintenünk. A kútfõ genezisére vonatkozó kérdések újbóli körüljárása a forrást övezõ számos bizonytalanság ellenére is azt mutatja, hogy — amennyiben az elbeszélésnek a magyar krónikáshagyományhoz fûzõdõ viszonyát kívánjuk meghatározni — nagy valószínûség szerint a II. András-kori (írott) hagyományban kell a krónika elõzményeit vagy párhuzamait keresnünk.
III. A következõkben egyetlen elemét kívánjuk megvizsgálni annak a már fentebb is vázolt teóriának, amelyet Ryszard Grzesik a 13. századi elbeszélés lehetséges forrásainak vonatkozásában megalkotott: a lengyel történész a magyar krónikacsaládhoz tartozónak ítélte a szöveget, és azt — bizonyos momentumaiban — a napjainkra már elveszett Gesta Ungarorummal rokonította.108 Monográfiájában külön fejezetet szentelt elbeszélõ hagyományunk és a Magyar–lengyel Krónika kapcsolatának: az erre vonatkozó észrevételeit részben olyan szövegpárhuzamokra építette, amelyekre korábban Hóman Bálint is felhívta már a figyelmet. Grzesik — a Szent László-kori õsgestát feltételezõ dolgozat nyomdokain járva — arra a következtetésre jutott, miszerint az elsõsorban Anonymus regényes elbeszélésével és a krónikakompozícióval kimutatható egyezések egyetlen, napjainkra már elveszett õsforrásra lennének visszavezethetõek.109 Miután azonban Hóman téziseit ma már többszörösen meghaladottaknak tekinti a hazai krónikakutatás,110 kérdésessé válhat, mennyi hitelt adhatunk az
316 CSÁKÓ JUDIT
107 Kristó Gy.: A vármegyék kialakulása i. m. 410. Az útvonal fontosságáról l. még: Draskóczy István: Sáros megye vámhelyei a 14. században. In: Tanulmányok Borsa Iván tiszteletére. Szerk. Csukovits Enikõ. Bp. 1998. 49. 108 Grzesik, R.: Sources of a story i. m. 98–99. 109 Grzesik, R.: Kronika wêgiersko–polska i. m. 55–76. 110 Hóman B.: A Szent László-kori i. m. 37–39. Hasonló szövegpárhuzamokat állapított meg Hóman Albericus Trium Fontium krónikája és a magyar elbeszélõ források között, ezeket azonban



általa 1925-ben összegyûjtött párhuzamoknak. Bizonyos szövegazonosságokat feltüntetett egyébként a Magyar–lengyel Krónika 1938. évi kiadása is:111 ezekkel kapcsolatban a kútfõt kiválóan ismerõ Karácsonyi Béla is megjegyezte, hogy míg a krónika Deér megállapította textusában a Hartvik-legendával való szövegazonosságok kiemelése igencsak jó szolgálatot tesz a kutató számára, addig egyéb helyeken „feleslegesen, zavaróan hat a más forrásokkal csak áttételesen, erõszakosan párhuzamba állítható motívumok elütõ betûtípussal szedése”.112 A Karácsonyi megfogalmazta kritika nyomán jelen írás egyik feladatának azt tartjuk, hogy a Hómannál, Deérnél és Grzesiknél jelzett filológiai egyezéseket — legalább részben — újra górcsõ alá vegyük. Vizsgálatunk tárgyát az képezné, vajon igazolhatnak-e akár ezen részletek, akár az elbeszélés más passzusai bármiféle közvetlen hatást a hazai historiográfia alkotásai és a Magyar–lengyel Krónika között. Elöljáróban érintenünk kell itt egy másik problémát is: a 13. század eleji magyar elbeszélõ hagyomány kérdéskörét. Ha ugyanis a hazai tradícióhoz kívánjuk kapcsolni szövegünket, pontosan látnunk kell azt is, hogy a magyar krónikairodalom fejlõdésének mely fázisához illeszkedhet a meglehetõsen problematikus, mesés redakció. Grzesik ugyancsak szükségesnek vélte, hogy lengyel olvasói számára rövid összefoglalást nyújtson a magyar õsgestakutatás szerteágazó irodalmáról. Írásában hangsúlyozza, hogy az az eredeti gestaváltozat, amely valószínûleg a 11. században keletkezett, számos átíráson és bõvítésen ment keresztül az évszázadok folyamán, ám nem igyekszik pontosabban meghatározni, hogy a Magyar–lengyel Krónika a Gesta Ungarorum mely redakciós fázisával mutathat rokonságot. A szakirodalmi áttekintés alapján úgy tûnik számunkra, hogy a lengyel medievista elõtt ismeretlen volt Kristónak a magyar gestakompozíció 1235 körüli átdolgozásával kapcsolatos teóriája:113 a Magyar–lengyel Krónikát — több helyütt Hóman álláspontját idézve — 11–12. századi szövegekkel kívánta összefüggésbe hozni.114 Így dolgozatunkban szeretnénk azt is megvizsgálni, mi az, amit a (talán Szlavóniában lejegyzett) történetírói alkotás esetleg saját korának, a 13. század elsõ felének hazai hagyományával kapcsolatban árul el. Vállalkozásunkkal igencsak ingoványos talajra lépünk: nem csupán a Magyar–lengyel Krónika keletkezésével kapcsolatban merülnek fel megválaszolatlan kérdések, de a II. András uralkodásának végén (esetleg IV. Béla regnálásának elején) elkészült gestaredakció vonatkozásában sem tudunk szinte semmi
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 317
már Latzkovits László sem tekintette filológiai egyezéseknek: Latzkovits László: Alberik világkrónikájának magyar adatai. Forrástanulmány. Szeged 1934. (Kolozsvári–szegedi értekezések a magyar mûvelõdéstörténelem körébõl 23.) 89. Hóman téziseinek kritikájával kapcsolatban l. még: Gerics József: Legkorábbi gesta-szerkesztéseink keletkezésrendjének problémái. Bp. 1961. (Értekezések a történeti tudományok körébõl. Új sorozat 22.); Csóka J. Lajos: A latin nyelvû történeti irodalom kialakulása Magyarországon a XI–XIV. században. Bp. 1967. (Irodalomtörténeti könyvtár 20.) 647–672. 111 ChHP (ed. Deér) 112 Karácsonyi B.: Tanulmányok i. m. 56. 113 Kristó Gy.: Egy 1235 körüli i. m. 234–235., 237–238. 114 Grzesik, R.: Kronika wêgiersko–polska i. m. 54–55., 75.; Uõ.: Sources of a story i. m. 99.



pontosabbat meghatározni. Kristó Gyula 1974-ben, amikor felvetette a hazai krónika egy 1235 körüli átírásának lehetõségét, annak létére bizonyítékként a Riccardus-jelentés egy szófordulatát hozta fel: a domonkos szerzetes talán már erre a szövegre utalhatott, amikor a keresztény magyarok történetérõl (gesta Ungarorum Christianorum) beszélt. Riccardus tanúbizonysága alapján elképzelhetõ, hogy ez a feltételezett 13. századi munka a magyar õstörténet vonatkozásában nem a magyarságnak a nyugati hagyomány nyomán Anonymusnál is megjelenõ szkíta eredetmondáját tartalmazhatta, hanem az akkor az érdeklõdés középpontjában álló keleti Magyarország (Ungaria maior) valamiféle leírását. A redakció tartalmával kapcsolatban még egy további megjegyzést találunk Kristónál: a szöveg már rögzíthette Szent István feleségének, Gizellának azt a negatív vonásokkal felruházott portréját, amely a Gertrúd-merénylet nyomán jelent meg a magyar tradícióban.115 A 13. századi gestakompozícióval kapcsolatos meglehetõsen homályos képet a további kutatásoknak sem sikerült sokban árnyalniuk.116 Bár a hun–magyar történet kapcsán többen megjegyezték, hogy annak bizonyos momentumai már Kézai elõtt is létezhettek történeti irodalmunkban,117 semmi sem szolgáltat egyértelmû bizonyítékot arra, hogy az Attila-történet valóban lejegyzésre került volna az 1240-re már minden bizonnyal elkészült gestában. Nemrégiben a Gertrúd-merénylet reprezentációját a hazai és külhoni elbeszélõ irodalomban vizsgáló Körmendi Tamás a 13. század közepi magyar történet egy további momentumára következtetett: az 1235 körüli gestában Gertrúd halálával kapcsolatban is olvasható lehetett már valamiféle híradás.118
318 CSÁKÓ JUDIT
115 Kristó Gy.: Egy 1235 körüli i. m. 229., 234., 238. Relatio fratris Ricardi. Ed. Iosephus Deér. In: SRH II. 535. 116 Szükségesnek tartjuk ezen a ponton megjegyezni, hogy Kristó írásain végigtekintve korántsem látjuk egyértelmûnek, hogy pontosan mikorra is tette a szegedi történész a Riccardusnál említett keresztény magyarok gestájának a keletkezését (1235 körül, 1192–1210, 1192–1240), illetve azt sem, hogy pontosan hány krónikafázissal és milyen mértékû átdolgozásokkal számolt a 13. század elején. Változni látszik Kristó álláspontja annak tekintetében is, hogy a Riccardusnál megõrzött és a keresztény magyarok gestájához kötött honfoglalás-történet, illetve Gizella torz alakja egyszerre avagy külön-külön kerültek-e be krónikásirodalmunkba. Vö. Kristó Gyula: Anonymus magyarországi írott forrásainak kérdéséhez. Magyar Könyvszemle 88. (1972: 3–4.) 171–172.; Uõ.: Egy 1235 körüli i. m. 235–237.; Uõ.: A történeti irodalom Magyarországon a kezdetektõl 1241-ig. Bp. 1994. (Irodalomtörténeti füzetek 135.) 19., 42–43., 98–134.; Uõ.: Szent István és családja az Árpád-kori történetírásban. In: Uõ.: Írások Szent Istvánról és koráról. Szeged 2000. 217–219.; 221–226., Uõ.: Magyar historiográfia i. m. 44., 65–66. A továbbiakban — az egyszerûség végett — egyetlen redakcióról beszélünk majd: arról a feltételezett legkésõbbi átdolgozásról, amely a Magyar–lengyel Krónika lejegyzésének idejére készen lehetett már. El kell itt mondanunk továbbá azt is, hogy a kutatás általában nem feltételezett krónikafolytatást a 13. század elsõ felében – ez alól Kristó Gyula mellett az 1210 körül összeállított Nemzeti Krónikával számoló Csóka J. Lajos is kivétel (Uõ.: A latin nyelvû történeti irodalom i. m. 527–561.). Szovák Kornél Kristó érveit nem találja ugyan meggyõzõeknek, ám — ha csak egyetlen megjegyzés erejéig is — hasonlóképpen valószínûsíteni látszik egy II. András-kori szerkesztés meglétét. L. Uõ.: Szent László alakja a korai elbeszélõ forrásokban. Századok 134. (2000: 1.) 138.: 97. jegyz. 117 Györffy Gy.: Krónikáink és a magyar õstörténet i. m. 188–193.; Veszprémy L.: Utószó i. m. 160. 118 Körmendi Tamás: A Gertrúd királyné elleni merénylet a magyar gestaszerkesztményben. In: Auxilium historiae. Tanulmányok a hetvenesztendõs Bertényi Iván tiszteletére. Szerk. Uõ. Thoroczkay Gábor. Bp. 2009. 205.



Ha ennek megfelelõen kívánjuk tehát elhelyezni a Magyar–lengyel Krónikát a hazai történeti irodalomban — egyelõre attól függetlenül, hogy azt valóban rokoníthatjuk-e valamilyen konkrét, a magyar krónikacsaládhoz tartozó szöveggel — a következõket mondhatjuk el: A 13. század derekán vagy azt megelõzõen lejegyzett mesés történet szerzõjének rendelkezésre állhatott nem csupán a Riccardus által scripta antiquorumnak nevezett régi gesta,119 de egy, a zavaros elbeszéléssel nagyjából azonos idõben keletkezett átdolgozott magyar történet is: ez bizonyos elemeiben a 12. század végi szövegváltozathoz képest is torzult hagyományt tartalmazhatott. A Magyar–lengyel Krónikában bemutatott Attila-história kapcsán nem hagyhatjuk figyelmen kívül Anonymus 1210 körül íródott regényes mûvét, amely a magyar krónikásirodalomban elõször beszélte el hosszabban a pogány magyarság históriáját.120 Vizsgálnunk kell ugyanakkor azt is, hogy hogyan viszonyul az általunk tárgyalt mesés mû a Kézainál lejegyzett huntörténetéhez. Végezetül szólnunk kell a hagiográfiai munkákról is: a Hartvik-legenda mellett — elvileg — a vitairodalom más termékei is rendelkezésére állhattak a 13. század közepén alkotó krónikaírónak. Ezekkel a szövegekkel kísérelhetünk meg tehát párhuzamokat kimutatni.
*
Dolgozatunkban elsõként a mû három egységének — az Attiláról szóló fejezeteknek, a mesés elemekkel kiegészített István-életrajznak, valamint a szent király halála utáni történetet elbeszélõ caputoknak — bizonyos passzusait tesszük részletesebb elemzés tárgyává, hogy megtudjuk, vallanak-e ezek a részletek a krónikának a magyar elbeszélõ hagyományhoz fûzõdõ viszonyáról. (A korábbiakban a szöveget — mivel annak tartalmi elemeit vizsgáltuk —, célszerûbbnek láttuk magyar nyelven idézni, a következõkben azonban latinul közöljük a filológiai vizsgálat tárgyává tett szöveghelyeket.) I. Mindössze néhány mozzanatot szeretnénk kiemelni a munka elsõ három fejezetében olvasható rendhagyó Attila-történetbõl: 1. A Magyar–lengyel Krónika prológusában a magyarok keleti eredetérõl olvashatunk (ad orientalem regionem Ungarorum):121 Kristó Gyula Riccardus említése alapján úgy vélte, hogy a hazai gesta a 13. századot megelõzõen csupán ezt a homályos utalást tartalmazhatta a magyarság származását illetõen.122 A krónika ezen megjegyzését azonban korántsem tartjuk elégségesnek ahhoz, hogy bármiféle közvetlen kapcsolatot lássunk a 11–12. századi írott hagyomány és a jelen dolgozatban tárgyalt elbeszélés között. 2. Hóman nyomán Grzesik nagy hangsúlyt fektetett azokra a szövegpárhuzamokra, amelyek a Magyar–lengyel Krónika Szlavónia-leírása, valamint az
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 319
119 Relatio fratris Ricardi i. m. 536. 120 Az Attila-hagyomány magyarországi megjelenésével kapcsolatban l. Kristó Gyula: Volt-e a magyaroknak õsi hun hagyományuk? In: Uõ.: Tanulmányok az Árpád-korról. Bp. 1983. (Nemzet és Emlékezet) 313–329. 121 ChHP (ed. Karácsonyi) 9., ill. ChHP (ed. Deér) 299. 122 Kristó Gy.: Egy 1235 körüli i. m. 232.



Anonymusnál olvasható Szkítia-bemutatás között fellelhetõk. III. Béla névtelen jegyzõje a vizsgált kútfõhöz hasonló szavakat alkalmazott akkor is, amikor Attila mesés gazdagságáról számolt be, de felbukkan az arany, az ezüst és a drágakövek említése a 14. századi krónikakompozíció azon részletében is, amely Salamon király és Géza herceg belgrádi zsákmányszerzésérõl számol be. A lexikális egyezések — ha csekély mértékük miatt a forrásrészleteket egymással közvetlenül nem is rokonítják — a lengyel kutató szerint a szövegek közös õsforrására vallhatnak.123
Anonymus c. 1.
Nam ibi habundat aureum et argentum, et inventiuntur in fluminibus terre illius preciosi lapides et gemme. c. 14.
Et dum ibi per plures dies habitassent, dux et sui videntes fertilitatem terre et habundantiam omnium bestiarum et copiam piscium de fluminibus Thiscie et Budrug, terram ultra, quam dici potest, dux Arpad et sui dilexerunt.
Chronicon HungaricoPolonicum c. 1.
(...) esset locupletatus argento et auro et gemnis pretiosis hominumque et animalium, volucrum et bestiarum silvestrium maxima multitudine ita, ut delicie mundi ex omni parte ei affluerent.
Simonis de Keza c. 5. Regio quidem Meotida Perside patriae est vicina, quam undique pontus preater vadum unum parvissimum giro vallat, fluminibus penitus carens, herbis lignis, volatilibus, piscibus et bestiis copiatur.
Chronicon Hungarici composito saeculi XIV (S, V) c. 108.
Hungari ergo capta civitate sequenti die postquam ignis resederat, videntes scrobes Grecorum deiscentes tulerunt exinde aurum multum et argentum, lapides pretiosos gemmasque prelucidas et thezaurum fere inestimabilem.
Véleményünk szerint a fent idézett részletekben124 kimutatható azonosságok korántsem elégségesek olyan messzemenõ következtetések levonására, mint amilyeneket ezekkel kapcsolatban Grzesik megfogalmazott. A kútfõk lejegyzõi által alkalmazott szókincs hasonlósága aligha igazolhat bármiféle filológiai összefüggést az elbeszélõ források között: a passzusok legfeljebb arról tanúskodnak, hogy milyen toposzokat alkalmazott a kor krónikása, amikor egy gazdag vidéket kívánt ábrázolni. Hasonlóképpen vélekedhetünk azokról a látszólagos egyezésekrõl is, amelyek a vidék sík jellegével kapcsolatban a Magyar–lengyel Krónika mellett más kútfõben is fellelhetõek. 3. Végül térjünk ki arra a momentumra, amely azt a tájat írja le, ahová Attila a Dunán átkelve népével megérkezik! A forrásrészletet — a pásztorok említése révén — Anonymus azon passzusaival rokonította ezidáig a forráskutatás, amelyek Pannóniát a rómaiak legelõjeként mutatták be.125 Bár a pásztorok szerepeltetése kétségkívül figyelmet ébreszthet, a szövegrészletek126 között itt sem mutatható ki egyértelmû filológiai egyezés. Amennyiben krónikásunk bármiféle írott feljegyzéssel rendelkezett volna, úgy aligha tarthatjuk valószínûnek, hogy éppen a kifejezés specifikumát adó Romanorum terminust
320 CSÁKÓ JUDIT
123 Grzesik, R.: Kronika wêgiersko–polska i. m. 60–63. 124 P. magistri i. m. 34., 53.; ChHP (ed. Karácsonyi) 10., ill. ChHP (ed. Deér) 300.; Simonis de Keza Gesta Hungarorum. Ed. Alexander Domanovszky. In: SRH I. 144.; Chronicon Hungarici composito saeculi XIV. Ed. Alexander Domanovszky. In: SRH I. 373. 125 Hóman B.: A Szent László-kori i. m. 37.; Grzesik, R.: Kronika wêgiersko–polska i. m. 64–65. 126 A vizsgált szöveghelyeket l. ChHP (ed. Karácsonyi) 18–19., ill. ChHP (ed. Deér) 303.; P. magistri i. m. 45–46.



hagyta volna el eredeti szövegébõl. Ha esetleg szóban tájékoztatták õt a magyar históriáról, akkor lehetséges, hogy informátora elbeszélése révén eljutott hozzá a Pannóniában nyájaikat legeltetõ római pásztorok motívuma, ám utólag a közlésnek csak egyetlen elemére emlékezett. Magának a pastores kifejezésnek a használata az adott szövegkörnyezetben, a szántóvetõkkel párba állítva azonban — úgy véljük — korántsem utal teljes bizonyossággal arra, hogy a krónikás valóban az Anonymusnál is fellelhetõ tradíciónak egy változatát jegyezte volna le. Ha azonban mégis így tett, úgy talán az sem elképzelhetetlen, hogy az esetleg nem is magyar földön alkotó történetíró az európai hagyományból ismerte ezt az elemet.127 Bár a fentiekben nem tértünk ki valamennyi párhuzamra, amelyet akár az 1938. évi szövegkiadás, akár pedig Hóman és Grzesik feltüntettek, a tárgyalt részletek jól illusztrálják, hogy az egyébként igencsak vegyes információkat egymás mellé helyezõ, a horvát tradícióra is építõ Attila-történetnek a magyar krónikáshagyománnyal való rokonságát filológiai egyezésekkel igazolni kívánó teória igencsak gyenge lábakon áll. II. A krónika második egysége — amennyiben a magyar gestaszerkesztménnyel való esetleges szövegbeli egyezéseket kívánjuk tárgyalni — azért tûnhet számunkra kevésbé érdekesnek, mert a Géza és Szent István uralkodásáról szóló beszámoló nagyrészt a Hartvik-legenda textusán alapul. 1. Érdemes itt azonban egyetlen apró, az eredeti legendaszövegtõl való eltérést megemlítenünk. Hóman a mesés históriának a magyar krónikáshagyománnyal való rokonításakor többek között azt az érvet használta bizonyítékul, hogy elbeszélésünk — a vélekedésének megfelelõen a Szent László-kori õsgesta nyomait õrzõ Albericus Trium Fontiumhoz vagy a Knauz-krónika családjához hasonlóan — tartalmazta szent Imrével kapcsolatban azt a torzult hagyományt, miszerint õ István király egyetlen fia volt.128 A részletet Hóman óta több alkalommal is tárgyalta a hazai forráskutatás, és a különbözõ korokból ránk maradt szövegekben felbukkanó filius unicus fordulatot a magyar legendairodalomból eredeztetett torzulásként értelmezte.129 Csóka J. Lajos a szövegromlást a Legenda maiorra vezette vissza: ennek textusát szó szerint vette át Hartvik püspök, majd a Hartvikot felhasználó, a 12–13. század fordulóján létrejött Szent László-legenda is kiemelte, hogy a felnõtt Imre akkor már egyetlen fia volt Szent Istvánnak:130 A bencés filológus szerint a késõbbi torzulások — amelyek az eredeti szövegeket leegyszerûsítve már csupán az egyetlen fiú hagyományát õrizték meg — az alábbi legendarészletek félreértésén alapulnak.131
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 321
127 A motívumnak külhoni, illetve a magyar történetírásban való megjelenésével kapcsolatban l. Kristó Gyula: Rómaiak és vlachok Nyesztornál és Anonymusnál. In: Uõ.: Tanulmányok az Árpád-korról i. m. 132–190., kül. 178–182. 128 Hóman B.: A Szent László-kori i. m. 27., 39. 129 L. pl. Bollók János: Szent Imre alakja középkori krónikáinkban. In: Mûvelõdéstörténeti tanulmányok a magyar középkorról. Szerk. Fügedi Erik, bev. Köpeczi Béla. Bp. Gondolat, 1986. 61–75.: 74–75.; Rokay Péter: Krónikatanulmányok. Debrecen 1999. 152–155. 130 Csóka J. L.: A latin nyelvû történeti irodalom i. m. 654–656. 131 Legenda Sancti Sancti Stephani regis i. m. 390–391., 427.; Legenda Sancti Ladislai regis. Ed. Emma Bartoniek. In: SRH II. 520–521.



Legenda maior c. 15.
Multis enim modis correptione divine succubuit, tribus annis infirmitate continua laborans. Postquam inde propitiationis dei medicamine convaluit, iterum eterni per secreti consilii quandam examinationem in filiorum suorum obitu sensit imminere verbera quod in ipsis infantie gradibus insontes, qui dedit, abstulit. De quorum morte mestitiam genitor propter amorem filii superstitis, sancte indolis viri Henrici solatio compescuit. Quem quasi iam unicum diligens affectu precibus Christo cottidianis et eius genitrici virgini perpetue commendavit.
Legenda Hartviciana c.
19.
Multis enim modis correctioni divine subcubuit, tribus annis infirmitate continua laborans. Postquam inde propiciationis dei medicamine convaluit, iterum iudicis eterni per secreti consilii quandam examinationem in filiorum suorum obitu sibi sensit inminere verba quos in ipsis infantie gradibus insontes qui dedit, abstulit. De quorum morte mestitiam obortam genitor propter amorem filii superstitis, bone indolis pueri Henrici solatio conpescuit. Quem quasi iam unicum caro
diligens affectu precibus Christo cottidianis et eius genitrici virgini perpetue commendavit.
Legenda sancti Ladislai
regis c. 6.
Igitur, auctoritate summi pontificis impetrata, sanctorum corpora, videlicet beati Stephani regis, qui primus Ungaris viam ’salutis eterne’ demonstravit, et filii eius Sancti Hemerici, – qui cum esset filius regis unicus,
peteretque sibi divinitus revelari, quid offere deo posset acceptius, essetque ei responsum virginitatem esse deo gratissimam, contra voluntatem coniugii et contra spem posteritatis in regni successore, votum deo virginitatis obtulit – corpora Sancti Gerhardi martyris et beatorum Andree et Benedicti mirabiliter fecit canonizari.
A probléma megvilágításához kis mértékben talán, de a Magyar–lengyel Krónika is hozzájárul: míg a történet lejegyzõje a 9. caputban szinte változtatások nélkül látszik idézni Hartvik püspököt, addig a 10. fejezetben az elõttünk ismert legendaszöveget részben erõsen lerövidíti, részben pedig ki is egészíti:
Legenda Hartviciana c. 19.
Multis enim modis correctioni divine subcubuit, tribus annis infirmitate continua laborans. Postquam inde propiciationis dei medicamine convaluit, iterum iudicis eterni per secreti consilii quandam examinationem in filiorum suorum obitu sibi sensit inminere verba quos in ipsis infantie gradibus insontes qui dedit, abstulit. De quorum morte mestitiam obortam genitor propter amorem filii superstitis, bone indolis pueri Henrici solatio conpescuit. Quem quasi iam unicum caro diligens affectu precibus Christo cottidianis et eius genitrici virgini perpetue commendavit. c. 19.
Videns enim se solum, sine spe posteritatis derelictum, pietatis affectum doluit, sciens vero scriptum, ’non est sapientia, non est prudentia, non est consilium contra dominum’ et illud in canonibus, neminem propter obitum carorum nimium debere contristari, deposito merore se totum contulit ad qrendam largitatem misericordie divine. (...) c. 20.
(...) Vix unquam ad risum labia movit recolens scriptum: ’risus dolore miscebitur et extrema gaudii luctus occupat, semper sic apparens, ac si ante tribunal Christi staret (...).
Chronicon Hungarico–Polonicum c. 9.
Multis modis correctioni divine subcubuit: tribus annis in infirmitate continua laboravit, permissionem in se ipso, sicut in beato Iob, iudicis eterni per secreti consilii examinationem in filiorum suorum obitu sensit imminere verbera, quos in ipsis infantie sue gradibus teneros quos dedit, abstulit. De quorum morte mestitiam obortam genitor, propter amorem superstitis bone indolis pueri, Henrici, sancte indolis viri Henrici solatio compescuit: quem quasi iam unicum caro diligens affectu, precibus Christo commendans, et eius genitrici Virgini perpetue commendavit. c. 10.
Videns autem beatus Stephanus sine spe posteritatis solum derelictum, et unicum filium suum sepultum, pietatis affectu doluit super filio suo multis diebus, vix unquam ad risum labia movit, sed semper sic apparens, ac si ante tribunal Christi staret.
322 CSÁKÓ JUDIT



A részletek132 összevetése alapján láthatjuk, hogy a Magyar–lengyel Krónika szerzõje is úgy tudta, hogy Istvánnak több, csecsemõkorban elhalt gyermeke volt; ennek ellenére azonban egy fejezettel késõbb saját maga nevezte az elõzõ passzus információját pontatlanul visszaadva — egyetlen fiúnak Imrét. Szerzõnk saját maga is alakított az István-vita szövegén: kézenfekvõnek tûnhet, hogy az Imre temetésére vonatkozó tagmondatot a filium unicum kifejezéssel õ maga szúrta be — a korábban elmondottakat kissé pontatlanul visszaadva — elbeszélésébe. Egy dolog világosan látszik azonban: a fordulat mindenképpen az eredeti tradíció ismeretében került be a lengyel–magyar történetbe. Nem tûnik tehát igazolhatónak azon tétel, miszerint a krónika az említett ponton feltétlenül az Istvánnak csupán egyetlen fiáról tudó magyar gestairodalom valamiféle (közvetett) ismeretét tükrözné. Biztos-e ugyanakkor, hogy ezt az eshetõséget el kell vetnünk? Albericus világkrónikája, a Missale Strigoniense,133 illetve a Knauz-krónika családjához tartozó szövegek alapján elképzelhetõ, hogy a 13. századi Magyarországon ténylegesen létezett olyan hagyomány, amely akár a László-, akár pedig az István-legenda szövegének torzulása következtében már valóban a szent király egyetlen fiának tartotta Imrét. Bár a Magyar–lengyel Krónika szerzõjének nem kellett feltétlenül találkoznia ezzel a tradícióval, egy részlet talán figyelmet érdemel: forrásunkhoz hasonlóan mind a francia kútfõ, mind pedig a Chronicon Knauzianum Imre halála kapcsán rögzíti a filológiai irodalomban hosszas viták tárgyává tett unicus jelzõt:134
Albericus Trium Fontium (1041) Sanctus rex de Ungaria Stephanus primus christianus Ieche filius vivente patre decessit et a primo duce Almo septimus, filium habuit unicum virum sanctum nomine Hemericum, qui vivente patre decessit.
Chronicon Knauzianum (Kn)
Hic habuit filium unicum Sanctum Emericum, qui decessit in virginitate ante patrem et ascriptus est catalogo sanctorum.
Chronicon Hungarico–Po
lonicum c. 9.
(...) et unicum filium suum sepultum (...)
Mindennek ellenére azonban — mivel a fordulat használatával kapcsolatban egyértelmûen nem tudunk állást foglalni — úgy látjuk, hogy a Magyar–lengyel Krónika e részlete135 sem lehet alkalmas azon hipotézis alátámasztására, miszerint szövegünk és a hazai krónikáshagyomány között közvetlen kapcsolatot kellene feltételeznünk. 2. A krónika nem kölcsönöz valamennyi Szent István korával kapcsolatos információt Hartvik püspöktõl. A koronakérés kibõvített történetében helyezi el azt a Hóman és Grzesik által is kiemelt momentumot, miszerint az esztergomi székesegyházat Szent Adalbert tiszteletére alapította elsõ királyunk.136 A hír érdekességét ismét az adja, ami az Imrével kapcsolatos hagyományét is: a vé
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 323
132 Legenda Sancti Sancti Stephani regis i. m. 427., 429.; ChHP (ed. Karácsonyi) 52–53., 54–55., ill. ChHP (ed. Deér) 314–315. 133 L. Bollók J.: Szent Imre alakja i. m. 74–75. 134 Chronica Albrici i. m. 786.; Chronicon Knauzianum et chronica minora eidem coniuncta. Ed. Emma Bartoniek. In: SRH II. 329–330. (A kérdéses hagyományt a Zágrábi Kódexben fellelhetõ szövegváltozat õrzi, ám nem tartalmazza azt a Párizsi Kódex [Cornides-kódex].) 135 ChHP (ed. Karácsonyi) 54., ill. ChHP (ed. Deér) 315. 136 Grzesik, R.: Kronika wêgiersko–polska i. m. 66.



dõszent nevét az Árpád-kori magyar történelem kútfõinek sorában a Magyar–lengyel Krónika mellett ugyancsak Albericus Trium Fontium feljegyzése õrizte meg.137
Albericus (1010)
(...) sanctus Adalbertus Pragensis episcopus regem Stephanum ad fidem convertit et baptizavit, et ipse rex sua predicatione Ungaros convertit er maiorem ecclesiam Strigonii in honorem sancti Adalberti instituit (...)
Chronicon Hungarico–Polonicum c. 7.
Crastina autem die, orto iam sole conveniunt simul et osculum pacis acceperunt, simulque complexu manibus ad kathedralem ecclesiam Strigoniensem, que tunc in honorem sancti martyris Adalberti, Polonorum et Ungarorum apostoli novo opere fabricabatur, pervenerunt.
Kérdéses azonban, hogy az egyezés alapján közös forrást kell-e sejtenünk Albericus és Chronicon Hungarico–Polonicum híradása mögött. Ahogyan azt a francia forrás tanulmányozása során mind Latzkovits László, mind pedig Csóka J. Lajos kiemelte,138 a székesegyház Adalbert-patrociniuma a korban közismert információ lehetett: nem kell tehát feltétlenül olyan írásbeli tudósítást feltételeznünk, amely István történetébe az esztergomi egyház védõszentjének nevét is beépítette. 3. A magyar elbeszélõ hagyomány és a dolgozatunkban vizsgált kútfõ viszonyának megismerése szempontjából talán legérdekesebb az a krónikarészlet, amely Szent Istvánnak — a forrás szerint egyébként második — feleségérõl beszél.139 Bár Gizellát a szöveg nem nevezi meg, a Magyar–lengyel Krónika vélhetõen a vele kapcsolatban 1213 után kialakult hagyományt tükrözi. A Gertrúd-merényletet követõen épülhetett be a magyar gestába az a tradíció, amely II. András német származású feleségének bûneit István szintén idegenbõl jött hitvesére vetítette vissza: ezt az elbeszélést tartalmazhatta már a 13. század elsõ évtizedeiben létrejött keresztény magyarok gestája is.140 Talán krónikásunk azért adott elbeszélésében két feleséget is Szent Istvánnak, mert a Gizelláról szóló egymással ellentétes híradások megtévesztették: úgy vélte, a jámbor királyné és a gonoszságairól elhíresült asszony két különbözõ személy lehetett. Közvetlen filológiai egyezések itt sem mutathatók ki a krónikakompozícióval, ám a késõbbiekben fiktív genealógiával is kibõvített Gizella-történetnek számos eleme — így például az az adat, miszerint István halála után az özvegyen maradt királyné idegen származású fivérét támogatta a trónon — felbukkan forrásunkban.141
324 CSÁKÓ JUDIT
137 Chronica Albrici i. m. 779.; ChHP (ed. Karácsonyi) 41–42., ill. CHP (ed. Deér) 311. 138 Csóka J. L.: A latin nyelvû történeti irodalom i. m. 653.; Latzkovits L.: Alberik világkrónikájának i. m. 80., 91–92. 139 Grzesik, R.: Kronika wêgiersko–polska i. m. 67–70. 140 Gizella alakjával kapcsolatban részletesebben l. Kristó Gy.: Szent István és családja i. m. 221–224. 141 ChHP (ed. Karácsonyi) 55–56., 60–61., 65., illetve ChHP (ed. Deér) 315., 317., 317. Chronicon Hungarici i. m. 320., 322–323.



A külhoni kútfõkben142 egyébként csupán Albericus Trium Fontiumnál fellelhetõ negatív Gizella-kép143 egyértelmûen bizonyítja tehát, hogy a krónikásunk nem a 11–12. századi tradíció, hanem valamiképpen a 13. századi írott hagyomány alapján tájékozódott.144 A szövegrészlet tovább gyengíti azon hipotéziseket, amelyek a Magyar–lengyel Krónika korai keltezésével kapcsolatosak: amennyiben elfogadjuk, hogy a gonosz királyné alakját valóban az akkorra már a magyar elbeszélõ hagyományban is lejegyzett Gizella-történet alapján festette meg az ismeretlen történetíró, úgy a szöveg keletkezését mindenképpen 1213 utánra kell helyeznünk. A champagne-i krónikával még egy ponton mutatható ki párhuzam Szent István feleségének ábrázolásában: a magyar gestaszerkesztménnyel ellentétben mind a dolgozatunkban tanulmányozott forrás, mind pedig a troisfontaines-i történetíró hírt adnak Gizella haláláról. Míg Albericus szerint a királynét gonosztetteiért meggyilkolták, addig a Magyar–lengyel Krónika úgy tudja, hogy — miután öccsét, Henriket Esztergom mellett a Boleszló és a Szent István-fiak seregei ellen vívott ütközet során megölték — fájdalmában hirtelen halállal meghalt.145 Bár lehetséges, hogy a kútfõ sok más momentuma mellett jelen epizód is a történetíró fantáziájának terméke, megkockáztathatjuk azt a feltevést is, miszerint a 13. század elején lejegyzett hazai gestaváltozat amelynek alapján talán mind Albericust, mind pedig a Magyar–lengyel Krónika lejegyzõjét szóbeli informátorok tájékoztatták — esetleg tartalmazhatott valamiféle, a késõbbi hagyományban nem szereplõ híradást a királyné elhunytáról. Amennyiben valóban szerepelt egy ilyen momentum az 1213 utáni gestaszerkesztményben, úgy az — véleményünk szerint — közelebb állhatott az Albericusnál rögzített, a Gertrúd-merénylet hatását tükrözõ leíráshoz. III. A „rosszakarat mérgével teli viperaként”146 bemutatott királyné históriájával tulajdonképpen át is tértünk krónikánk harmadik egységére, István utódainak Szent László uralkodásig ívelõ történetére. Az elbeszélés e részébõl két momentumot szeretnénk megvizsgálni: az Aba Sámuel — vagy ahogyan forrásunk nevezi: Alba — halálával kapcsolatos híradást, illetve Szent László ábrázolását. 1. Hóman Bálintnál olvashatjuk, hogy elbeszélésünknek azon részlete, amely Aba Sámuel halálhírét rögzíti, szintén közelebbi rokonságot mutathat egy hazai elbeszélõ forrással: a Szent László-kori õsgestát feltételezõ dolgozat a Ma
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 325
142 A Gizellára vonatkozó külhoni elbeszélõ forrásokat l. Uzsoki András: Gizella, az elsõ magyar királyné sírja. Vár ucca tizenhét 8. (2000: 1.) 116–132. A magyar és külhoni elbeszélõ hagyományban megjelenõ Gizella-ábrázolással kapcsolatban l. még Döry Ferenc: Szent István családi története i. m. 569–570., 573., 576–583.; Gombos F. Albin: Szent István a középkori külföldi történetírásban. In: Emlékkönyv Szent István halálának i. m. III. 219–324.; Váczy Péter: A Vazul-hagyomány középkori kútfõinkben. Forráskritikai tanulmány. Levéltári Közlemények 18–19. (1940–1941: 1.) 304–338. A királyné fiktív genealógiájával, Burgundiai Vilmostól való származásával is foglalkozik továbbá David, P.: La prétendue chronique i. m. 34–40. 143 „illa Gisla regina, ut dicunt, multas malitias in terra illa fecit et ad extremum post mortem sancti regis meritis exigentibus interfecta fuit” – Chronica Albrici i. m. 779. 144 Arról, hogy a tradíció eredetileg is írásban alakulhatott ki, l. Körmendi T.: A Gertrúd királyné elleni merénylet i. m. 201. 145 ChHP (ed. Karácsonyi) 65., ill. ChHP (ed. Deér) 319.; Chronica Albrici i. m. 779. 146 A lengyel–magyar vegyes krónika i. m. 239.



gyar–lengyel Krónikát éppen azzal a Knauz-krónikával hozza összefüggésbe, amelyet az Imre hercegre vonatkozó hagyomány kapcsán korábban idéztünk. Azonban a szövegnek nem a zágrábi Knauz-kódexben fennmaradt, a filius unicus fordulatot õrzõ változata tartalmazza a számunkra érdekes momentumot, hanem a Cornides-kódexként is emlegetett Párizsi Kódex szövegvariánsa. Hóman a két kútfõ rokonságát azzal látta bizonyítottnak, hogy mindkét forrás Albaként ismeri Aba Sámuelt.147
Chronicon Knauzianum (P)
Expulso Petro rege, Alba in regem coronatur, regnavit tribus annis, expulsus et interfectus propre villam Abaad nomine, penes Tijsciam, anno Domini millesimo quinquagesimo octavo et sepultus est in suo monasterio Sao, quod ipse fundavit.
Chronicon Hungarico–Poloniacum (c. 13.)
(...) Alba interfectus est iuxta paludem, qui est in medio camporum propre Pestsch, unde usque in hodiernum diem appellatur palus Albe regis.
Úgy véljük azonban, hogy a korábbi esetekhez hasonlóan a források közötti filológiai kapcsolat itt sem tekinthetõ egyértelmûnek. Véleményünk szerint a névalak torzulása egymástól függetlenül is keletkezhetett a munkákban: az általunk vizsgált krónika — talán lengyel származású — lejegyzõje a számára ismeretlenül csengõ magyar nevet egy latinosabb alakkal cserélte fel, és ehhez hasonlóan járhatott el a Knauz-krónika adott változatának összeállítója is. Egy dologban azonban mindenképp igazat kell adnunk a szövegrészletek párhuzamára a figyelmet ráirányító Hómannak: Alba mocsarának, vagyis Abasárnak az említése valóban erõs hasonlóságot mutat az Aba haláláról és Sár monostorában való eltemetésérõl beszámoló magyar tradícióval, amely a krónikakompozícióban148 is olvasható. Az azonban, hogy szerzõnk földrajzilag sem tudja elhelyezni a helyszínt — Aba Sámuel megölését a Tisza vidéke helyett Pest mellé lokalizálja —, illetve az, hogy a magyar forrásokban szereplõ Sár helynév helyett mocsarat emleget, valószínûleg arra utalhat, hogy szóban hallott történetet próbált a krónikás — kissé elhomályosult emlékei alapján — lejegyezni. 2. Végezetül kitérnénk itt a krónika azon momentumára, amely Szent László uralkodását beszéli el. A hosszúnak korántsem tekinthetõ szövegrészben amely ráadásul, ahogyan azt már fentebb bemutattuk, a Haliccsal kapcsolatos megjegyzés révén a krónikás saját korára is utal — Hómannak nem sikerült igazi filológiai párhuzamokat kimutatnia a magyar elbeszélõ hagyománnyal.149 A részletek elemzése során a Magyar–lengyel Krónikát a Szent László-legendával is összevetõ Grzesik arra a következetésre jutott, hogy forrásunk uralkodóképe és a hagiográfiai munkában ábrázolt szentportré közös, 11–12. századi forrásra vezethetõk vissza.150 Bár a legenda és a krónikakompozíció textusainak vonatkozásában Gerics József is hangsúlyozta, miszerint a legenda valóban merített a gestaszerkesztmény vonatkozó fejezeteinek szövegébõl,151 még
326 CSÁKÓ JUDIT
147 Chronicon Knauzianum i. m. 330., ChHP (ed. Karácsonyi) 65., illetve ChHP (ed. Deér) 319. 148 Chronicon Hungarici i. m. 332. 149 Hóman B.: A Szent László-kori i. m. 37–39. 150 Grzesik, R.: Kronika wêgiersko–polska i. m. 73. 151 Gerics József: Krónikáink és a Szent László-legenda szövegkapcsolatai. In: Középkori kútfõink i. m. 113–136.



sem tartjuk valószínûnek, hogy jelen esetben párhuzamot kellene látnunk a Magyar–lengyel Krónika és bármilyen, napjainkra már elveszett õsforrás között. Kútfõnk az uralkodó erényeinek néhány soros bemutatásával végzõdik ugyan,152 ám ebbõl legfeljebb arra következtethetünk, hogy a krónikásnak tudomása volt arról, milyen tiszteletnek örvendett László Magyarországon. Bár a gestaszerkesztmény megfelelõ caputja is jámbor uralkodót fest le,153 az 1192-ben szentté avatott király híre nem csupán a hazai elbeszélõ hagyomány közvetítésével juthatott el krónikánk lejegyzõjéhez. Véleményünk szerint további figyelmet érdemel ugyanakkor a forrásnak az a már többször említett epizódja, amely László halicsi uralkodásáról számol be. Nem zárhatjuk ki annak lehetõségét, hogy a történetíró esetleg ismerte a magyar király ruténföldi hadjáratának a krónikakompozícióban is elbeszélt történetét,154 s ezt építette be oly módon saját históriájába, hogy egyben a 13. századi hercegek galíciai regnálásának és szlavóniai dukátusának is emléket állítson. A fent leírtak alapján az alábbi következtetéseket vonhatjuk le: A Magyar–lengyel Krónika egyetlen, általunk megvizsgált passzusa — természetesen a Hartvik-legendából kölcsönzött szöveghelyektõl eltekintve — sem látszik arra utalni, hogy közvetlen filológiai kapcsolatban állna bármely hazai kútfõvel, így a gestaszerkesztménnyel vagy egy annak családjába tartozó forrással. Ugyanakkor a történet néhány momentuma — a lengyel históriával kapcsolatban beiktatott részletek, valamint a számos mesés és pontatlan elem ellenére is — kétségkívül tükrözni látszik a magyar tradíciót. A Szent István utáni trónharcok elbeszélése vagy a három magyar herceg lengyel földre érkezése mellett vizsgálataink során két olyan részletet találtunk a munkában, amelyek egyértelmûen arra vallhatnak, hogy az elbeszélés lejegyzõje a magyarországi krónikák alapján kaphatott valamiféle tájékoztatást. Bár a Szent István egyetlen fiára vonatkozó megjegyzés is felveti annak gyanúját, hogy a történetíróhoz eljutott az Imrével kapcsolatos hazai tradíció, leginkább a Gizella-históriával, illetve az Aba haláláról szóló híradással összefüggésben mondhatjuk el azt, hogy ezek a magyar hagyomány apró részleteinek ismeretérõl árulkodhatnak. Hogyan képzelhetjük el mindezek alapján a Magyar–lengyel Krónika hazai forrásait? Grzesik a munkáról írt angol nyelvû ismertetõjében a kútfõ harmadik egységét illetõen igen óvatosan fogalmaz: míg az õstörténettel kapcsolatos részt a magyar gestából látszik eredeztetni, addig a Szent István utáni periódus vonatkozásában torz írott vagy szóbeli hagyományt feltételez.155 Véleményünk szerint azonban a 13. századi historikus Hartvik püspök István-legendája (vagy annak kivonata) mellett aligha használhatott fel bármilyen összefüggõ írott forrást – legyen az romlott szöveg vagy a magyarországi krónikából készült tömör excerptum. Hóman már idézett megállapításával egyetértve úgy
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 327
152 „Erat enim rex piissimus, in consilio providus, in comissio sibi grege prvidus et fidelis, in interventu strenuus, in universa morum honestate preclarus : hunc milites acsi patrem venerabantur, hunc karissimo diligebant affectu.” – ChHP (ed. Karácsonyi) 69., ill. ChHP (ed. Deér) 320. 153 L. pl. 131. caput (Chronicon Hungarici i. m. 403–406). 154 Chronicon Hungarici i. m. 414–415. (138. caput) 155 L. 35. jegyz.



véljük, hogy az uralkodók hibás rendje valamiféle királylistára lenne visszavezethetõ, ám az ezen szereplõ feljegyzések még ahhoz sem lehettek elégségesek, hogy a szerzõ megfelelõ genealógiát rajzoljon. Ennek alapján arra gondolhatunk, hogy a Magyar–lengyel Krónika szerzõje szóban kaphatott tájékoztatást a magyar történelemrõl, amelyrõl ennek következtében csupán bizonyos morzsák jutottak el hozzá. Részben azért, mert célja egy lengyel elemekkel színezett magyar história elkészítése volt, részben pedig azért, mert informátora közléseire nem tudott már pontosan visszaemlékezni, egy meglehetõsen furcsa, inkább irodalminak tekinthetõ alkotás jött létre – talán ez is volt a lejegyzõ eredeti szándéka.156 Közvetett módon azonban mégiscsak kapcsolódhat szövegünk a magyar elbeszélõ hagyományhoz: krónikásunkat minden bizonnyal a hazai gestaszerkesztmény alapján informálták. Hogy ez valóban így történhetett, azt alátámaszthatja az, hogy a kútfõ olyan apró momentumról is tudni látszik, mint Aba Sámuel és Abasár kapcsolata. Szent István feleségének negatív vonásokkal megfestett portréja ugyanakkor egyértelmûen jelzi, hogy a forrás szerzõje nem 11–12. századi szövegek, hanem az 1213 után keletkezett gestaredakció alapján nyerhetett képet a magyar történelemrõl.
*
Tárgyalnunk kell egy további kérdést is: vajon milyen forrásokból táplálkozott a Magyar–lengyel Krónikában olvasható Attila-történet?157 A korábbiakban arra mutattunk rá, hogy a mû — az egyes részletek vizsgálata alapján nem áll filológiai rokonságban a magyar elbeszélõ forrásokkal: igaz ez nem csupán a krónika utolsó egységére, de a szöveg elején olvasható fiktív õstörténetre is. Vallhat-e azonban szerkezetében a krónika egy korabeli összefüggõ magyar szöveg struktúrájáról? A fentiekben idézett szöveghelyek is illusztrálhatják, hogy kútfõnknek az az egysége, amely István uralkodásának második felérõl, illetve a Szent Lászlóig terjedõ magyar történetrõl számol be, a szerzõi fantázia termékének tekinthetõ passzusok ellenére is tükrözi valamelyest a gestaszerkesztmény vonatkozó — egyébként terjedelmesebb — caputjaiban elbeszélt históriát. Feltételezhetjük-e ugyanakkor a forrásunkban olvasható Attila-történet alapján, hogy Anonymus és Kézai elbeszélése között, vagyis a 13. század derekán bõvült volna a magyarországi hun hagyomány? Nézzük meg elõször is, milyen elemekbõl áll össze a Magyar–lengyel Krónikában olvasható õstörténet! Attilát (Aquilát) szerzõnk a) magyar uralkodóként jeleníti meg, és röviden bemutatja b) a király európai harcait: ennek elbeszélésében egy teljes caputot szán a c) Szent Orsolyára és a kölni szüzekre vonatkozó históriának. Ezt követi d) a magyar honfoglalásnak a horvát–szlavón hagyománnyal ötvözött meséje, amely szerint a magyarok nem Árpád, hanem Attila vezetésével érkeznek meg Pannóniába, mégpedig Szlavónia irányából. A
328 CSÁKÓ JUDIT
156 A mûfaj kérdéséhez vö. Ryszard Grzesik: Die ungarisch–polnische Chronik – ein Blick des ungarischen Hofes auf die eigene Vergangenheit. In: Die Hofgeschichtsschreibung im mittelalterlichen Europa. Hrsg. Von Rudolf Schieffer – Jaros3aw Wenta. Toruñ 2006. 119–128. 157 A kérdéshez l. Ryszard Grzesik: Attyla a S3owianie. Przyczynek do wyobra¿enia o kontaktach huñsko - s3owiañskich w œredniowiecznych Ÿród3ach narracyjnych. Roczniki Historyczne 59. (1993) 33–42.; Uõ.: European motifs i. m., kül. 48–53.



Dráva–Száva közén aratott gyõzelem után — amelyet az Úr a forrás szerint azért adott Attila kezébe, mert a horvátok meggyilkolták uralkodójukat, Kazimirt — a magyarok horvát asszonyokkal lépnek házasságra. e) Attila halála után Kálmán és Béla uralkodnak: a fiktív királyokról szóló egységet minden bizonnyal a periódusról semmiféle információval nem rendelkezõ író iktatta az elbeszélésbe. Géza hatalomra lépésével érkezünk el a történetnek a Hartvik-legendából merített passzusaihoz. Ahhoz, hogy az általunk feltett kérdésekre megkísérelhessünk választ adni, érdemes áttekintenünk azt is, mennyiben bukkannak fel ezek az elemek a magyar elbeszélõ hagyományban. a) Az elsõ, általunk kiemelt momentum, vagyis Attila magyar királyként való bemutatása egyértelmûen Anonymus gestájával állítható párhuzamba: a regényes történet Szkítia bemutatásakor a magyarok õseként említi az uralkodót. Attiláról mint hun királyról ránk maradt elbeszélõ forrásaink sorában elsõként Kézai emlékezik majd meg. Érdemes azonban itt megjegyeznünk, hogy Attila a kor nyugati forrásaiban azoknak a hunoknak az élén állt, akikkel a hagyomány a magyarokat azonosította.158 b) Míg Anonymus szûkszavúan szól Attiláról, addig Kézai hosszasan tárgyalja a hun király Európa-szerte vívott küzdelmeit.159 c) A harcokat kevésbé részletesen elõadó Magyar–lengyel Krónika kitér ugyanakkor egy olyan momentumra, amely csupán egyetlen megjegyzés erejéig bukkan majd fel Kézainál,160 az 1280-as években lejegyzett gesta nyomán pedig a krónikakompozícióban.161 Bár a történetet ismerte már Godefridus Viterbiensis (Viterbói Gottfried) is, azt IV. László udvari papja nem ebbõl a forrásból meríthette, hanem a Regnante domino néven ismert Orsolya-legendát használhatta: elõbbi ugyanis — a hagiográfiai munkával ellentétben — nem nevezi Orsolyát brit királyleánynak.162 Bár ez utóbbi adat a Magyar–lengyel Krónikában sem szerepel, az elbeszélés tanúskodhatna akár amellett is, hogy a kölni szüzek története az 1220-as évek derekára már beépülhetett a hazai elbeszélõ tradícióba is. d) A szlavóniai honfoglalás mondájának egyes mozzanatai — Kazimir (Zvoinimir) meggyilkolása vagy Szent Pál és Spalato kapcsolata — fellelhetõk ugyan a horvát tradícióban,163 ám a magyar elbeszélõ hagyomány nem tud arról, hogy népünk erre a vidékre érkezett volna meg.
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 329
158 P. magistri i. m. 35., 40., 94.; Kristó Gy.: Volt-e a magyaroknak i. m. 321., 323–328. 159 Simonis de Keza i. m. 150–161. 160 „Taliterque Francia et Flandria demolita Renum Coloniae pertransivit, ubi Sanctam Ursulam Britannorum regis filiam cum XI millibus virginum Hunorum feritas crudeliter iugulavit.” Simonis de Keza i. m. 155. 161 Chronicon Hungarici i. m. 267–268. 162 Uõ.: European motifs i. m. 52–53., Anonymus – Kézai i. m. 133.: 106. jegyz. (Veszprémy László jegyzete). A kérdéshez l. újabban Bácsatyai Dániel: Gesta eorum digna aeternitate laudis (Közös motívumok Geoffrey of Monmouth és P. mester regényes gestáiban). Századok 147. (2013: 2.) 296–298. 163 Macartney, C. A.: The medieval Hungarian historians i. m. 177–178.; Grzesik, R.: Sources of a story i. m. 99–102.



Meg kell továbbá jegyeznünk, hogy a Magyar–lengyel Krónika megfelelõ caputja — bár valóban rendhagyó módon hangsúlyozza a Dráva és a Száva vidékének fontosságát — közvetett módon mégis rokonítható Anonymus honfoglalás-történetével. e) Az Attila (vagy Árpád, hiszen történetírónk egybemosni látszik a két alakot164) utáni magyar történet — ha más formában is — természetesen megjelenik a magyar krónikaszerkesztésekben. Láthatjuk tehát, hogy az általunk az Attila-történetbõl kiemelt elemek egytõl egyig fellelhetõk valamilyen módon a hazai krónikásirodalomban. Ám mivel a magyar õstörténet számos eleme nyugati hatásra épült be 13. századi történeti irodalmunkba — olyan mozzanatokról van szó, amelyek a magyar krónikák mellett külhoni kútfõkben is felbukkantak. Milyen eshetõségek képzelhetõek el mindezek után annak vonatkozásában, hogy hogyan is állította össze elbeszélését a lengyelek és magyarok közös históriáját írásba foglaló krónikás? Magunk három lehetséges utat tudunk felvázolni: 1. A történetíróhoz a magyar hagyományból eljutottak bizonyos elemek, és hallomásból talán azt is tudta, hogy a magyarok — ahogyan azt Anonymus is tanúsítja — Attilát is egykori uralkodójukként tisztelték. Történetét azonban a magyar tradíciótól csaknem teljesen függetlenül, nyugati források alapján egészítette ki további mozzanatokkal, így — Attila harcainak rövid és torz elbeszélése mellett — azzal az Orsolya-legendával, ami ezen hipotézisnek megfelelõen csupán a véletlen folytán bukkanna fel majd újra a hazai elbeszélõ hagyományban. 2. A krónikást olyasvalaki tájékoztatta, aki mind Anonymust, mind pedig a Kristó által elképzelt 13. századi gestaszerkesztést ismerte, ám a szerzõ a kapott információkból — azokra talán homályosan emlékezve — csak bizonyos momentumokat õrzött meg. A kölni szüzek legendája nem feltétlenül került már ekkorra lejegyzésre bármely hazai írott forrásban, ám az Attila-hagyomány más elemei mellett ez a história is részét képezhette a szóbeli tradíciónak. Láthattuk már, hogy Szent Orsolya története minden bizonnyal elég korán ismert lehetett Magyarországon: a mártírhalált szenvedett kölni leányok ünnepe már abban a Nyitrai Kódexben is szerepel, amelyet a 11. századra helyez kutatás.165 3. A Magyar–lengyel Krónika alapján ugyanakkor elképzelhetõ, hogy létezett egy olyan hazai forrás — talán az 1213 és 1235 között keletkezett gestaszerkesztmény —, amely Anonymusnál bõvebb Attila-hagyományt tartalmazott. Kútfõnk szerkezetében ezt a történetet követné – azt igen nagy mértékben torzítva és horvát, valamint lengyel motívumokkal is kiegészítve. Meg kell jegyeznünk azonban, hogy ez az elképzelés ellentmondani látszik Kristó azon feltevésének, miszerint a 13. század eleji, a keresztény magyarok történetét elbeszélõ kútfõ a magyarok õshazájával kapcsolatban semmit sem jegyezhetett még le a Nyugatról átvett hagyományanyagból.166
330 CSÁKÓ JUDIT
164 Grzesik, R.: The Hungarian roots i. m. 75. 165 Radó P.: Hazánk legrégibb i. m. 395. 166 Kristó Gy.: Egy 1235 körüli i. m.



Mindezeket azzal egészítenénk ki, hogy valamennyi általunk felvázolt esetben feltételeznünk kell, hogy a szerzõ jól ismerte magát az Orsolya-legendát: ha Hartvik mûvéhez hasonlóan esetleg nem is feküdt elõtte feltétlenül írott szöveg, ezzel a históriával nyilvánvalóan sokkal nagyobb mértékben volt tisztában, mint a magyar történet számos egyéb, csak pontatlanul felidézni tudott momentumával.167 Mindez természetesen nem jelenti azt, hogy esetleg a magyarországi írott hagyományba ne épült volna be már ekkorra a történet, ám a szerzõ a talán szóban kapott információkat jobbnak látta ezen a ponton kiegészíteni. Bár további adatok híján — ahogyan a hazai krónikakutatás más területén is — igen nehéz lenne egyértelmûen állást foglalnunk az általunk feltett kérdésben, mégis igen erõsen elképzelhetõnek tartjuk, hogy a Magyar–lengyel Krónika egy, a saját korában létezõ magyar forrás szerkezetét tükrözné vissza legalábbis a magyar kútfõnek a Szent László regnálásáig terjedõ szakaszáig. Nem zárhatjuk ki ugyan annak lehetõségét, hogy a történetíró számtalan hagyományból rakta össze elbeszélését, mégis túlzásnak tartanánk, hogy a szláv elemek, valamint a magyar elbeszélõ tradícióból átvett részletek mellett a nyugati hagyomány nyomán krónikásunk egy saját magyar õstörténetet is kidolgozott volna. Sokkal valószínûbbnek látszik, hogy a 13. század közepére már írásban is összekapcsolódott a Szent Istvánig ívelõ magyar történet azzal a pogány történettel, amelynek fõbb elemei a nyugati kútfõk nyomán jelentek meg Magyarországon a 12. század végén. Ez utóbbi história már módosult Anonymusnak a valószínûleg a korban is mesésnek tekintett gestájához képest: jóval nagyobb szerepet szánt Attila alakjának. Ez az összefonódott pogány és keresztény elbeszélés képezhette egyfajta törzsét a krónikás munkájának: erre fûzte fel a részben a szláv hagyományból ismert elemeket, részben pedig a saját fantáziája szülte históriákat.
***
Dolgozatunkban egy olyan krónikát mutattunk be, amelyet — bár az a Scriptores rerum Hungaricarum kiadása alapján is a magyar elbeszélõ hagyomány részének tekinthetõ — Karácsonyi Béla 1964-ben megjelent, a forrás ránk maradt kéziratait górcsõ alá vevõ dolgozata óta nem vizsgált meg részleteiben a hazai forráskutatás. Jóval gazdagabbnak bizonyul ugyanakkor a téma idegen nyelvû szakirodalma: ennek megfelelõen jelen tanulmánnyal célunk volt az is, hogy a magyar középkorászat figyelmét ráirányítsuk egy olyan szövegre, amelynek vonatkozásában a külföldi medievisztika már meglévõ eredményeit a hazai történész szakmának, ha újraértékelnie minden pontján feltétlenül nem is, megismernie és a krónikakutatásba beépítenie azonban mindenképpen szükséges. Regényes, számos furcsaságot felvonultató kútfõnk sok esetben nem látszik többet elárulni az Árpád-kori Magyarországról, mint azok a középkori
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 331
167 Az Orsolya-legenda két változatának, a Fuit tempore pervetustónak, illetve a Regnante dominónak a krónikára gyakorolt hatásáról l.: Grzesik, R.: Kronika wêgiersko–polska i. m. 76–82.



francia regények, amelyek szerzõi meseszövésükbe itt-ott magyar motívumokat is beemeltek.168 Ám ha a 9–11. századi történet megismeréséhez nem is tesz hozzá sokat a Magyar–lengyel Krónika, a magyar elbeszélõ hagyomány alakulásának problematikájával kapcsolatban számos kérdést felvet a szöveg. Írásunkban nem állt módunkban a Chronicon Hungarico–Polonicum szövegének teljes körû elemzését adni: ennek megfelelõen számos, a külföldi kutatásban esetleg nagyobb hangsúllyal szereplõ kérdéskörre csupán érintõleges tértünk ki. Tanulmányunkat egyetlen fõ probléma köré igyekeztünk felépíteni: arra a kérdésre kíséreltünk meg választ keresni, mennyiben tanúskodik a kútfõ saját korának magyarországi narratív hagyományáról. Ahhoz azonban, hogy meg tudjuk vizsgálni, rokonítható-e — Hóman Bálint elképzeléseinek megfelelõen — a forrás a hazai elbeszélõ tradícióval, elengedhetetlennek láttuk, hogy elõzetesen szóljunk két témáról. Miközben igyekeztünk felvázolni azt, hogy mit is sejthetünk a fennmaradt kéziratok alapján a Magyar–lengyel Krónika archetypusának szerkezetérõl és tartalmáról, érintettünk annak lehetõségét is, hogy a Chronicon Hungarico–Polonicum a Hartvik-legendát egy, a Seitzi Legendáriumban õrzött szöveghez hasonlatos kivonatos változatban használhatta. Utalnunk kellett továbbá azokra a hipotézisekre is, amelyeket a kútfõ genezisének feltételezhetõ vonatkozásában a lengyel, illetve a szlovák medievisztika megfogalmazott. Bár olyan kérdésekrõl van itt szó, amelyekre egészében megnyugtató választ aligha adhat a középkorászat, úgy véljük, dolgozatunk elsõ két fejezetében sikerült valamelyest árnyalnunk azt a képet, amelyet Ryszard Grzesik, illetve Martin Homza a Magyar–lengyel Krónikával kapcsolatban felvázoltak. A kútfõ magyar földön történt lejegyzése mellett érvelõ kutatókkal ellentétben sokkal inkább látunk lengyel területen keletkezett írást abban a Chronicon Hungarico–Polonicumban, amelyre azonban magunk is a 13. század közepén vagy valamelyest azt megelõzõen keletkezett forrásként tekintünk. A kútfõnek a magyar gestaszerkesztményhez való viszonyát vizsgálva hasonlóképpen arra következtethettünk, hogy szövegünknek — Gizella sötét tónusokkal megrajzolt portréjának bizonysága révén — mindenképpen a Gertrúd-merényletet követõen, ám feltehetõleg a hun–magyar rokonság tézisét részletesen kidolgozó Kézai-féle munka elõtt kellett keletkeznie. Ha nem is mutathatunk ki közvetlen filológiai rokonságot más magyar elbeszélõ forrással, mint a Hartvik-legendával, a mû nem egy olyan részletet tartalmaz, amely valamilyen módon a hazai tradícióban is felbukkan. Ryszard Grzesikkel ellentétben arra a következtetésre jutottunk azonban, hogy az a magyarországi hagyomány, amely — feltehetõen szóbeli értesülések révén — a Magyar–lengyel Krónikába is beépült, nem a hazai gesta legkorábbi változatainak felhasználásáról árulkodik, hanem a gestaszerkesztmény 13. század eleji átdolgozásának közvetett ismeretét sejtetni. Dolgozatunkkal sikerült talán rámutatnunk arra is, hogy a krónikakompozíció 13. századi redakciós fázisa egy árnyalattal esetleg
332 CSÁKÓ JUDIT
168 A témáról összefoglalóan l. Csernus Sándor: A középkori francia nyelvû történetírás és Magyarország (13–15. század). 133–143. A Manekine-regénnyel kapcsolatban l: Eckhardt Sándor: Salamon magyar király lányának históriája. Magyar Könyvszemle 33. (1926: 1–2.) 24–30.



kevésbé megismerhetetlen számunkra, mint ahogyan azt egy korunkra nem maradt szövegváltozattal kapcsolatban vélhetnénk.
FÜGGELÉK
THE HUNGARIAN-POLISH CHRONICLE AND THE DOMESTIC NARRATIVE TRADITION
by Judit Csákó (Abstract)
The present study examines a source – the Hungarian-Polish Chronicle, also known in the research as the Mixed Chronicle – which has so far attracted relatively limited scholarly attention in Hungary. While the Hungarian medievalists, with the exception of Béla Karácsonyi, who examined the stemmatic relationship among the Polish manuscripts which have maintained the text, remained generally untouched by this rather fabuluos narrative of Hungarian history which, moreover, abounds in factual errors, the thirteenth-century chronicle has enjoyed growing popularity in the Polish and Slovak historiography in recent decades. In the wake of a monographic treatment by Ryszard Grzesik from Poznan, and several articles he devoted to the same topic, Martin Homza, who published the narrative source in a Latin-Slovak bilingual edition, also took his stance with regard to the Chronicon mixtum. In this study I present the results of medieval research abroad grouped around three major problems, and examine the extent to which certain details need to be modified or
A MAGYAR–LENGYEL KRÓNIKA ÉS A HAZAI ELBESZÉLÕ HAGYOMÁNY 333
A Magyar–lengyel Krónika szöveghagyománya (Karácsonyi Béla sztemmája alapján; az ábráról Les3aw Spycha3a eredményének megfelelõen a krónikát valójában nem tartalmazó, napjainkra elveszett K kódex hiányzik)
*Archetypus
Rövidebb változat Bõvebb változat
Z (14. sz.)
C (15. sz.) W (15. század) O (15. század)
Z = Zamoyski-kódex C = Czartoryski-kódex W = wroc3awi Ossoliñski-kódex O = Ossoliñski-kódex



complemented. I also regarded a detailed treatment of the problems which emerge with regard to the Hungarian-Polish Chronicle all the more justified since the text in question is likely, in my opinion, to offer valuable information about the devbelopment of the Hungarian narrative tradition in the 13th century. In the first part of my study I examine the problem of what exactly is to be meant by the very text of the Mixed Chronicle, which has come down to us in two versions, a shorter and a longer redaction. How burdened with interpolations is the text preserved in the so-called Zamoyski-codex? How shall we conceive the archetype of the Chronicle? In presenting the mutual relationship of the two versions to each other, I perforce had to touch upon the question of what kind of text of the Hartvic legend may have been at the disposal of the thirteenth-century chronicler who borrowed long sections therefrom. Upon a close similarity between the Life of St Stephen contained by the Legendary of Seitz and certain passages in the Hungarian-Polish Chronicle, László N. Szelestei even proposed the hypothesis that the manuscript of Seitz and the Mixed Chronicle may reveal the existence of a shorter version of the third Life of Stephen that predated the text now known as the Legenda Hartiviciana. I, however, rejected this hypothesis, along with the view of Ryszard Grzesik, who likewise suspected in the background of Mixed Chronicle a text of the Hartvic legend that stood closer to the presumed archetype that any of the other surviving manuscripts. Before shifting to an analysis of potential parallels between the Hungarian chronicle literature and the Hungarian-Polish Chronicle, I judged a survey of the most important ideas about the presumed place and time of the Chronicle’s compilation indispensable. While the arguments which Grzesik advanced in support of a dating of the Mixed Chronicle to the mid-thirteenth century (most probably put together in the 1220s and 1230s) will probably prove to be sound, his suspicion of the existence behind the Chronicle of a source of southern origins (namely a chronicle written in the Slavonian court of prince Coloman) is far less immune to criticism. Nor based on any more solid foundations is the thesis put forward by Martin Homza, according to which the fabulous history was put to writing by Adolf, provost of Szepes. Although I do not exclude either the possibility that the Mixed Chronicle originated in Hungary, equally serious arguments can be forwarded in support of the Polish origins of a narrative which, moreover, has not survived in any Hungarian manuscript. In the last part of the study I have examined the ways in which the narrative source in question may have been related to the Hungarian gesta-compilations. The main question is whether the hypothesis of Grzesik that certain details of the Mixed Chronicle, which is admittedly full of strange elements, betray familiarity with the Hungarian narrative tradition in the 11th and 12th centuriers. Following Bálint Hóman, the Polish scholar opined that the text reveals at several points philological concordances with the Hungarian chronicle tradition, more exactly with the narratives of the Anonymous and Simon Kézai, as well as the fourteenth-century chronicle compilation. Upon examining the relevant parts of the text, I have come to the conclusion that, contrary to the opinion of Grzesik, apart from the sections borrowed from the Hartvic legend, no passage of the HungarianPolish Chronicle reveals immediate recourse by the compiler of the text to any Hungarian written record. Nevertheless, some elements of the history do appear to reflect the Hungarian tradition; this may have been transmitted to the chronicler indirectly, possibly by way of oral communication. Yet the parts examined – such as the episode which casts a rather unfavourable light on the consort of Saint Stephen – reflect the knowledge not of early texts but of some version of the thirteenthcentury Hungarian narrative tradition. The history of Attila as presented by the Mixed Chronicle also raises the possibility that this tradition during the reign of Andrew II may have included a narrative devoted to this presumed ancestor of the Árpáds that was more detailed than the one offerred by the Anonymous.
334 CSÁKÓ JUDIT