---
master_file: "[[@DrDemeterZayzon]]"
---
# Index for Dr. Demeter Zayzon Mária – Az oroszlán és jelképei.pdf

! Demeter Zayzon Mária: Az oroszlán és jelképei. Oroszlán-ábrázolások a
művészetek kezdetén. 2013. május. Mss.
Általánosan elfogadott tény, hogy a barlangképek születésétől a napjainkig terjedő időszakban
az oroszlán vizuális ábrázolásának rendszeres és folyamatos előfordulása közvetlen szerepet
játszott – és játszik - az emberek életében, gondolkodásában, rítusaiban. Az oroszlán
ábrázolások korszakonként, kultúránként természetszerűen különbözőek céljuk, funkciójuk
tartalmuk, műfajuk, formájuk tekintetében. Mindezt olyan kulturális jelenségnek tekinthetjük,
amely a szimbólumteremtő viselkedés körébe tartozik.
Ott volt az oroszlán már a kezdetek kezdetén, nem csupán az adott élőhely tiszteletet
ébresztő „királyi” természeti lényeként, a hatalom és erő megtestesítőjeként, hanem az
emberiség paleolit kori, első művészi megnyilatkozásainál, a szimbolikus gondolkodás
megjelenésekor, az őskori ember jelkészletének egyik közlési formájaként. Miért az oroszlán
(is)? Ennek okát kereshetjük az őskőkorszaki1 embert körülvevő természetbeni
előfordulásában, közös életterükben, akár korai motívumvándorlásban, de olyan elemzések is
születtek, amelyek bizonyos egyetemes archetípusnak tekintik e macskaféle csúcsragadozó
ábrázolásaiban tetten érhető értékeket, szimbólumokat.
Az ismert legrégebbi, több tízezer éves oroszlán-ábrázolások az őskőkorszaki
barlangrajzokon, -festményeken, sziklavéseteken jelennek meg, s e nagyragadozókat olykor
az ún. mobiliákon - kisméretű csontfaragványokon, vésett mamut-agyarakon, karcolt
kavicsokon - is megörökítették korai ember-őseink. Felfedezésük nem is olyan régi – közel
másfél évszázaddal ezelőtt kezdődő és napjainkig tartó története gyakran regénybe illő, s az
első hitetlenkedések, bizonytalanságok elmúltával – eleinte kétségek merültek fel a
festmények valós életkora tekintetében2 – a paleontológusok, archeológusok,
művészettörténészek, antropológusok, filozófusok és mások átadták magukat a csodálat
érzésének a több ezer, sőt több tízezer évvel ezelőtti művészi alkotások előtt.
Tanulmányunkban az oroszlán szociologizálható, kulturális kontextusba illeszthető
szimbolikus tartalmának változatosságától lenyűgözve gyűjtöttük és dokumentáltuk
1 A korszak önálló elnevezése azért volt indokolt, mert egyrészt a 19. század közepétől az ősember- és őslénykutatás elvált egymástól; másrészt pedig, mert a pleisztocén az a korszak, amelyben rendkívül felgyorsult az emberi evolúció, ebben a korszakban vált egyre inkább szembetűnővé az ember jelenléte, tevékenysége. Az őskőkorszak (paleolitikum) során Európában a modern ember (Homo sapiens) kiszorítja a Neander-völgyi embert (Homo neanderthalensis). wikipédia
2 Még 1956 után is feléledtek azok a 20. század eleji, ma (1959-ben, írja Henri Breuil) már végképp nevetségesnek tartott érvek, melyek szerint ezek az alkotások (pl. Rouffignac, a száz bölény barlangjában) vagy modern hamisítványok, vagy politikai menekültek tréfái. Breuil, Henri – Lantier, Raymond: Les hommes de la pierre ancienne. Nouv. Ed. Paris, 1959. p. 223.



2
ábrázolásainak arcait a képzőművészet több műfajában, kronológiai és területi elveket
követve, a lehetséges legkorábbi kezdetektől napjainkig, a lehetséges legteljesebb földrajzi
kulturális viszonylatban. Itt most a kezdetekről ejtünk szót.
***
Egy kis kutatástörténet. Hazai szaktekintélyünket idézzük, amikor megállapítjuk, hogy az
őstörténet kutatásának Franciaország az őshazája. „E tudomány nemzetközi nyelve is francia
lett. Hamarosan kiterjedt a szomszédos, majd távolabbi országok területére is. Rövidesen
kialakult egy tudományág, a paleolitikum művészetének kutatása, amely tulajdonképpen el is
vált az ősember korának valódi régészetétől. Szorosan összefonódik a
természettudományokkal, a geológiával, a paleoklimatológiával, a paleobotanikával, a
paleontológiával, stb.”3 E kutatási terület fejlődését nagyban segítette elő az őskori művészet
alkotásainak fokozatos, élénkülő felfedezése, melynek kezdeteiről nem mondható, hogy az
idők homályába vesznek. Jóllehet az első utalások a barlangfestészet tényeire a 16. századtól
ismertek, hiszen már Lope de Vega gyanította a Spanyolország nyugati részén, a Batuecas
vad és festői völgyében létező sziklafestményeket -,közülük a legemlékezetesebb a „Las
Cabras pintadas” -, s később, a 18. században a spanyol földrajztudós, Madóz4 is említi
ezeket, továbbá, a franciaországi Dordogne-ban található, napjainkra az UNESCO
Világörökség5 részét képező Rouffignac-barlangot már 1575-ben leírta François de
Belleforest, s nemkülönben, a szibériai és a távol-keleti sziklarajzok első leírásainak
időpontjai is hasonlóan koraiak: a Tom folyó menti sziklarajzokról a 17. században egy
névtelenül maradt országjáró adott hírt, majd 1719-ben Nagy Péter expedíciójában
Strahlenberg (hadifogoly svéd kapitány) foglalkozott ezzel, s visszatérve hazájába kiadta
1730-ban útibeszámoló könyvét: Das Nord-und Östlich Theil von Europa und Asia. (Az Orosz
Tudományos Akadémia expedíciói 1733-1743 között Szibéria kutatására.)6 Az oroszországi
festett Kapova barlangról 1760-ban számolt be P.I. Rychkov. Bő fél évszázaddal később,
1824-ben I.P.Falk vezetésével újabb expedíció indult ide, majd néhány évtizedre rá, 1876
ban Otto Finsch és Alfred Brehm tanulmányozta a helyszínen a híres Írott szikla hatalmas,
7-8 ezer éves állatábrázolásait.7 Az amerikai kontinensen a mai Mexikó-beli Baja California
festett sziklabarlangjait már az 1700-as évek spanyol misszionáriusai is ismerték: Francisco
3 Gábori Miklós: Utószó Leroi-Gourhan, André: Az őstörténet kultuszai c. könyvéhez, Kozmosz Könyvek, Budapest, 1985. 151, 152. p.
4 Breuil, Henri – Lantier, Raymond: i.m. p. 256.
5 http://whc.unesco.org/en/list
6 Okladnyikov, Alexej Pavlovics -Martinov, A. I.: Szibériai sziklarajzok. Bevezető tanulmány: Hoppál Mihály. Corvina Kiadó, Budapest, 1983. 200 p.
7 Finsch, Otto – Brehm, Alfred: Utazás Nyugat-Szibériában, 1882.



3
Javier Clavigero az 1789-ben közzétett Historia de la Antigua o Baja California írásában
elsőként számolt be a festett sziklamenedékekről, emberi és állati alakok ábrázolásáról.8
Európában az első csontra és rénszarvas-agancsra karcolt kőszáli kecskéket, rénszarvasokat,
szarvasokat 1833 és 1843 között találták Saléve, Chaffaud (Franciaország) és Thayngen
(Kesslerloch-Svájc) barlangjaiban. 1864-ben E.Lartet és H.Christy feltárta a Le Moustier-t;
1868-ban fedezte fel a spanyolországi Altamira barlangot egy helybeli lakos; 1901-ben Henri
Breuil a franciaországi Combarelles és a Font de Gaume barlangokat, s a sor folytatható
például az afrikai szaharai sziklavésetek 1850-es évekbeli felbukkanásával a francia hadsereg
tisztjei, vagy kutatók utazásai során.
Mindezek ellenére csupán a 19. század közepétől-végétől készülnek dokumentált
információk az őskori festett barlangokról, vésett/rajzolt/karcolt-sziklákról, -kövekről,
csontokról. A híres spanyol Altamira, több száz őskőkorszaki állatrajzot tartalmazó, az őskor
„Sixtus-kápolnájának” nevezett,9 máig a legjelentősebb és 1985-ben az UNESCO
Világörökség részének elismert barlang felfedezését, majd több, dél-franciaországi helyszín
feltárását követően a „szakma” még a múlt század ötvenes- hatvanas éveiben is úgy vélte,
hogy ilyen karcolt/rajzolt/vésett/festett-képes barlangok jellegzetesen csak Európa észak
spanyol és dél-francia hegyvidéki területein fordulnak elő. Henri Breuil 1959-ben írja,
(amikor „a horizont alig terjedt túl Európán” Frobenius szerint), hogy „több mint hatvan éve
megsokasodtak a felfedezések a barlangi festmények, rajzok, vésetek, vagy díszített
menedékek terén, (...) majd mindegyik Franciaország délnyugati, és Spanyolország
északnyugati részén, elérik a jelentős 112-es számot.”10 A korabeli adatokat, (melyek azóta
lényegesen változtak) fel is sorolja, és csoportosítja földrajzi megoszlásuk szerint:
„Franciaországban: Dordogne 32, Gironde 1, Charente 2, Vienne 1, Seine-et-Oise 2, Yonne 1,
Tarn et Tarn-et-Garonne 2, Lot 7, Pireneusok 16, Hérault 1, L’Ardèche és Gard 8.
Spanyolországban: Kantábriában 25, Vielle Castille 5, Andalúziában 4 (melyhez
hozzáadhatunk még 35 festett sziklát Levantéből). Dél-Olaszországban: Szicíliában 1.
Csehszlovákiában 2, Jugoszláviában 1, Angliában: Bacon Hole” 11 (tulajdonképpen Wales,
1912-ben Sollas professzor és Henri Breuil tárták fel). Franciaországban további számtalan
festett és vésett/faragott sziklára és festményekkel teledíszített falak maradványaira találtak.
8 Mark Rose: Cave paintings of Baja California http://library.thinkquest.org/J0110374/CavePainting.html 1999 by the Archaeological Institute of America archive.archaeology.org/online/features/baja/
9 A metafora Joseph Déchelette francia archeológustól ered, a Breuil, Henri – Lantier, Raymond: Les hommes de la pierre ancienne. Nouv. Ed. Paris, 1959. könyvében szereplő utalás szerint. (p. 223.) Azóta a Lascauxbarlangra is „ráillesztették” a hasonlatot, lásd például Windels, Fernand: Lascaux. „Chapelle Sixtine” de la préhistoire. Centre d'études et de documentation préhistoriques, Montignac-sur-Vézère, 1949. 138 p.
10 Breuil, Henri – Lantier, Raymond, i.m. p. 223.
11 Uo.



4
Ezek azt igazolják, hogy itt szabadtéri alkotások is születtek, mint például Dordogne-ban a
szabadon álló szikla-kőtömbökön. A leglátványosabb európai barlangi festményeket az alábbi
francia és spanyol barlangok rejtik, az alkotások születésének kronológiai sorrendjében (a
visual-arts-cork.com/prehistoric/cave-painting felsorolásában): Franciaországban: Chauvet,
Vallon-Pont-d'Arc; Cosquer, (Marseille közelében); Pech-Merle, Cabrerets, (Középső
Pireneusok); Lascaux, Montignac, (Dordogne); Font de Gaume, (Dordogne völgyében).
Spanyolországban: Cueva de La Pasiega, Cuevas de El Castillo, (Cantabria); Altamira
barlang, Santillana del Mar közelében, (Cantabria).
László Gyula Az ősember művészete című, 1963-ban megjelent, gazdagon illusztrált
könyvében összefoglalta a korabeli kutatók ez irányú ismereteit: Spanyolországból 37,
Franciaországból 74 ősi rajzolt-festett barlang lelőhelyét sorolja fel, ábrázolja térképen és
írja le szövegszerűen, ugyanakkor már közli egy új, meglepő felfedezés hírét Dél-Urálból,
Baskíriából a tundraövezet peremén lévő barlangszentélyről. „Eddig azt hittük, hogy a
barlangi festészet az észak-spanyol és dél-francia terület sajátja, és szórványosan még
Olaszországban és Németországban található. Legújabban (az 1960-as évek - DZM) az
Urálban, Belső-Ázsia felé is: Dél-Urálban, Baskíriában a Kulgan-Tas barlang.” – írja. 12 Jó
évtizeddel később Zolnay Vilmos megerősíti e bővülés tényét, sőt, több ázsiai, afrikai
barlangfestményről is tudósít. „Hosszú ideig úgy vélték, hogy ez a franko-kantábriai terület az
őskori művészet szülőföldje. A legújabb felfedezések és feltárások azonban bebizonyították,
hogy a barlang- illetve sziklafestészetet a felső őskőkortól a kései újkőkorig, néhol tovább is,
méghozzá minden ’műveltségben’ művelték.”13 A tartós érdeklődésnek és barlangkutatásnak,
valamint a korlátlanul fejlődő kommunikációs lehetőségeknek köszönhetően tudásunk a
barlangi művészet térbeliségéről, topográfiájáról folyamatosan bővül, globálissá tágul, és
rég meghaladta az Európa-centrikus nézeteket-ismereteket. Ma már világszerte több száz
ilyen, mágikus vagy más elgondolásból készült barlangrajz/petroglifa lelőhelye vált ismertté
majd’ minden kontinensen - Európában, Ázsiában, Afrikában, Észak-Amerikában, Dél
Amerikában, Ausztráliában-Óceániában, - és állíthatjuk, hogy még sok a fehér folt, a
feltérképezetlen vagy dokumentálatlan terület. Henri Breuilnek a 20. század harmincas
12 László Gyula: Az ősember művészete. Corvina Kiadó, Budapest, 1968. p. 124.
13 Zolnay Vilmos: A művészetek eredete. Magvető. Budapest, 1983. pp.29-30. „A kelet-spanyolországi Levante, a Tarantói-öböl, Szicília és Afrika barlangfestményei mind későbbi korból valók. Gyakran mutatnak rokonságot a korábbi naturalista művészettel, ezért feltehető, hogy ennek a leszármazottai. Az arktikus térség, az Onyega-tó keleti partja, a Fehér-tenger partvidéke és Skandinávia sziklarajzai korábbi kultúrákból erednek, amelyek a tajga növénysávján, valamint a Bajkál-tó és Ukrajna közötti sztyeppén keletkeztek. Talán ez a kiterjedt, kellőképpen még nem kutatott zóna volt az a terület, ahol a vadászok művészete kialakult.” Kádár Zoltán, i.m.



5
éveiben már tudomása lehetett a barlangrajzok kiterjedtebb földrajzi előfordulásáról,
ismerhette Leo Frobenius afrikai kutatásait akárcsak 1937-ben megjelent könyvét az európai
és afrikai sziklarajzokról,14 sőt, maga is személyesen kutatta és értelmezte ezeket, például
Afrikában 1942 és 1951 között az i. e. 4000-1500-ból származó Tassili-n-Ajjer (Tasszilin
Ádzser) festett szikláit (ezeket 1968 után, a turistaforgalom megindulásával egyidőben vandál
rongálások érték), az Adrar des Iforas, Aïr, Ahnet, Hoggar, Ouenat (Núbia,15 Líbia, Szomália,
Algéria), a Harrar (Abesszínia/Etiópia) festett barlangjait és a dél-afrikai festett-rajzolt
barlangokat, sziklákat, melyekről tanulmányokat írt, szakmai beszámolókat tartott. 16
Kádár Zoltán meglepőnek találja a festett barlangok elterjedtségét: „megtalálhatók a
Bajkál-tó távoli partvidékein – írja -, a dél-uráli Angara-folyó meredek partjain, a Pamír
hegység nyúlványain, egészen a végtelen eurázsiai lösz-síkságokig, Ukrajnától
Morvaországon át Aquitániáig és a Kantábriai-hegységig.”17 A legkiemelkedőbb művekre,
úgy tűnik, Franciaország és Spanyolország bizonyos területein bukkantak, s ugyancsak itt
fordulnak elő legsűrűbben a kifestett barlangok, és itt vannak (?) a tárgyi emlékek
leggazdagabb lelőhelyei. „A régészeti lelőhelyek koncentrációját Eurázsia földrajzi adottságai
magyarázzák, amelyek megengedték a viszonylag sűrű betelepülést, egészen Európa nyugati
pereméig.”18 Hozzávehetjük a szibériai sziklarajzokat, és Üzbegisztán, Kazahsztán,
Örményország, az arab félsziget, Afrika, India, Kambodzsa, Thaiföld, Kína, Japán, Észak- és
Dél-Amerika, Közép-Amerika őskori művészeti leleteit. Miután minden kontinensen és
számtalan országban fedezték fel az emberiség e művészeti alkotásait, talán rövidebb lenne az
a lista, amelyen az őskori művészeti leleteket nem őrző országok-területek szerepelnének.
Létezik immár az ősi festményeket-rajzokat-alkotásokat tartalmazó barlangoknak
sziklamenedékeknek19 kontinensek és országok szerinti gazdag adatbázisa: ilyenek az
interneten is elérhető Rock Art Archives, s részleteiben elérhetők fejezetei, mint az African
Rock Art Archive, a South African Rock Art, az American Rock Art Archive, az Australia Rock
14 Frobenius, L. – Fox, D.C.: Prehistoric rock pictures in Europe and Africa, New York, 1937. Magyar nyelven megjelent írásai: Afrikai kultúrák. Válogatott írások. Gondolat, Budapest, 1981. 401 p.
15 Történelmi-földrajzi egység, ma két állam területén fekszik: Egyiptom déli, és Szudán északi határvidékén.
16 Breuil, Henri: The rock paintings of southern Africa. Published by the Trianon Press for the Abbé Breuil Trust, Paris,1955; Breuil, Henri: Peintures rupestres préhistoriques du Harrar (Abyssinie.) Comptes-rendus des séances de l'Académie des Inscriptions et Belles-Lettres, Année 1934, Volume 78, Numéro 2, pp. 225-230. Breuil, Henri: Les roches peintes du Tassili-n-Ajjer. Arts et métiers graphiques, 1954. 161 p.
17 Kádár Zoltán: Az őskor művészete. In: Művtár I. Művészettörténeti gyűjtemény. http://muvtar.wordpress.com/oskor/
18 Kádár Zoltán, i.m.
19 Frobenius megjegyzi, hogy a ferdén előreugró sziklákat vagy barlangfalakat a francia tudomány folytonosan ’abri’-ként - hajlék, menedékhely – emlegeti. In Afrikai kultúrák. Válogatott írások. Gondolat, Budapest, 1981. 221.p.



6
Art Archive, a British Isles Prehistory Archive, a China Rock Art Archive, a France Rock Art
Archive, az India Rock Art Archive, a Scandinavian Rock Art Archive, a South America Rock
Art Archive, a Rock Art in Britain, a Campeche Rock Art Petroglyphs, az El Salvador Corinto
Cave, a Tibetan Rock Art, a The Hajar Mountains, Rock Art of United Arab Emirates, az
Uzbekistan Rock Art – itt például 140 petroglifa/sziklarajz lelőhelyről tudnak, - s a sor
folytatható.20 Igen gazdag szakmai anyagokat ad közre az archeológus Don Hitchcock
gyűjtőhonlapja, a Resources for the study of Palaeolithic / Paleolithic European, Russian and
Australian Archaeology / Archeology, 21 akárcsak további jónéhány internetes lap. (E
tematikus honlapok elérhetőségét/webcímét lásd a teljes kézirat bibliográfiai fejezetének
végén).
Sokaságuk és földrajzi elterjedtségük illusztrálására felsorolunk – csupán néhányat
az őskori művészetet őrző, nyilvántartott, de nem feltétlenül széleskörűen ismert barlangok,
sziklamenedékek közül.22 Legtöbbjük egyenként akár több száz állatképet tartalmaz. E
barlangok értelemszerűen hegyvidéki, sziklás, kedvező földrajzi adottságú helyszíneken
találhatók, mint az egyedülállóan csodálatosnak titulált paleolit kori festményeivel a korábban
említett Shulgan-Tash, Kapova és Ignatyeva barlangok az Urálban, az Ochtinská Aragonite
barlang Szlovákiában, a Tamgaly barlang petroglifái Kazahsztánban (UNESCO Világörökség
része), Svédországban Tanum sziklafestményei. Portugáliában a Côa folyó partoldalaiban 17
km hosszan 5 ezer őskori állatábrázolás található, amelyek együttesen a spanyolországi Siega
Verde-vel, az Agueda folyó partoldalainak sziklafestményeivel szintén az UNESCO
Világörökség részét képezik. Indiában a kőkorszaki ember örökségét, „fiatal”, i.e. 12 000
9000-ből származó sziklaművészetét őrző, helyi archeológusok által 1888-tól ismert
Bhimbetka barlang Madhya Pradesh körzetben, Bhopaltól délre, szintén szerepel az UNESCO
Világörökség jegyzékében. Ugyancsak Indiában található az Edakkal barlang (Kerala);
Thaiföld központi részén Petchabun Range-nél és Nakorn Sawan provinciában bukkantak
hasonló barlangokra, Malajziában pedig a Tambun barlang (Perak), valamint a Niah barlang
festményeire (a Nemzeti Parkban); Indonéziában a Sulawesiföld Maros barlangjai
(Kalimantan-nak Sangkulirang területén) tartoznak ide. Afrika: a dél-afrikai Blombos
barlangban, Capetown közelében 8000 darab, ősi okker vésett kagylót - a világon ismert
legrégebbi – 70-80 ezer évvel ezelőtti – művészi munkát fedeztek fel. A szomáliai Laas Gaal
barlang Togdheer régióban 11 000-5000 évvel ezelőtti remekműveket őrzött meg, s e vidék
20 http://www.bradshawfoundation.com
21 http://donsmaps.com/index.html#sites
22 http://en.wikipedia.org/wiki/Cave_painting



7
több más, hasonlóan régi festményeket őrző barlangjáról érkezett hír. Az Úszók barlangja
Egyiptom-Új Völgy kormányzóságban úszó embereket ábrázoló közel 10 ezer éves
sziklarajzot őriz, melyet 1933-ban a magyar Almásy László fedezett fel. (A rajz egyúttal a
klímaváltozás egyik bizonyítékát is jelenti - olvassuk).23 Namíbiában 25 ezer évvel ezelőtt
készült hét kőtáblára vésett és festett mértani és állati képeket találtak a Hun hegységben lévő
Apollo 11 barlangban. A szaharai Tasszili kutatója, Henri Lhote úgy véli, „tizenkét
civilizáció követte itt egymást. Erre sehol másutt nincsen példa, és a festett felület nagyságát
figyelembe véve, a Tasszilit tekinthetjük az őskori művészet leggazdagabb tárházának.”24
Tassziliban végzett kutatásainak mérlege (első alkalommal 1956-ban végzett itt feltárást):
„nyolcszáz sziklafestményt másoltunk le, s ha egymás mellé raknák őket, ezerötszáz
négyzetméteres felületet takarnának be. Puszta számok (...) nem képesek kifejezni, hogy
mivel járultak hozzá a Tasszili sziklafestmények a művészettörténethez és Afrika ősi
civilizációinak megismeréséhez.”25 Nem meglepő egy másik őstörténész Afrika-kutató – Leo
Frobenius – korábbi, de ugyanilyen fűtött lelkesedése a Murzuk-fennsík öt nagy sziklakép
együttesének monumentalitása, gazdagsága, épsége iránt.26
Észak-Amerikában, Dél-Kaliforniában az őslakos csumas indiánok festett vagy
karcolt sziklarajzai nem régebbiek 2 ezer évesnél. Arizonában közismertek a Grand Canyon
petroglifái. Itt hattól nyolcezerig becsülik a sziklavésetek, rajzok helyszíneinek számát.
Elsősorban homokkőre és bazaltra karcolt képeket találunk itt, de a sivatagi talajon
geoglifákra is bukkantak. Nevadában a Sloan Canyon Petroglyph Site a McCullough
Rangetől délnyugatra, Las Vegastól délre található. Először 1997-98-ban, majd 2004-ben
tanulmányozták, s 318 díszített sziklafalat vettek itt számba. Szintén Nevadában 1904 óta
ismert, majd 1929-től tanulmányozott petroglif-terület Lagomarsino, amely 2229, történelem
előtti időkből és újabb keletű rajzokkal díszített sziklafelületet foglal magába. Nevadában
Lincoln megyében a Pahranagat National Wildlife Refuge területén található Black
Canyonban hét helyszínen közel száz panelt létét rögzítették. Dél-Amerikában, Mexikóban
Juxtlahuaca és Oxtotitlán (Guerrero) két olyan barlang, amelyek i.e. 900 - 500-ban készült
egyedülálló olmék festményeket őriztek meg. A mexikói Yucatán Loltun barlangjában a
legszebb maja sziklaképekből és vésetekből kaphatunk ízelítőt. Mexikóban az ősi maja
Chichen Itza város emberáldozatainak színhelyén, Sacred Cenote-ben (Quintana Roo)
23 The remote Cave of Swimmers is located at Wadi Sura in the mountainous Gilf Kebir plateau of the Sahara, Africa, in southwest Egypt near the Libyan border. http://www.bradshawfoundation.com/africa/index.php
24 Lhote, Henri: Sziklafestmények a Szaharában. Gondolat, Budapest, 1977. p. 81.
25 Uo, p. 22.
26 Frobenius, Leo: Afrikai kultúrák. Válogatott írások. Gondolat, Budapest, 1981. p. 349.



8
hatalmas mennyiségű ősi arany és jáde műtárgyat találtak. Guatemalában gazdag szokatlan
maja archeológiai emlékekben és leletekben Naj Tunich (Peten), s a barlang belsejében
található az egyetlen ismert falazott sírhely, sziklavésetekkel, feliratokkal. Argentínában a
Cueva de las Manos barlang (Santa Cruz, a Pinturas folyó völgyében) a falaira festett,
gyakorta stencilezett kézlenyomatairól híres, valamint sok más, 9000 évvel ezelőtti rajzáról:
emberek, guanakók, nanduk, macskafélék és más állatok rajzai láthatók itt, valamint
geometriai formák, cikcakkos minták, a nap ábrázolásai és vadászjelenetek. (wikipédia).
Peruban a Tambolic barlangok (Amazonas) több mint tízezer darab 6000 éves
barlangfestményről nevezetesek. A szintén perui Toquepala barlangok (Moquegua vagy
Tacna) a közel 7650 éves pazar festmények csoportjáról híresek. Brazíliában a Serra da
Capivara Nemzeti Parkban látható élénkvörös színű sziklarajzok korát 28 ezer és 50 ezer év
közöttinek vélik. A brazíliai Pedra Furada természetes menedéken szintén ősi – 26 - 22 ezer
éves - sziklarajzokra bukkantak törött falmaradványokon, s úgy tűnik, ezek a kontinens
legrégebbi barlangművészeti emlékei.27 Ausztrália: a Dél-Ausztráliában található Koonalda
barlang 20 ezer éves, őslakosoknak tulajdonított barlangi művészete több ezer négyzetméterre
terjed ki. Az egyes források szerint mindmáig legrégebbinek tartott ausztráliai sziklarajz
30 ezer évvel ezelőtt született az Észak-Ausztráliai Ubirr-ban (Arnhem Land). Későbbi
munkákat - a 17 ezer éves Bradshaw28 figurális sziklafestményeket - Nyugat-Ausztrália
Kimberley régiójában fedezték fel, ezek az óceániai művészet legrégebbi ismert emlékei, de
más források szerint ismertek innen 40 000 ezer évvel ezelőtti állatábrázolások is.
(wikipédia). Ausztrál archeológusok 2012-ben fedeztek fel szintén ősi, faszénnel festett
sziklafestményeket Narwala Gabarnmang területén, melyek 28 000 évesnek bizonyultak, s
további, „világviszonylatban legkiterjedtebbnek” feltételezett sziklarajzok területéről van
tudomásuk Jawoyn régiójában – ezt szintén a Sixtus-kápolna metaforájával illették. Eközben
archeológusaik mindmáig hiányolják a más országokban már elkészített nemzeti
sziklaművészet-leltárt, adatbázist, amelyet „harmadik archívumnak” neveznek, az írott
dokumentumok és az oral history mellett, s amellyel kapcsolatos stratégia kidolgozását is
sürgetik - miként Paul Taçon, a Griffith University archeológus professzora teszi.29
Habár számtalan brit bizonyítéka ismert az ottani prehistorikus korszaknak, ez nem
vonatkoztatható a sziklaművészeti emlékekre is. Ennek ellenére a 2003-ban a
27 http://whc.unesco.org/en/list/606
28 A névadó felfedező 1891-ben bukkant reájuk.
29 http://www.creativespirits.info/aboriginalculture/arts/aboriginal-rock-art



9
Nottinghamshire-i Church Hole Cave-ben (Creswell Crags Gorge) felfedezett, felső
paleolitikum-beli sziklavéset és dombormű igazolja, hogy az itt élő
vadászó/halászó/gyűjtögető közösségek a jégkorszak kemény körülményei között is
gyakorolták a sziklaművészetet, valószínűleg ugyanolyan céllal, mint a ’melegebb’ dél
európai vidéken élő társaik. A Málta szigetén lévő, 1885-től ismert Għar Dalam barlangban
olyan állatok képével szembesülhettünk (a múlt idő arra vonatkozik, hogy hírek szerint
„nemrég” vandalizmus áldozatai lettek - DZM), mint a törpe-elefánt, a víziló, a szarvas és
mások, amelyek a jégkorszak végén rekedtek a szigeten. A franciaországi La Marche
barlangban (Vienne) 15 ezer éves festmények láthatóak, amelyek olyannyira realisztikusak és
aprólékosan kidolgozottak, hogy eredetiségükben szintén sokáig kételkedtek.30 Ismertek
svájci őskori festményeket tartalmazó barlangok is, mint Wildkirchli, és ilyen az olaszországi
szicíliai Palermo melletti Addaura barlang.31 2010. júniusi hír volt, hogy francia kutatók és
román barlangászok felfedezték Közép-Európa legrégebbi barlangfestményét az erdélyi
szigethegységben található Coliboaia barlangban, ahol a festmények kora meghaladhatja a
30 ezer évet; így sokkal régebbiek, mint a harminc évvel ezelőtt felfedezett romániai Cuciulat
(Kocsoládfalva) barlang falfestményei: a két állatábrázolás. 32 Jelentősége, hogy bár Európa
nyugati részén háromszáznál is több helyszínen látható barlangrajz, Közép- és Kelet-Európa
nem bővelkedik őskori művészeti örökségben.33 Magyarországon a Szeleta barlangban
találtak neolit kori kerámialeleteket, s az ott talált faunára vonatkozóan Hillebrand Jenő
megjegyzi, „hogy ez túlnyomólag barlangi medvéből áll, melynek csontjai a barlang összes
diluviális rétegeiben előfordulnak. ...Elvétve még a következő állatok csontjai találhatók:
barlangi oroszlán, barlangi hiéna, ló, szarvas, valószínűleg rénszarvas is, szarvasmarha,
disznó, farkas, és egy kisebb ragadozó csontjai.” 34 Ugyanakkor az ország területe gazdag
olyan régészeti leletekben, amelyek a helyi népesség35 vagy jóval későbbi korban a
népvándorlás-kori átutazók – például szkíták - művészeti tevékenységére vallanak.36
30 http://www.wondermondo.com/Attractions/Caves.htm
31 Zolnay Vilmos, i.m.
32 MTI
33 MTI
34 Hillebrand Jenő: Jelentés a Szeleta-barlangban 1909. év nyarán végzett ásatásokról. In: Közlemények a Magyarhoni Földtani Társulat Barlangkutató Bizottságából. Különnyomat a Földtani Közlöny XL. (1910.évi) kötetéből. pp. 652-653.
35 Visy Zsolt – Nagy Mihály (szerk.): Magyar régészet az ezredfordulón. NKÖM Műemléki Főosztály, Teleki László Alapítvány, Budapest, 2003. 493 p. http://www.scribd.com/doc/75307086/Magyar-Regeszet-Az-Ezredfordulon
36 Részletekről lásd a Magyarország régészeti topográfiája tíz kötetét.



10
Bővültek ismereteink az emberiség legősibb képzőművészeti emlékeinek életkoráról is,
többek között a datálás, időhatár-megállapítás technikai módszereinek fejlődése
következtében. Leggyakrabban a radiokarbon-módszerrel: szerves anyagok kormeghatározása
a C14 radioaktív szénizotópos korbecsléssel állandó felezési idejű bomlásának alapján, vagy a
pollenanalízis, a tephrokronológia, a dendrokronológia, stb. keltezésével. „A radiokarbon
vizsgálathoz hasonlóan a thermolumineszcens – TL, hõhatásra fényt kibocsájtó - alapú
keltezési módszer is a radioaktív bomláson alapul, ám (...) mégis eltér attól (...) itt nem
kibocsájtott, hanem elnyelt sugárzást mérnek a fizikusok.”37 Jellemző az ismeretek
bővülésére, hogy míg 1976-ban egy nizzai szaktudományos konferencia alkalmából
szervezett kiállítást „A hárommillió éves emberi kaland-”nak neveztek el, 1991-ben egy
másik, brüsszeli kiállítás címe már „Az ötmillió éves emberi kaland” lett. Tehát 15 év alatt az
azóta felfedezett leletek alapján már kétmillió évvel korábbra datálhatták az alkotó ember
történelmét. Nem tudhatjuk, hogy mit hozhatnak a legújabb archeológiai kutatások és a mind
pontosabb és mérvadóbb kronológia-számítások.38
Az olasz archeológus és kognitív pszichológus Licia Filingeri az oroszlánt ábrázoló őskori
barlangrajzok európai lelőhelyeivel foglalkozik elmélyülten a Paleolithic Art Magazine 2001.
októberi számában közzétett tanulmányában.39 A ’80-as években született írásokban úgy
vélték, a legrégebbi barlangképek legfeljebb harminc-negyvenezer esztendősek lehetnek. A
2000. év elején már jóval korábbiaknak gondolták a legrégebbi ősi „művészi” alkotásokat. „A
tudósok ezt a folyamatot eddig 45-50 ezer évvel ezelőttre tették, ám német kutatók már régóta
kételkednek ebben a képzeletbeli határvonalban. Most viszont angolszász régészek
„vadászterületén”, Dél-Afrikában is kétségkívül olyan leletek bukkantak elő, amelyek
cáfolják a 45-50 ezer éves korszakhatárt, és minimum harmincezer évvel korábbra datálják az
elvont, jelképes gondolkodás kezdetét”- olvassuk a 2004-es National Geographic cikkében. A
korábban említett dél-afrikai Blombos barlangról van szó, amely a világon ismert legrégebbi
– 70-80 ezer évvel ezelőtti – művészi munkát rejt: ősi okker véseteket feltételezetten
nyakláncként használt kagylókon.40 Minden újabb lelet felfedezése és értelmezése megrengeti
37 Bánffy Eszter: Keltezési módszerek. In: Magyar régészet az ezredfordulón NKÖM Műemléki Főosztály, Teleki László Alapítvány, Budapest, 2003. p. http://www.scribd.com/doc/75307086/Magyar-Regeszet-Az-Ezredfordulon
38 Chirica, V. – Boghian, D.: Archeologia preistorică a lumii. Paleolitic – mezolitic. Helios, Iaşi, 2003. 293. p. http://www.cimec.ro/Arheologie/arheologia-moldovei/Arheologia-preistorica-a-lumii-paleolitic-mezolitic-I.pdf
39 Filingeri, Licia: A mousterian sculpture of the European lion: between myth and ritual (The lion in the representation: from the Paleolithic to the historical times.) In: Paleolithic Art Magazine. Europa. 2001. oct. http://www.paleolithicartmagazine.org/pagina65html.html
40 http://www.wondermondo.com/Attractions/Caves.htm



11
a szimbolicitás időbeli archeológiai határainak tudományos felfogását. (Nem beszélünk itt
arról az elméletről, amely a szimbolikus gondolkodás megjelenését a nyelv megjelenésének
kezdeteihez köti – mint például Christensen L. és Warburton D.).
Az időbeli elsőbbségért máris vetekszik Dél-Afrikával Tanzánia, díszített strucctojás
leleteivel, a strucctojás-héj darabkákból készült füzérrel és egyéb „műtárgyakkal.” A tanzániai
füzérek felfedezői szerint leleteik tisztán dekoratívak, vagyis elvonatkoztató és szimbolikus
gondolatokat feltételeznek, sőt, „Marokkóban, Izraelben és Németországban számos helyen
találtak olyan leleteket, amelyek használata arra utal, hogy nem közvetlen használati eszközök
voltak, hanem ott kultikus célra, valamilyen „elvont gondolat” jegyében készítettek tárgyakat,
akár 100-200-300 ezer évvel ezelőtt is; s egyre több tudományos kutató szerint tolódik
hátra az az idő, amikor a szimbolikus gondolkodás megjelent a Földön.” 41 (Kiemelések
DZM). A. D. Sztoljar orosz régész írja: „...a ’természetelvű’ állatábrázolás megszületése
körülbelül 200 000 évvel ezelőttre keltezhető. Csúcspontja viszont a Neander-völgyi ember
korszakára esik, az e korból ránk maradt leletek teszik lehetővé, hogy a folyamat fejlett
stádiumának részletes jellemzését adjuk az életjelenségek összefüggő láncolatának
formájában.”42
Még 2012 júniusában is folytatódott a vetélkedés az időbeli világelsőbbségért, most
Franciaország és Spanyolország között, a Chauvet 37 ezer éves és a kantábriai El Castillo
barlang 41 500 éves festményei kapcsán, noha a National Geographic szerzője emlékeztet a
brit archeológus Alistair W.G. Pike43 megjegyzésére is, miszerint az afrikai leletek jóval
korábbiak, 70 -100 ezer évesek.44 Mivel valóságos médiaszenzációt jelent egy-egy újabb
kormegállapítás vagy régészeti lelet előkerülése, s mivel ezek valószínűsége igencsak magas,
tartózkodunk időrend felállításától, viszont ajánljuk az érdeklődők figyelmébe a Jeremy
Norman által összeállított kronológiai adatbázist.45
Megoszlanak a vélemények több olyan, néhány százezer éves lelet kapcsán is abban,
hogy ezek geofaktok-e, természetes geológiai folyamatok eredményei, avagy kézzel
megmunkált darabok. Így történik a németországi Most melletti Homok-csúcson talált 200
250 ezer éves, vagy a marokkói Tan-Tan város közelében feltárt 500-300 ezer éves46, s
41 http://www.ng.hu/Civilizacio/2004/04/A_vilag_legregebbi_ekszerei_75_ezer_evesek
42 Sztoljar, A.D.: A képzőművészeti tevékenység genezise és szerepe a tudat kialakulásában. (Javaslatok egy probléma megoldásához). In: A művészet ősi formái. Gondolat Kiadó, Budapest,1982. 47. p.
43 University of Bristol, U.K.
44 Szegő Iván Miklós, National Geographic, 2012. 06.15.
45 Norman, Jeremy: From Cave paintings to the Internet, Chronological and Thematic Studies ont he History of Information and Media http://www.historyofinformation.com/index.php
46 Robert G. Bednarik. 2003. A figurine from the African Acheulian. Current Anthropology 44 (3), pp. 405-13. Robert G. Bednarik. 2003. The earliest evidence of paleoart. Rock Art Research 20 (2): pp. 89-135.



12
ugyanígy a Golan-fennsík északi részén, az izraeli Berekhat Ram47 településnél 1981-ben
talált, 230 ezer évesre becsült, emberi (női) alakra emlékeztető kőtárgyak esetében. Tia
Ghose, az NBC tudományos híreinek szerkesztője összefoglalta néhány afrikai országban
feltárt, közel 2 millió éves eszközök történetét: a Konso/ Etiópában az elmúlt két évtizedben
kiásott ősi eszközök 1,75 millió évvel ezelőtt készültek. A tudósok nemrég olyan, ehhez
hasonló eszközöket fedeztek fel a kenyai Turkana tó közelében, amelyek 1,76 millió évesek, s
amelyeket azóta geokronológusok (radioaktív izotópos kormeghatározás eredményeinek
értelmezésével foglalkozók) vizsgálnak.48 Újsághír?, hogy a legidősebbnek vélt művészi
alkotásra 1989-ben, az amerikai Idaho államban – kútásás közben – találtak: „ha igaz,
kétmillió éves (!) kőzetből hoztak felszínre egy vasoxid-lerakódás által borított, tehát igen
régóta a föld alatt pihenő kis kőszobrot.”49 Gábori Miklós, az ősember-kutatás európai hírű
tudósa, magyar őstörténész Az ősember útjain című könyvében írja: „Még az Archanthropus
Pithecanthropus kezdte készíteni a legprimitívebb kavicseszközöket, kb. 400-500 ezer évvel
ezelőtt.....A legrégibb kavicseszközök valahol Afrika egyenlítői tájain alakultak ki, aztán az
emberrel együtt elterjedtek észak felé. Marokkó, Algéria területén már ’fiatalok’ – később
átjutottak Európa déli, tengerparti részeire is. A fiatalabb kavicseszközök már alig idősebbek
200 ezer évnél.”50
Ennek kapcsán az a kérdés is felmerül, hogy hosszú fejlődés eredménye-e a művészi
alkotás képessége, avagy „minden előzmény nélkül pattant ki távoli őseink fejéből az isteni
szikra"? Miként jelent meg a szimbolikus gondolkodás egy beszéd/szavak nélküli és
írástalan korban? Márpedig „a szimbolikus gondolkodás az alapja a barlangi festészet, a
testdíszítés, az úgynevezett társadalmi viselkedésmód létrejöttének” - nyilatkozta
Christopher S. Henshilwood, a fokvárosi Dél-Afrika Múzeum munkatársa.51 „Tárgyaikat
jelképekkel díszítették, ami egyértelműen az absztrakt és kreatív gondolkodás
Resources for the study of art history. Part 1 Prehistoric Art Rincon, Paul (2003-05-23). "Oldest sculpture found in Morocco". BBC. http://news.bbc.co.uk/1/hi/sci/tech/3047383.stm. Retrieved 2008-12-22.
47 Tekintve, hogy két réteg hamu alatt találtak rá, a tephrokronológia módszerét alkalmazták, mely szerint legalább 230 ezer éves. Ha a tárggyal valóban női figurát akartak ábrázolni, akkor az ábrázoló művészet legrégebbi archeológiai leletével van dolgunk. Így nem a modern ember, hanem a vadászó-gyűjtögető, acheuli eszközhasználó Homo erectus készítette. Az erre a korra (már) jellemző esztétikai érzékenységre más bizonyítékok is vannak, annak ellenére, hogy meggyőző archeológiai példákat csak a modern emberek alkottak, 50 ezer évvel ezelőtt. wikipedia
48 Tia Ghose: Oldest stone hand axes unearthed. Science on NBC News
http://www.nbcnews.com/id/50620121/ns/technology_and_science-science/#.UQhCwGeKx8E
49 Kárpáti Igaz Szó Online, 2004. okt. 28
50 Gábori Miklós: Az ősember útjain. Táncsics kiadó, Budapest, 1974. 202 – 203.p.
51 Forrás: mindentudas.hu/mindentudasegyeteme/ cikkek/20040816acsigak.html - 20k. Hivatkozik rá Georgina Gravel (álnév): A Kozmosz játéka: az ember. http://www.vilagtortenelemhajnala.eoldal.hu/



13
megnyilvánulása.”52 Az elismert angol archeológus Anthony Sinclair53 pedig kijelentette:
úgy véli, a művészi képességek hosszú fejlődés nélkül, hirtelen, robbanásszerűen, eruptív
módon alakultak ki az emberben.54 Más elmélet az alkotóképesség fokozatos kialakulását
feltételezi, ám eközben – bírálja őt A. D. Sztoljar – „axiomaként kezeli ennek a
gondolkodásformának az eredendő meglétét.”55 Ugyanő így fogalmaz: „Azt a rajzot, amely
kifejezően ábrázol egy szilárdan kikristályosodott elvonatkoztatott általánosító képet, nem
tekinthetjük a legelső ábrázolási kísérletek természetes eredményének. Egy ennyire
kimunkált, kontúrvonallal ábrázolt profilkép történelmileg csakis rendkívül hosszú, sajátságos
tapasztalat eredménye lehetett...”56 Jean Piaget svájci pszichológus és ismeretelmélet
teoretikus úgy vélte, hogy a fogalmi-szimbolikus rendszer eredete a belső szenzomotoros
mintaképekben, sémákban gyökerezik57 - utal rá Licia Filingeri, ugyanakkor vitatkozik is e
nézőponttal, és elfogadhatóbbnak látja Wilma Bucci, a kognitív pszichológia képviselőjének
hipotézisét, mely szerint az emberiség eredeténél a még ki nem alakult beszélt-nyelv
helyett olyan „szubszimbolikus nonverbális prototipikus” képeket használnak, amelyek
az érzelmek metaforikus kifejezését szolgálják.58 (Kiemelés DZM). A modern ember
biológiai kialakulási szakaszainak máig vitatott kérdéskörének elemzői érdekes meglátásról
tesznek tanúbizonyságot, amikor ezzel egyidejűleg a nyelv eredetét, az „univerzális emberi
képességek/kulturális diverzitás” kérdését firtatják. „A 18. században az emberiség eredetéről
szóló poligenézis/ monogenézis-vita szerepét fokozatosan a nyelv eredetéről szóló, hasonló
nevű vita veszi át, miközben a közbeszédből nem tűnik el az előző vita sem. Ez a kettős
szemléletmód teszi majd lehetővé, hogy az ekkori szerzők az emberiség biológiai
poligenézisét és a nyelv poligenézisét együttesen érvényesnek tartva kezeljék az univerzális
emberi képességek/ kulturális diverzitás kettősséget, mint ezt majd – részben – Herder teszi is
52Gravel, Georgina: A Kozmosz játéka: az ember. A negyedik korszak hajnala http://www.vilagtortenelemhajnala.eoldal.hu/cikkek/europa---4_-resz.html
53 http://www.liv.ac.uk/sace/organisation/people/sinclair.htm
54 Kárpáti Igaz Szó Online, 2004. okt. 28
55 Sztoljar, A.D.: A képzőművészeti tevékenység genezise és szerepe a tudat kialakulásában (Javaslatok egy probléma megoldásához). In: A művészet ősi formái. Gondolat Kiadó, Budapest,1982. p. 35.
56 Uő, i.m. p. 43.
57 Filingeri, Licia: Birth of symbolic thought. In: Paleolithic Art Magazine, 2007. december http://www.paleolithicartmagazine.org/pagina119.html
58 Bucci, Wilma: Psychoanalysis and Cognitive Science: A multiple code theory. Guilford Press, New York, 1997.



14
az ember közös veleszületett nyelvteremtő képességének feltételezését a különböző nyelvek
és a rájuk épülő kultúrák empirikus tapasztalatával ötvöző elméletében.”59
***
A szimbolikus gondolkodás megjelenéséről különböző elméletek születtek, mint sajátosan
jellemző emberi tulajdonságról. Ez eleve az emberi gondolkodás alapstruktúrája.
Szakkonferenciák, virtuális szimpóziumok kurrens anyagaival találkozhatunk az interneten is.
Licia Filingeri rámutat: már maga a tény, hogy a kőkorszaki ember eltemette halottait, szilárd
bizonyítéka a szimbolikus gondolkodásnak, s szorosan kapcsolódik az érzelmi élethez.60
Henshilwood, akit szintén foglalkoztat a szimbolikus gondolkodás kialakulásának kérdése,
tisztázza, mit is jelent ez: „A szimbolikus gondolkodás abban mutatkozik meg, hogy az
emberek úgy használnak egyvalamit, hogy az valami mást jelentsen. Az eszközöknek nem
csupán gyakorlati céljuk van. Az okkert felszereléseik, sőt önmaguk díszítésére használták. Ez
olyan valaminek a szimbóluma, amit mi nem értünk, de arra utal, hogy ezek az emberek
rendelkezhettek az artikulált beszéd képességével, hogy felfoghassanak és közölhessenek
ilyen szimbólumokat.”61 Az izraeli Khavcekh barlangban 100 ezer éves, vörös okkerrel fedett
emberi csontokra bukkantak, s ebből a felfedezők a színekhez társított szimbolikus
gondolkodás létére következtettek – utal rá Licia Filingeri. Állítja, hogy mivel a szimbolikus
gondolkodás az elvonatkoztatás különböző szintjeit feltételezi, igen valószínű, hogy az ember,
még a beszélt-nyelv kialakulása előtt eljutott gondolatban, tehát konkrét megnyilvánulásaiban
is, az absztrakció legmagasabb csúcsaira.62
Elfogadott állítás, hogy a szimbólum az emberi kommunikáció egyik alapfogalma. A
szimbólumhasználat sajátos célja – taglalja Filingeri -, hogy kommunikációs folyamat
részeként, s egyúttal – a verbális nyelv hiányában – a jelölő és az ábrázolt jelkép közötti
viszonyként, hogy kapcsolatot teremtsen mentális és materiális között. Adott konkrét tárgy
szimbólumként való pontos használata mások számára ismertté, társadalmilag elfogadottá és
azonnal érthetővé válik. Így hát, informatív célból, szigorúan kognitív ismeretként az a célja,
59 Mester Béla: A politikai közösség koramodern fogalma. John Locke előfeltevései. In: Kellék. Filozófiai folyóirat, 2001. 17.sz. http://kellek.adatbank.transindex.ro/?cid=172
60 Filingeri, Licia: Birth of symbolic thought. In: Paleolithic Art Magazine, 2007. december http://www.paleolithicartmagazine.org/pagina119.html
61 The New York Times, december 2, 2001, idézi Filingeri
62 Filingeri, Licia: Birth of symbolic thought. In: Paleolithic Art Magazine, 2007. december http://www.paleolithicartmagazine.org/pagina119.html



15
hogy „moderálja” az érzelmeket.63 Jan Assmann, könyvében – A kulturális emlékezet
megfogalmazza nézetét arról, hogy „minden kultúra kialakít valami olyasmit, amit az adott
kultúra konnektív struktúrájának nevezhetünk. Összefűző és elkötelező hatását ez két síkon
a társadalmi és az idődimenzióban – fejti ki.”64 Az őskori ábrázolások valószínűleg ezt a
szerepet is betölthették, még akkor is, ha az első szakaszban például az állatfigurák csak jelek.
„A társadalmak azáltal formálják önelképzelésüket s teszik nemzedékeken át folytonossá
identitásukat, hogy kialakítsák az emlékezés kultúráját; ezt pedig – s számunkra ez a pont a
döntő – a legkülönfélébb módon teszik.” 65
Az ennyire réginek minősülő leletek a rajzok készítőinek kilétével kapcsolatban is felvetnek
izgalmas kérdéseket. „A 200-250 ezer évvel ezelőttről fennmaradt kőeszközöket eolitoknak
nevezik, hajnal-köveknek. Nem könnyű eldönteni róluk, hogy mesterségesen készített
szerszámok-e, vagy a természet formálta őket vágásra, kaparásra alkalmassá. Sokáig nem is
hitték, hogy emberi munkák lennének. A nemrégiben előkerült figurális kövek – a legrégibb
fennmaradt művészi alkotások – egyidősek ezekkel az eolitokkal.” 66 Eleddig elfogadott tény
volt, hogy az őskori művészet a jégkorszak vadásznépeitől ered, ám az előzőekre tekintettel a
szakértők arra következtetnek, hogy ha a barlangrajzok, ősi alkotások ennyire régiek, akkor
„elképzelhető: nem az első modern emberek, hanem még a Neander-völgyiek készítették
azokat (...) 41 500 éve még Neander-völgyiek is éltek Észak-Spanyolországban. A most
azonosított jelek vagy arra utalnak, hogy közvetlen elődeink, a modern emberek előfutárai
már kultúrájuk elemei között tudhatták a barlangrajzokat, ugyanakkor elképzelhető az is, hogy
itt, Észak-Spanyolországban fejlődött ki e művészetük, méghozzá éppen a Neander
völgyiekkel versenyezve, az ő kultúrájukra válaszolva, reagálva. Sőt, most már annyira
réginek minősülnek a leletek, hogy akár azt sem lehet kizárni, hogy maguk a Neander
völgyiek készítették a barlangfestményeket.” 67(Kiemelés DZM)
63 Filingeri, Licia: The running of the time in the mental and material representation of the paleolithic man (October, 2002)
64 Assmann, Jan: A kulturális emlékezet. Írás, emlékezés és politikai identitás a korai magaskultúrákban. Atlantisz Kiadó, Budapest, 2004. 16. p.
65 Assmann, Jan, i.m. 18.p.
66 Zolnay Vilmos, i.m. p. 552.
67 Szegő Iván Miklós, National Geographic, 2012. 06.15. (Egy blogger a témáról: „Az is egyértelmű, hogy a 3040 ezer éves sziklarajzokat, szikla-karcokat nem pattintott kövekkel hadonászó félmajmok készítették. Lassan oda is eljutunk, hogy megkérdőjelezzük, hogy az "egyetlen fajba" sem sorolható humanoidok voltak-e az elsők...”). http://canadahun.com/forum/archive/index.php/t-22888-p-3.html



16
Tárgyválasztás: a barlangi, őskori művészet tárgyát, vezérmotívumait legtöbbször és
elsősorban állatok jelentik. Sok a karcolt állatábrázolás, megjelennek a késői jégkor állatai,
mondhatni „az összes vadászatra méltó állatot megmintázták”, „ehető állatokat és olykor
ragadozókat.” „A festmények egy része a jégkorban kihalt, vagy messze északra vándorolt
állatot ábrázol (pl. mamut, barlangi medve, rénszarvas), más része pedig olyat, amely
Európában jóval a festmények felfedezése előtt kihalt vagy elvándorolt (vadló, orrszarvú,
őstulok).”68 E barlangképek, vizuális szimbólumok „valóságos időkapszulák”, az akkoriban
ténylegesen, fizikailag létező, mára eltűnt állatvilágot ismertetik. Az archeológiai kutatások
állatcsont-leletei is bizonyítják a „lefestett” fauna valóságos létezését. Így például a
csehországi Pavlov-i és Dolní Vĕstonice-i ilyen irányú archeológiai kutatások eredményeit
olyan táblázatokban és grafikonokon ábrázolják, amelyek adatokat szolgáltatnak arról, hogy
milyen állatok csontjaira bukkantak, és milyen arányban? Többek között, bár nem nagy
gyakorisággal, de oroszlán is előfordult (Panthera spelaea), tehát az őskori alkotók
közvetlen tapasztalat alapján ábrázolták ezeket.69 Az őskori oroszlánképzet reális alapjai
tehát (most még) a természetben észlelt megfigyelésből erednek. Ezt az időszakot tömören
ekképp írja le Roska Márton: „A jégkort felváltja a steppék ideje, az életlehetőségek
megjavulnak, a diluviális periódus felső harmadának az elején vagyunk. Az ember élete nagy
területen játszódik le. Most is halászik és vadászik, de éppen mert a steppék idejét éli, felhagy
eddigi nehézkesebb szerszámaival és fegyvereivel, könnyebbeket készít részint tűzkőből,
jórészt csontból, az életkörülmények rávezetik a távolabbra ható fegyverek készítésére,
megteremti a művészetet barlangi karcolt és festett rajzokban, domborműben, kerek
szobrászatban, karcolt díszítésekben stb. Ennek az új mívelődési fokozatnak a neve a
mívelődéstörténetben aurignac-i, képviselője az aurignac-i ember, aki a crô-magnoni típusú
emberfajhoz tartozik.”70
A kanadai Természettudományi Múzeum munkatársa a 2 millió évig tartó negyedkor
észak- és dél-amerikai állatai közül az amerikai oroszlánt (Panthera leo atrox) a legnagyobb
ragadozók közé sorolja. Életterük Alaszkától és Yukontól délre egészen Peruig terjedt. Az
amerikai és a barlangi oroszlánok kb. 10 000 évvel ezelőtt pusztultak ki, valószínűleg a
prédaállataikat jelentő nagytestű növényevők ezt megelőző kipusztulása miatt, és az eléggé
speciális vadászati és étkezési szokásaik miatt. Az a barlangi oroszlán-állomány, amelyből az
amerikai oroszlán is származik, valószínűleg Szibériából érkezett Alaszkába a második észak
68 László Gyula, i.m. p. 57.
69 Data: http://is.muni.cz/th/150353/prif_b/Prilohy.pdf
70 Roska Márton: Erdély őskora http://adatbank.transindex.ro/html/alcim_pdf9295.pdf



17
amerikai, illionois-i eljegesedés idején (...) Az utolsó eljegesedés korában az oroszlánok
élettere délkeleten Floridáig, délen Mexikóig és Peruig terjedt. Valószínűleg az eléggé sűrű
erdőségek akadályozták meg abban, hogy Kanada keleti és az Egyesült Államok területének
északkeleti részére is eljussanak. 71
Az őstörténészek a barlangokban és a szabad ég alatti sziklamenedékekben feltárt
állatfestmények sokaságát, akárcsak a kő- vagy csontlapocskákra karcolt rajzokat minden
esetben leltárba vették, repertóriumokba, műjegyzékekbe rendezték, bár néhány archeológiai
ásatás kezdeti szakszerűtlensége okozta károkról is tudomást szerezhettünk.72 A
franciaországi Font de Gaume-ban felfedezett mintegy 200 festmény és rajz, akárcsak Les
Combarelles-ben a több mint 300 rajz „száznál több lovat, 37 bölényt, 19 medvét, 14
rénszarvast, 13 mamutot, kisebb számban kőszáli kecskét, őstulkot, szarvast, oroszlánt, rókát,
orrszarvút, halat, kígyót”73 ábrázol. (Kiemelés DZM). Elbeszélő jellegű jelenetek,
kompozíciók szintén előfordulnak: vadászjelenetek, íjazó férfiak, párosodó oroszlánok,
állatok testében nyíl/dárda, emberi jelenetek „a nemzés aktusára egyesült párokról” (Henri
Lhote, i.m. 232. p.) a Madeleine barlangban, vajúdó bölény (az Altamira-barlang
mennyezetén) – bár ez utóbbiról eltérő műértelmezések születtek: kétli ezt az értelmezést a
zoológiai ismereteire hivatkozó művészettörténész, s inkább haláltusáját vívó bölénynek
tekinti a fekvő állatot.74 Ugyanő tévesnek véli azt a képértelmezést is, mely szerint az
egymásra rajzolt bölények párzási jelenetet ábrázolnának, mivel szerinte a két alkotás
„egymás közelében, de egymástól független.”75 Keveréklényeket is ábrázolt ősünk (akárcsak
később, az ókori civilizáció kultúrái): ember-állatalakokat, vaddisznófejű bölényt, madárfejű
nőt (Pech Merle barlangban; az afrikai Tasszili-ben, a Jabbaren-nél is, négy madárfejű kis
nőalak sziklafestményét), madárfejű férfit (Altamira), madár-embereket a szibériai
sziklarajzokon; muflonlábú varázslót Tasszili festett falain. Timenzouzine-nál fedezte fel
Henri Lhote ezt a muflonlábú varázslót, amely táncruhába volt öltözve, és muflonbőrt hordott
a vállán.76 „Gabillouban a barlang utolsó képe egy bölényfejű férfit ábrázol.” 77 Híressé vált a
Trois-Frères barlang zoomorf „varázslója”: arca madárarc, füle és agancsa rénszarvasé, törzse
és farka a lóé, nemi szerve úgy helyezkedik el, mint a macskaféléké, az elülső mancsa medve
71 C.R. Harington: Canadian Museum of Nature, March, 1996 http://www.beringia.com/research/lion.html
72 Leroi-Gourhan, André: Az őstörténet kultuszai. Kozmosz könyvek, Budapest, 1985. 11. p.
73 László Gyula, i.m. p. 49.
74 Zolnay Vilmos i.m. 47. oldalon hivatkozik E. Sydow: Die Kunst der Naturvölker und der Vorzeit c. könyvére.
75 Zolnay Vilmos, i.m. p. 202.
76 Lhote, Henri, i.m. 137.p.
77 Leroi-Gourhan, André: Az őstörténet kultuszai. Kozmosz könyvek, Budapest, 1985. 109.p.



18
vagy tigrismancs, a lába emberláb.”78 Mai feltételezések szerint sámán lehetett, aki különleges
képességeivel, például kézügyességével, rajztehetségével (pictorial competence), a vizuális
hasonlóság megteremtésével kiemelkedhetett, nem közönséges hatalomra tehetett szert.
Breuil és szerzőtársa érdekes megfigyeléseket összegeznek akkor, amikor
összehasonlítják a Spanyolország keleti részén felfedezett barlangi festményeket a
franciaországi és kantábriai művekkel: nagy különbséget látnak köztük a témaválasztásban,
azaz a keleti spanyol alkotásokban bőségesen szerepelnek az anekdotikus emberi jelenetek,
megsokasodnak a vadászati, a harci, a társadalmi és a családi események képei.79
Tapasztalatuk szerint a franko-kantábriainak nevezett képek igen ritkán rendeződnek
jelenetekbe, és emberábrázolásaik is teljesen ellentmondanak a keleti spanyol, külszíni
menedékhelyeken látható festmények „ugyan pontatlan, de pezsgően életteli
emberábrázolásainak.”80 Más különbségeket is elemeznek, melyekre itt nem térünk ki, de
végkövetkeztetésként kapcsolatot és vitathatatlan rokonságot látnak a szaharai és a dél-afrikai
vadászok, valamint az ibériai vadászok képei között.81 A két francia ősrégész leírja
dokumentálja több francia barlangfestmény faunáját, sajátos összetételüket és állat
társításukat. Bizonyos állatok megjelenésének gyakoriságát vagy épp hiányát vizsgálják,
összehasonlítva a spanyol és a francia barlangok adatait, kutatják az okokat. Az afrikai
barlangi rajzok tanulmányozásából megállapítják, hogy a Szaharában Fezzan sziklái, Dél
Oran-nál, Tasszilin-Ádzser-nél,82 Tibesti, Hoggar (Ahaggar) hegységekben, valamint
oázisokban kifejlődik egy ősi állatfestészet, ahol ugyanazokkal az állatokkal találkozhatunk,
mint a keleti spanyol barlangi festményeken. Más tények is mutatják a kapcsolatot, ami
feltételezhetően a rajzok készítőinek délre irányuló migrációjára utal.83 Frobenius is talál
hasonlóságokat, s érveket hoz fel arra, hogy a paleolit korszakban keletkezett délnyugat
európai és az északnyugat afrikai sziklaképek kifejezésmódjában bizonyos rokonság van. „A
Szahara-Atlasz sziklaképein az állatokat teljesen profilban ábrázolták (kivéve egy csoportot,
amelyen hátrafordítják fejüket). Csak a nagy macskafélék, az oroszlánok (kiemelés DZM) és
leopárdok legtöbbje (tíz közül hét) áll úgy, hogy teste és tagjai profilban vannak, de fejét a
néző felé fordítja, és kerek szemét rászegezi. És éppen így ábrázolják azt az oroszlánt is,
amelyet az ariège-i Trois Frères barlangban fedezett fel Bégouën gróf! Az egyik főcsarnokba
78 Uo.
79 Breuil, Henri – Lantier, Raymond: i.m. p. 245.
80 Breuil, Henri – Lantier, Raymond: i.m. p. 245-246.
81 Breuil, Henri – Lantier, Raymond: i.m. p. 247.
82 http://www.fjexpeditions.com/tassili/frameset/aboteka.html
83 Breuil, Henri –Lantier, Raymond: i.m. p. 247.



19
vezető átjáró felett áll királyi méltósággal, fejét felénk fordítva. A csarnok falain megnyilazott
bivalyok sorakoznak, és felettük, mintha parancsolójuk lenne, az ún. ’varázsló” megkapóan
eredeti alakja majdnem ugyanolyan helyzetben van, mint a marokkói Jasu-fennsík
sziklalapjának impozáns oroszlánja az állatok sora fölött. Csak maszkjától kell megfosztani a
’varázslót’, levenni róla a farkat és az agancsot. Igaz, hogy két hátsó lába emberi láb marad,
de különben éppen eléggé igazi oroszlán ahhoz, hogy a marokkói mellé állíthassuk....A
franciaországi Trois Frères barlangban is csak ez a kettő: az átjáró felett álló oroszlán, meg a
’varázsló’ fordítja arcát a néző felé, és az afrikai sziklaképeken is csak a nagy macskafélék, az
oroszlán és a leopárd merednek így ránk.”84 Frobenius nem ért egyet a hasonlóságokra adott
evolucionista magyarázattal, amely nem tagadja ugyan a diffúzió lehetőségét, ám a világ
különböző részein, egymástól óriási távolságra élő népek kulturális-társadalmi egyezéseit az
emberiség pszichikai egységére, a fejlődés azonos törvények szerint végbemenő folyamatára
vezeti vissza. Inkább a geográfus Friedrich Ratzel véleményét tartja elfogadhatónak, amely a
hasonlóságokat- egyezéseket „a népek vándorlásával, érintkezéssel, ideák átadásával”
magyarázza.”85
Összegezvén a felleltározott ősi rajzokat-festményeket, felmerül egy érdekes kérdés: melyik
állatot örökítették meg és miért ? Magyarázat lehet a korabeli fauna ismerete, valamely törzsi
hagyomány; lehet, hogy bizonyos évszak hatott erre, vagy valamely preferencia nyilvánult
meg a régió vagy a hely adott állata/állatai iránt. Miközben minket kifejezetten az oroszlán
ábrázolások érdekelnek, nem vonatkoztathatunk el a művészet kezdeteinek általános
körülményeitől sem. A díszített barlangok falain leginkább azok az állatok szerepelnek,
amelyek elejtése a vadászatban kívánatos volt. A művészet születésének korában, „a
történelem előtti időkben oroszlánok járkáltak szerte Európában, és a barlangi oroszlán
valószínűleg a Neander-völgyi és a crô-magnoni ember kortársa volt.”86 „A falakon (...)
egyes állatok gyakrabban, mások ritkábban jelennek meg. Így a Combarelles barlang
(Dordogne) főként lovaknak szentelt képeket rejt, majd mamutok, bölények, rénszarvasok,
kőszáli kecskék, szarvasok is megjelennek a falakon, de ugyanígy farkas, medve, oroszlán és
orrszarvú is.87 Trois Frères-ben a bölényt gyakrabban ábrázolták, mint a lovat, a kőszáli
kecskét, a szarvast, a rénszarvast, az őstulkot. Ezeken kívül kézlenyomatokat, emberkéket,
84 Frobenius, Leo: Afrikai kultúrák. Válogatott írások. Gondolat, Budapest, 1981, 318 – 319. p.
85 Frobenius, Leo: Afrikai kultúrák. Válogatott írások. Gondolat, Budapest, 1981, 6 – 7. p.
86 Denis-Hout, Christine - Denis-Hout, Michel: Oroszlánok - Az élet művészete. Gabo Könyvkiadó és Keresk. Kft., 2003. 220 természetfotó.
87 Breuil, Henri – Lantier, Raymond: i.m. p. 238.



20
vulva-rajzokat, egyes művészettörténészek szerint (tévesen?) termékenység-szimbólumoknak
tartott nemi jelképeket.88 A vadászat célállatain kívül más szerepet is betölthettek e rajzok,
így az említett szerzők – Breuil és Lantier - az oroszlán-ábrázolásoknak a későbbi korokban
majd széleskörűen elterjedő őrző, oltalmazó rendeltetést tulajdonítanak: Combarelles rajzolt
faunájáról írják: található itt néhány medve, egy rinocérosz, egy mamut, két bagoly, és
„mintegy védelmezvén, őrizvén a barlang bizonyos bejáratát, több oroszlán festett képe
is.”89 Így kezdődik tehát az oroszlán-ábrázolások szimbolikus tartalommal töltött élete.
A későbbiekben látjuk majd, hogy az oroszlán-ábrázolások több barlangban is az őrzést, a
védelmet, a behatolók elriasztását voltak hivatottak elvégezni – legalábbis az ősrégészek
szerint. Ábrázolásuk gyakoriságára visszatérve, a Leroi-Gourhan-féle táblázatban90, amely a
paleolit művészet témáinak számszerű megoszlását tartalmazza két ország - Franciaország és
Spanyolország - területén, az ábrázolt állatok között uralkodik a ló (405), utána következik a
bölény (261), majd a rénszarvas (115), kőszáli kecske (113), és így tovább, 91
legjellegzetesebben a helyben honos állatok. A macskaféléket (oroszlánt) ábrázoló alkotások
mennyiségileg másodlagosak, André Leroi-Gourhan statisztikája összesen 36 helyen jelzi:
barlangi festményen/rajzon 23, „mozdítható alkotásokon”- kisplasztikákon 11, eszközökön 2
alkalommal jelenítik meg.92 Az oroszlánnál kevesebbszer csak a madarak és az orrszarvúak
szerepelnek
A barlangi rajzok között számtalan nonfiguratív alakzatot, vizuális jelet is találunk.
Vannak aztán díszítőelemnek vagy különleges szimbólumnak tartott jelek: „karcolt, vésett
díszítmények, párhuzamos vagy cikkcakkos vonalkák, krikszkrakszok (...) gomolyminták,
aztán spirálisok, ágacskák, a későbbieken meanderszalagok, körök, sakktáblaminták is
előfordulnak.”93 Ezen ismétlődő minták értelmezése izgalmas tudományos kérdéseket vet fel
a szimbólumalkotás megjelenésének időhatárairól. Egyes kutatók íráskezdeményeknek
vélik őket (miközben a legrégibb írásformának az ékírást tartják, az i.e. 3500-tól számított
írásbeliség idejétől), s Denis Vialou-nak, a barlangfestészet kortárs francia szakértőjének az a
véleménye, hogy általában „a sziklarajzok - az eddigi megállapításokkal ellentétben - nem
vadászmágiák, hanem a nyelv, sőt az írás előzményei, (kiemelés DZM) s területi
88 Zolnay Vilmos, i.m. p. 57.
89 Breuil, Henri – Lantier, Raymond: i.m. p. 245.
90 Leroi-Gourhan, André: Répartition et groupement des animaux dans l’art pariétal paléolithique. In: Bull. de la Société Préhistorique Française, LV. Pris, 1958, nr. 9.
91 Hivatkozik rá Abramova Z.A.: A képzőművészet legősibb formái (Az őskori művészet régészeti elemzése) című tanulmányában, In: A művészet ősi formái. Gondolat Kiadó, Budapest,1982. p. 8.
92 Leroi-Gourhan, André: Répartition et groupement des animaux dans l’art pariétal paléolithique. In: Bull. de la Société Préhistorique Française, LV. Paris, 1958, nr. 9.
93 Zolnay Vilmos, i.m. p. 12.



21
azonosságtudatot fogalmaznak meg, amely akár Európa hajnalának is tekinthető...".94
(Valószínűleg ebben a feltételezésben nevezték el a 20. századi kutatók a franciaországi Pech
Merle-i barlang egyik részét Hieroglifák termének.) Az erdélyi Tatárlakán talált írásjeleket
tartalmazó agyagkorongok hétezer évesek, legalább ezer évvel előzve meg a legkorábbinak
tartott mezopotámiai leleteket. Ugyanebből a korból a közeli Tordos környékén is kerültek elő
írásjegyeket tartalmazó emlékek.95 Az orosz régész, Ivanov V.V. feltételezi, hogy „a
filogenezisben a művészet – éppúgy, mint az írás, a vallás és még néhány más jelrendszer
valamiféle differenciálatlan egységes rendszerből vált ki, amelyet szinkretikusnak
nevezhetünk.”96 A mértani megjelenésű díszítések, egyszerűbb ideografikus szimbólumok,
melyek értelme bizonytalan vagy megfejthetetlen,97 lehettek egyezményes karakterek, és talán
tetoválási mintaként is szolgáltak?98 Michael A. Rappenglück (Müncheni Egyetem) egy
olyan ábra-képre figyelt fel a Lascaux-barlangban, amely az égbolt elnagyolt térképére
emlékeztette. A franciaországi La Marche barlang alján valóban találhatók a Fiastyúk
mintájára készített gödröcskék, amelyek a neolitikumból származó barlangvésetekre
emlékeztetnek, de igen ritkán szerepelnek a paleolitikum barlangfalain. Az USA-beli
archeológus A. Marschack, asztrofizikai ismeretei segítségével ősi hold-naptárra,
holdciklusokra emlékeztető jeleket fedezett fel csontvéseteken, íráskezdeményeknek
tekinthető jelekkel.99 Feltételezhető az is, hogy ezek egy ősi kapcsolatot ábrázolnak állatok és
csillagok között, ami az állatöv-zodiákus eredete lehet. Michael A. Rappenglück érdekesnek
tartaná, ha asztronómusok megvizsgálnák a magdaléni barlangfestmények „csillagtérképeit”,
ami egyúttal arról is szolgáltatna adatot, hogy milyen volt a csillagok konstellációja akkor,
amikor a paleolitikum művészei az ég első térképét felvázolták.100 A Kínában Guangdong-ban
fellelt, a Baiyue törzs ősi sziklavéseteinek jelentése is a természeti jelenségek ábrázolásához
kapcsolódik, egyesek szerint talán időt és irányt jelzett. A 20. század elején Frobenius német
Afrika-kutató megfigyelte a sziklarajzok esetében, hogy „egy sor kép elhelyezése összefügg a
94 a L'Histoire című folyóiratban megjelent kijelentése
95 Bunyevácz Zsuzsa: Az európai kultúra bölcsője. In: Demokrata, 2012. május 9.
96 Ivanov, V.V.: A művészet és a piktográfia egy archaikus jeltípusáról. In: A művészet ősi formái. Gondolat Kiadó, Budapest,1982. 115. p.
97 Breuil, Henri–Lantier, Raymond: i.m. p. 213.
98 Breuil, Henri–Lantier, Raymond: i.m. p. 219.
99 Marschack számára mindezek nem csupán technikai megfigyeléseket jelentettek, hanem a történelem előtti emberiség kognitív és kulturális jellegének elismerését és érveinek szélesebb alapokra helyezését. http://www.cabinetmagazine.org/issues/28/rosenberg.php
100 Filingeri, Licia: A mousterian sculpture of the European lion: between myth and ritual (The lion in the representation: from the Paleolithic to the historical times.) Paleolithic Art Magazine. Europa. 2001. oct. http://www.paleolithicartmagazine.org/pagina65html.html



22
felkelő csillagzatok sugarainak beesési pontjával....A Gurszifa völgyben a kelő nap sugarai a
jasui sziklalap oroszlánjaira esnek, Dél-Tagtánia a delelő nap sugarainak tárja oda magát...”101
További érdekes feltételezés, hogy Mas d’Azil-nál, az Arize folyó (Ariège) bal partján
igen sok vésett, rajzolt szarvas-lapockacsontot találtak egyazon helyen, ahol más lelet nem is
volt, ami azt sugallta a kutatóknak, hogy egyfajta raktárról lehet szó, szándékos
egybegyűjtésről, „művészeti könyvtárról” (bibliotheque d’art), egy „művészeti iskoláé”,
vagy kisebb szentélyé, ez lenne az emberiség első, (könnyen hordozható) könyvtára.102 Van a
kérdésnek egy tudásszociológiai vonzata: tekinthetők az alkotóerő e megnyilvánulásai - e
képek - az ősember tudáskészlete rögzítésének, információközlési formának is, s nem
egyszerűen a külső valóság közvetítésének. Egyes, a La Marche-ban talált leletek komoly
vitát indítottak az írásrendszerek eredetéről és alakulásáról, mint például azok a vésett
rénszarvas-agancsrészek, amelyek bizonyítják, hogy a paleolitikumban sokkal bonyolultabb
jelrendszerek léteztek, mint azt eddig gondoltuk: Francesco d’Errico archeológus elemezte
az agancsvéseteket, s úgy véli, az akkori emberek (humans) rendelkeztek egy „mesterséges
emlékeztető rendszerrel”, amely lehetővé tette különböző információcsoportok feljegyzését.
Elismerve akár mindezen hipotézisek, érvek valóságalapját (melyek részletesebb
taglalása itt nem célunk) megállapítható, hogy az emberiség hajnalán sokkal komplexebb,
többirányú fejlődés kezdeményeire bukkanhatunk, mint azt az egyes álláspontok külön
külön megfogalmazzák, mindazonáltal e fejlődés egyik feltételének és alapjának a
szimbolikus gondolkodás kialakulását tekinthetjük.
***
Az oroszlánok egykor „Spanyolországtól egész Európán át Szibériáig, tovább Észak
Amerikában annak észak-nyugati részéig előfordultak” (Anthony Stuart biológus, Durham
Egyetem, Nagy-Britannia). Mai természettudományos ismereteinket az oroszlánokról
(Panthera leo), alfajaikról – köztük a barlangi oroszlánról –, elterjedésükről, élőhelyükről,
megjelenésükről, életmódjukról adatoltan foglalja össze a http://lionssite.lapunk.hu honlap.
Az ősvilági oroszlánról szintén egy tematikus honlapról idézünk: „A barlangok egy másik, a
barlangi medvénél sokkal vérengzőbb ragadozója volt a barlangi oroszlán. Ez is nagyobb
termetű volt, mint a mai oroszlán; talán egy jó harmaddal múlta felül az állatok mai királyát a
pleisztocénbeli ős. Maradványai jóval ritkábban fordulnak elő, mint a barlangi medve
csontjai. Ennek magyarázatául tudnunk kell, hogy a barlangi oroszlán éppen úgy nem élt
101 Frobenius, Leo: Afrikai kultúrák. Válogatott írások. Gondolat, Budapest, 1981. 344. p.
102 Breuil, Henri – Lantier, Raymond: i.m. p. 209.



23
együtt nagy csoportokban, mint ahogyan ma sem. Európába a barlangi oroszlán Afrikából
jutott be, mégpedig Spanyolországon keresztül. A spanyolországi barlangok pleisztocén
üledékeiben sokfelé találhatók meg maradványai. Innen kiindulva hódította meg azután
Európa egész területét, s így kerültek maradványai hazai barlangjainkba is. A pleisztocén
utolsó eljegesedése után lassan visszahúzódott a Balkán és Kis-Ázsia térségébe. Egyesek úgy
gondolják, hogy az Arábiában és Perzsiában élő oroszlán közeli származástani kapcsolatba
hozható a barlangi oroszlánnal.”103 „A barlangi oroszlán negyedével nagyobb volt, mint a mai
oroszlánok, s 12 ezer évvel ezelőtt a legnagyobb macskafélékhez tartozott. Napjainkban
kielemezték csontjaikból egy elég bonyolult eljárással egykori táplálékuk mivoltát, s azt is,
hogy miért tűnhettek el. Habár minden bizonnyal nagytestű állatok lehettek, a „barlangi
oroszlán” elnevezés kissé félrevezető, és bár csont-leleteikre barlangokban bukkantak,
valószínűleg nyílt helyen éltek. A hímnek valószínűleg nem volt sörénye, s valószínűleg
magányosan vadásztak. A mai oroszlánokkal viszont közös bennük, hogy mindkettőtől
tartanak az emberek. A nagymacskák a jégkorszak barlangfestményein és mamutagyar
szobrocskáin ezt a félelmet tükrözik."104
A különböző állatfigurák a különböző rétegekben, korszakokban egyáltalán nem
arányosan jelennek meg. A magdalén-műveltség idejéből származó oroszlán-ábrázolásokkal
(gyakran az átfogó „macskafélék”, „nagymacskák” elnevezésbe foglalják: félines) Lascaux,
Le Gabillou, La Marche, Les Trois-Frères, Les Combarelles, La Vache-Ariège és több más,
(nem csak francia) barlang festményein találkozhatunk, valamint vésett csonton, karcolt
köveken; az aurignac-i kultúrában és a gravetti kultúrában szobrocskákként is ábrázolták e
nagymacskákat. Európában különösen az aurignac-i műveltségből nem csupán az élelemként
szolgáló állatok ábrázolása maradt ránk, hanem másoké is, így például ragadozók közül
leggyakrabban épp az oroszlánoké. Ábrázolásuk barlangokban ritkább ugyan, mint egyéb
állatoké, de egyes területeken gyakrabban is találkozhatunk velük. Igyekeztünk számba
venni Európa, Ázsia, Afrika, Ausztrália leletei mellett amerikai oroszlán-ábrázolásokat is – de
legalábbis a területen előfordult macskaféle csúcsragadozó (jaguár,105 puma) – ősrégi képeit
szobrait is, jóllehet ezen a hatalmas kiterjedésű kontinensen sajátos a helyzet: történészek,
antropológusok állítása, hogy „Amerika nem tartozik a Föld emberré válási centrumai közé:
Amerikába a „kész” homo sapiens Ázsiából jött át. Az első átvonulás ideje a Bajkál tó keleti
103 Ősvilági életnyomok a barlangokban. http://www.barlang.hu/pages/barlangok_vilaga/osvilagi.htm
104 Curry Andrew http://www.smithsonianmag.com/history-archaeology
105 A jaguár (Panthera onca) a macskafélék egy nagy testű, Dél- és Közép-Amerika trópusi és szubtrópusi területein elterjedt faja. Közeli rokonságban áll az Óvilágban élő nagymacskákkal, köztük az oroszlánnal, tigrissel és leopárddal. A jaguár az Újvilágban élő legnagyobb és legerősebb macskaféle és az egyetlen faj a párducformák alcsaládjából (Pantherinae), amelyik Amerikában fordul elő. wikipédia



24
része felől az utolsó eljegesedés előtt volt. (...) Alaszka és a jégmentes területek között 50
000 – 40 000 között többször is megszakított szárazföldi összeköttetés jött létre.(...) Mivel
Amerika területén a legkorábbi régészeti eszköz-leletek (pl. a texasi Lewisville-i eszköz
együttes) kora 48 000 éves, a tudomány mai állása szerint nem tévedünk nagyot, ha azt
mondjuk, hogy az első ember Amerika területére kb. 40 000 évvel ezelőtt érkezett az Aleut
úton át. Az első amerikaiak a valaha Bajkál-tó délkeleti partvidékén élő paleoszibériaiak
voltak...”106 Mennyiben lehet ez oka az itteni oroszlán-ábrázolásokról szóló hírek,
információk szegényességének, és mennyiben magyarázza ezt az ottani feltárások ütemének
lassúbb volta – olyan kérdések, amelyek a jövőben megválaszolásra várnak.
Összeszámláltuk, a teljesség igényére áhítozva, mindezen kontinensek területéről a
leghíresebb őskori – de mindenképpen több ezer éves - oroszlán-ábrázolásokat és az
alábbiakban összefoglaljuk leírásukat:
1) Az 1940-ben felfedezett Lascaux-barlangban (Dordogne, Vézère-völgy),107
amely az UNESCO Világörökség részét képezi, a Nagymacskák
folyosójának/Macskateremnek nevezett leágazásban (Diverticule des Félines) a felső
palelolitikum középső magdaléni korszakából származó oroszlán-ábrázolásokkal
találkozhatunk. A festmények és karcolatok nagy része is a magdaléni műveltségből való,
azaz 15-17 ezer éves. E Montignac-sur-Vezère-i barlangi rendszerben hetet láthatunk e
„macskafélékből”, melyek közül hat felismerhetően oroszlán, a hetedik szintén akként
kezelhető. Úgy tűnik, a rajzok bizonyos rendszer alapján csoportosították az állatfajokat,
valószínűleg környezeti életfeltételeik szerint, mert felismerhető egy bölény-lovak
oroszlánok társítás, valamint egy vadtulok-lovak-szarvas-medvék kapcsolat. (wikipédia).
2) A Lascaux-barlangnál ötször nagyobb Chauvet barlangot (Ardèche, Vallon-Pont
d’Arc) 1994-ben fedezték fel, valóságos barlangi múzeum. Négy nagyobb (15-30 méteres)
teremre oszlik. A felső-paleolitikumból származó 420 darab (más források szerint 416) vésett
követ és állatokat ábrázoló festményt tartalmaz. A bámulatos festmények legalább 13
különböző faj egyedeit ábrázolják, köztük olyanokét is, amelyek más egykorú ábrázolásokon
sohasem jelennek meg, vagy amelyek inkább Afrikára jellemzőek. Egy részük más helyekről
is jól ismert ló (26), őstulok (19), rénszarvas (10), óriásszarvas (3). Ezen kívül barlangi
106 Kiszely István: Amerika népei. Embertan, embertípusok. Új Mandátum Könyvkiadó,Budapest,1993. 18-20.p.
107 A Lascaux-barlang a leletek darabszáma és a műalkotások értéke szerint egyike a legjelentősebb őskori festett barlangoknak.



25
oroszlánok (36, de más források szerint 72), gyapjas mamutok (34), párduc (1), medvék (12),
bagoly (1), gyapjas orrszarvúak (47), hiénák, és egy skorpió is felismerhető. A paleolit kor
barlangrajzaihoz viszonyítva, amelyeken többségben vannak a vadászott állatok – lovak,
marhák, rénszarvasok -, a Chauvet barlang falait ragadozók fedik be – oroszlánok, párducok,
medvék, baglyok, orrszarvúak és hiénák.108 Az Oroszlánok Galériája (Panel of Lions) 16
oroszlánfestményt – leginkább fejet – tartalmaz. Az összkép egy vadászatot ábrázol. Az
oroszlánoknak több első és több hátsó lábat rajzoltak, ami mozgásukat sugallja, s egyes
archeológusok szerint ez tekinthető az első mozgóképnek az emberiség történetében.
(Ugyancsak több lábat faragtak egy későbbi korban, legkorábban i.e. 3000 évvel Asszíriában,
a babiloni időszakban az ötlábú lamassu-nak, az emberarcú, oroszlán- vagy bikatestű
szárnyas őrkolosszusoknak,109 amelyek ma megtekinthetők többek között a British
Múzeumban, a Louvre-ban, Bagdadban, a berlini Pergamon Múzeumban, a New York-i
Metropolitan Museum of Art-ban). Más módszerekkel is sugallták a mozgást: „Az őskori
művészek csontkorongon ábrázolták az oroszlánokat és egyéb vadállatokat, amivel azt a
benyomást keltették, mintha az állatok folyamatos mozgásban lennének – erre a
következtetésre jutott kutatásuk során két francia kutató, Marc Azéma (Toulouse - Le Mirail
Egyetem) és Florent Rivère. „A művészek életet akartak vinni a rajzokba – foglalta össze
Azéma. A legtöbb rajz mozgás közben ábrázolja az állatokat” – fűzte hozzá.”110
A kompozíciók leírásai közül megemlítjük az alábbiakat: jobboldalon egy orrszarvú
és egy mamut látható. Baloldalon négy bölényfej és további két orrszarvú szerepel. Tovább
hét bölény következik, ezeket tizenhat oroszlán üldözi, közülük többnek csupán a fejét
rajzolták a csapatba. Mind e felett a dráma felett, egy más léptékű hatalmas nagymacska
jelenik meg, szemközt oroszlánkölyökkel. A kőkorszaki művészetben mindez egyedülálló
kompozíciót képez – erősítik meg a Bradshaw Foundation szakértői. Következik az egymás
melletti, két fekete oroszlánt – hímet és nőstényt - ábrázoló falfelület. A rajz mérete és
elegáns, egyszerű vonalai a művész magabiztosságára utalnak.111 Chauvet-ben
emberábrázolás is előfordul, például vadászó alaké. Werner Herzog filmet készített itt, az
Elfelejtett Álmok Barlangja (Cave of Forgotten Dreams) címűt, amelyet 2011 tavaszán
109 Klima, Josef: Mezopotámia. Gondolat, Budapest, 1976, 308.o.
110 Animációs rajzok az őskori barlangok falán http://www.multkor.hu/20120605_animacios_rajzok_az_oskori_barlangok_falan
111 http://www.bradshawfoundation.com/chauvet/gallery.php



26
mutattak be. Élményeiről nyilatkozván elmesélte, hogy különösen a Lovak Galériája és az
Oroszlánok Galériájának bámulatos intenzitása ragadta meg.” 112
3) A franciaországi Les Trois Frėres barlangban, (Montesquieu-Avantès-ben,
Ariège megye; egyike a 3 Volp barlangnak Tuc d’Audubert és Enlène mellett) a kései
paleolitikumból, a középső magdaléni korszakból, kb. 14 ezer évvel ezelőttről származó,
1914-ben felfedezett képsorok témája szerint található itt bikák terme, mamutok kápolnája, és
van egy ún. Nőstényoroszlán-kápolna (Chapelle de la Lionne). „A Szentély díszítésének
szokatlan volta talán a kamra mágikus szertartásainak gyakorlatához kapcsolódik. A barlang
egy másik részében kis kamra található, amely a Nőstényoroszlán Kápolnája néven ismert.
Ebben nőstényoroszlán hatalmas sziklaképe található egy természeti „oltáron”, melynek
repedéseibe és a környező falrész mellé számtalan speciális tárgyat helyeztek el: állati
fogakat, kagylót, kovakő szerszámokat. Legvalószínűbb, hogy mindezek fogadalmi tárgyak
lehettek.”113 Henri Bégouën az 1920-ban közölt leírásában114 a következőket közli: „Csupán
néhány macskafélét idézhetünk fel egy kis kanyargóban, amely némiképp kápolnát képez,
valamint egy hatalmas, kétméteres, rémisztő oroszlánt, aki szembenéz, nagy szemekkel és dús
sörénnyel. A központi teremhez vezető szoros és sztalagmitos vízesés előtt valamivel, a jobb
oldali falra vésetten, úgy tűnik, mintha védelmezné a bejáratot (...) Ez a terem tehát némiképp
szentélynek tekinthető...” (Bégouën, Henri, i.m. 304.p.) Korábban említettük Denis Vialou-t,
a párizsi Institut de Paléontologie Humaine munkatársát, aki részleteiben is kutatta a
Nőstényoroszlán Kápolnáját. A Trois-Frères korai felfedezése lehetővé tette elmélyültebb
tanulmányozását, így megtudhatjuk, hogy egyik sztalagmitján oroszlánt modelleztek, s hogy
a történelem előtti korok115 művésze egy nőstényoroszlánt és kölykét is kivéste majd
lefestette, s továbbhaladva két fenyegető kinézetű nagymacska (oroszlán?) próbálja
visszatartani a látogatót. Akárcsak Les Combarelles és további barlangok esetében ezek az
oroszlán ábrázolások a hívatlan betolakodó elijesztését, a barlang védelmét, őrzését voltak
hivatottak ellátni – előrevetítik a korai civilizációk építészetében előforduló őr-oroszlánok
palota- vagy templom-őrző szerepét.
112 Forrás: Archaeology magazine March/April 2011. Jeffrey Hays hivatkozása http://factsanddetails.com/world.php?itemid=1465&catid=56
113 http://www.britannica.com/EBchecked/topic/606267/Trois-Freres
114 Bégouën, Henri: Un dessin relevé dans la caverne des Trois-frères, à Montesquieu-Avantès (Ariège). In: Comptes-rendus des séances de l'Académie des Inscriptions et Belles-Lettres, 64e année, N. 4, 1920. p. 303-304. http://www.persee.fr/web/revues/home/prescript/article/crai_0065-0536_1920_num_64_4_74336
115 „A történelem előtti kor vagy őstörténet tág fogalom, amely mindazt felöleli, ami az első egyenes testtartású lény felbukkanásától addig a pillanatig történt, amikor az írás halványan bár, de kezdi fénykörébe vonni az emberi gondolatot.” Leroi-Gourhan, André: Az őstörténet kultuszai. Kozmosz Kv., Budapest, 1985, 5. p.



27
4) A szintén franciaországi Les Combarelles barlangban (Les Eyzies-de-Tayac
Sireuil község területén), nőstény oroszlán rajza, amely néhol domborművé mélyül.116 A
magdaléni művészek rendkívül változatos bestiáriumot hoztak létre: lovakat ábrázoltak,
egyedül vagy csoportosan, vagy más állatfajokkal keveredve: bölényekkel, mamuttal, barlangi
medvével, barlangi oroszlánnal, rénszarvassal, zergével, orrszarvúval és szarvasmarha
félékkel. A magdaléni kultúra e jelentős szentélyében 600-800 falvéset található, melyek a
korszak – i.e. 14 000 – 9500 - művészeinek kiemelkedő képességeit tükrözik. Említettük
korábban Henri Breuil leírását a Combarelles-i oroszlán-ábrázolás bejáratot őrző szerepére
utaló következtetését.
5) Zolnay, idézett könyvében egy talán parancsnoki jelvényül szolgált agancs
szobrocska fényképét közli (61. kép): „Ragadozó, talán barlangi oroszlán szobrocskája
agancsból. Kései magdalén-műveltség. Isturitz-i lelet.” 117 (Baszkföld, Pireneusok,
Franciaország). Isturitz-ban 1895-ben bukkantak munkások a rénszarvas-agancsból faragott,
jó felépítésű barlangi oroszlán-szobrocskára, más állatszobrocskákra, és számos kovakő
tárgyra. A lelet világszerte elismerten gazdag, 45 ezer tárgyat leltároztak itt.118 Az
„állatseregletbe” puha homokkőből faragott medve, gyapjas bölény, lovak, mintázott
nagymacska, stb. tartozott.119
6) Norbert Casteret, könyvében – Harminc év föld alatt - leírja, miként bukkant a
korábbi, Montespan barlang felfedezését követően a Magas-Pireneusok Labastide
barlangjában „az ősvilági művészet új tanúbizonyságára”, a bőgő oroszlán rajzára: a
zegzugosan haladó Labastide-patakot elnyelő sziklahasadékon leereszkedve „a történelem
előtti idők egyik legszebb emlékével” szembesült. „Nem képzeletem játszott velem. A rajz
valóság volt: bőgő oroszlánfejet ábrázolt!.....A véletlen úgy akarta, hogy elsőnek éppen a
legmegkapóbb képpel találkozzam a falat körös-körül borító művészi ábrázolatok közül.
Megkülönböztettem közöttük őslovakat, ősbölényt, rénszarvast, sőt még madarat (túzokot) és
álarcos emberfejet is. De tekintetem kényszerűen a nagy macska felé fordult. Az ábrázolt fej
nagyobb, mint a valóságban. Az oroszlán egy kissé visszahúzza és ráncolja pofáját, szélesre
kitátott szájában az előreugró állkapocs valóban félelemgerjesztő. A hatást csak fokozzák a
nyolc centiméter hosszú fenyegető szemfogak. Az állatfejet a művész hegyes kővel véste az
alacsony terem egyenetlen mennyezetébe, de emlékezetből is híven, bámulatos életerővel
116 László Gyula, i.m., 44, 48. sz illusztrációk
117 Zolnay Vilmos, i.m., 151. p.
118 http://grottes-isturitz.com
119 Breuil, Henri–Lantier, Raymond: i.m. p.



28
rögzítette a fenevaddal való személyes találkozás élményét.” 120 Jeles kortársaival – a
barlangkutatás megalapozójának tekintett Breuil abbéval és Bégouën gróffal121 – együtt
érezték át, hogy „a szellemi közösség mennyire összekapcsol bennünket ősvilági
elődeinkkel,”122akik a felső paleolitikum IV. magdaléni műveltsége idején alkottak.
7)Tuc d'Audoubert barlang (Montesquieu-Avantès, Saint-Girons, Ariège,
összefüggő komplexumot alkot a Trois Frères barlanggal), az itt található oroszlán-képnek az
utókor ősrégészei szintén őrző szerepet tulajdonítanak. Tuc-d’Audoubert a 20. század korai
szakaszában felfedezett, 15 ezer éves agyag bölényszobrokon kívül 103 állat és 282 non
figuratív elem rajzát tartalmazza, ez utóbbiak jó háromnegyede vésett ábra. Témái változóak,
11 állatfaj van jelen. Itt is, akárcsak Trois-Frères-ben egy oroszlánarc nagy tömegű és
különös rajzolatú figuráját, valamint denevérre hasonlító körvonalakat láthatunk.” 123
8) A Montespan barlangban (Haute-Garonne, Középső-Pireneusok), egy agyagból
mintázott nagymacska-féle (oroszlán?) szobra található, amelyet képzeletbeli lándzsa- és
nyílhegyek sebeztek meg, valószínűleg vadászmágia szertartásának következményeként, s
amely a felső paleolitikumból származik. A. D. Sztoljar tanulmánya így magyarázza az
alkotást: „Az eléggé formátlanul megmintázott nagyméretű figura egyik oldalát időnként a
barlang falához támasztották, ez lehetővé tette az állatfigura ’lábra állítását’, s pontosabbá
lehetett tenni teljes, zárt oldalnézetét, ami az állat külsejének maximálisan meggyőző képét
nyújtja, hiszen a tipikus vadászmegközelítés is oldalról történt. Csökevényes példája a
’Casteret-galéria’ (a Montespan barlangból) legjobb állapotban fennmaradt, macskafélékhez
tartozó állatfigurája, amely még a szertartásos fizikai elpusztítás tárgyát képezte.”124Az 1,60
m hosszú agyag-állatfigura dombormű jellegű.
9) A La Vache barlang (Ariége) oldalfali metszetén vágtató oroszlánok szerepelnek;
kinézetre nőstény-állatok, mivel sörényük nem kivehető. Felismerhetően látszik viszont rojtos
farkuk és bozontos pofájuk. Az itt fellelt mobiliák 12-14 ezer évvel ezelőttről származnak.
10) A La Marche barlangból (Lussac-le-Chateau, Vienne), melynek régészeti
jelentőségét először 1914-ben jelezte H. Lavergne, ám igazi értékeit 1937-ben tárta fel Léon
Péricard francia amatőr kutató, a második magdaléni korszakból származó seregnyi metszet
került elő több mint 3000 karcolt kőlapocskán, (más források szerint 1500 a darabszám) a
120 Casteret, Norbert: Harminc év föld alatt. Gondolat, Budapest, 1962 (1954 Paris) http://www.barlang.hu/pages/konyvek/30ev.htm Elektronikus változat: Kovács Attila, Mogyorósi József - 20022004.
121 Comte Bégouën-ként említi a Breuil – Lantier könyv.
122 Casteret, Norbert, i.m. 199.
123 Breuil, Henri–Lantier, Raymond: i.m. p. 236.
124 Sztoljar, A.D.: A képzőművészeti tevékenység genezise és szerepe a tudat kialakulásában. (Javaslatok egy probléma megoldásához). In: A művészet ősi formái. Gondolat Kiadó, Budapest,1982. pp. 56-57.



29
megszokott állat-ábrákkal, de így is szokatlanul nagy számban ábrázolnak medvét és
oroszlánt, valamint emberi alakokat.125 Az oroszlánokat, medvéket, antilopokat, lovakat
ábrázoló festményeket, valamint a 155 élethű emberi portrét közel 15 ezer évvel ezelőtt
alkották.126
11) A Bruniquel barlangból (Tarn-et-Garonne) származó dombormű a harmadik
magdaléni korszakból egy elég kidolgozatlan nagymacskát ábrázol. (Breuil-Lantier). 1992
ben egy grafitti-eltávolító helyi ifjúsági csapat tévedésből lekaparta az ősi
(bölény)festményeket, e tettükért megítélték számukra az Ignobel díjat. (Azok részesülhetnek
benne, akiknek tevékenysége értelmetlen, alantas, fölösleges).
12) Roc-aux-Sorciers a franciaországi Angles-sur-l'Anglin község felett (Vienne)
található sziklamenedék, amely a felső paleolitikumból származó monumentális
szikladomborműveket őriz, pontosabban a középső magdaléni korszakból, kb. 14 ezer évvel
ezelőttről. Az elnevezés – varázslók-boszorkányok sziklája - egy helyi legendából ered, és
jóval archeológiai felfedezése előtt Jacques Rougé (1904) irodalmi műveiben jelent meg.
(wikipédia.) Egyik barlangja a Taillebourg, ahol a katalógus ekképp említi az oroszlánfej
faragványt: mészkő mennyezetéről származik (a Saint-Mathurin gyűjtemény darabja): egy
macskaféle faragott domborművének részlete, amely M. Tranier, a Természettudományok
Nemzeti Múzeumának professzora szerint oroszlánfej, jobb oldali profilból. Anatómiai
részleteinek ábrázolása eltér a Roc-aux-Sorciers más macskaféléinek ábrázolásaitól: ez az
ábrázolás kidomborodó homlokú teljes profilt képez, kitágult orrlyukait, szemét, szemhéját
finoman vésték. A leszegett fülek viszont a Bourdois sziklamenedék nagymacskáinak
véseteire hasonlítanak. Méreteit tekintve valamivel kisebb, mint a természetes nagyságában
ábrázolt Bourdois-beli oroszlán.127
13) Roc-aux-Sorciers egy másik sziklamenedéke a Bourdois elnevezésű. A középső
magdaléni korszakból származó, jó állapotban megmaradt gravírozott, és vörösre festett?
véső- és kalapács-kavicson (Saint-Mathurin gyűjtemény) több állatalak is kivehető: egy
aprólékosan kidolgozott lófej jobb arcéle, majd azon keresztirányban egy macskafélének
látszó állat körvonalai. A katalógus szerint farkának bojtos végéből ítélve valószínűleg
oroszlánról van szó. Egy ehhez igencsak hasonló téma szerepel a La Marche barlangban
talált vésett lapokon, s az ábrázolásra egy mély karcolással rajzolt ’jel’ azt az ugyanilyen jelet
125 Breuil, Henri – Lantier, Raymond: i.m. pp. 207-208.
126 http://www.ancient-wisdom.co.uk/francelamarche.htm
127 http://www.catalogue-roc-aux-sorciers.fr/html/12/selection/page_notice-ok.php?Ident=R&myPos=1



30
idézi fel, amely ott a kőszáli kecskék falán szerepel.128 E barlangok festményeinek stílus- és
kidolgozásbeli hasonlóságát regionális egység megnyilvánulásaként értelmezi az a témában
született újabb doktori dolgozat, amelyet 2010-ben védett meg francia szerzője, s amelyben az
ősi barlangrajzok létrehozását egyfajta területi megjelölésnek is látja.129
14) A németországi Hohlenstein-Stadel-ben (Lone völgye, Baden-Württemberg)
1931-ben talált, Lion Lady-nek (máskor Lion Man-nek) nevezett mamutagyar-kisplasztika
28 cm magas és kb. 6 cm átmérőjű. Aurignac-i időkben, 32 ezer évvel ezelőtt készült.
Jelenlegi állapotát több mint 200 apró darabból sikerült rekonstruálni. A szobrocska talán
azzal a szándékkal készült, hogy megszerezze az oroszlán erejét. Az eredeti lion lady/man az
ulmi Városi Múzeumban tekinthető meg, de világszerte több múzeumban létezik másolata.
15) Az Ulm (Németország) melletti Vogelherd (Stetten) barlangjában 1931-ben 17,
vadászmágiára utaló mamutagyar-állatszobrocskát találtak. A számos apró tárgy a középső
paleolitikumtól a modern időkig tartó korokból származik, 30-40 ezer évesnek bizonyultak.
Az állatszobrocskák közt több nagytestű „nagymacska” is van,130 s érdekesség, hogy itt sem
csak vadászzsákmány-állatokat ábrázolnak. A mamutagyarból készült oroszlán
féldombormű igen hatásos: az erős, hatalmas testet, izmos vállakat pontok, keresztek,
szögletes szimbólumok sora fedi. Lehajtott fejjel, hátracsapott fülekkel úgy tűnik, guggol az
állat. Eredetileg, rögtön felfedezése idején felületét vörös okker borította (vasoxid). Hossza
8,8 cm, magassága 5,25 cm, szélessége 1,35 cm. Az eredeti szobrocskát a Hohentübingeni
Kastélymúzeumban (Tübingen) őrzik.
Még egy itteni lelet: oroszlánfej. Sajnálatos módon az igényesen kidolgozott barlangi
oroszlán szobrocskából csupán a feje maradt meg. Igen hasonlatos a Hohlenstein-Stadel
barlangban talált Oroszlán-ember szobrocskához. Fejét különböző jelek vonalai borítják,
amelyek a sörényt imitálják. Az ásatások után leltek rá. Hossza 2,5 cm, magassága 1,8 cm,
szélessége 0,6 cm. Az eredeti faragvány Stuttgartban, a Württemberg Landesmuseum-ban
található.
16) Az ordító oroszlán fejét ábrázoló, moustiéri műveltségből származó,
függeszthető zoomorf szobrot Arma delle Manie-ben (Ligúria, Olaszország) találták 1975
ben, életnagyságú méretben. Kivitelezésének sajátosságai miatt sorolta Pietro Gaietto olasz
archeológus a moustiéri kultúrához. Felfüggeszthetőségét a szándékot igazoló lyukak
128 http://www.catalogue-roc-aux-sorciers.fr/html/12/selection/page_notice-ok.php?Ident=R&myPos=2 Az őskori művész szignója lenne? – DZM.
129 Bourdier, Camille: Paléogéographie symbolique au Magdalénien moyen : apport de l'étude des productions graphiques pariétales des abris occupés et sculpté de l'Ouest français (Roc-aux-Sorciers, Chaire-à-Calvin, Reverdit, Cap-Blanc.) http://www.theses.fr/2010BOR14174
130 Breuil, Henri – Lantier, Raymond: i.m. p. 198.



31
bizonyítják, s így származási idejében megelőz más, Dordogne-ban talált, aurignac-i
függeszthető szobrokat. (wikipédia).
17) „Az olaszországi Romanelli barlangban (Otrante) A.C. Blanc báró és H. Breuil
egy itáliai grimaldi-korból származó oroszlán (félin) szép ábrázolására bukkantak, egy kis
kiszögellésen. Naiv kéz húzta körvonalakkal, első lábain szétterpesztett karmokkal, testét
párhuzamos vonalakkal töltötték ki.”131
18) A csehországi Pavlov barlangban132 (Morávia) egy kb. 23 ezer éves, élethű,
ugrásra kész oroszlán (félin) mamutagyar szobrocskát találtak, továbbá egy kerámia
darabkát, amely oroszlánnak feltételezett nagyragadozó fejét és nyakát ábrázolja.133
19) Dolní Věstonice-ben (Morávia, Csehország) „több mint 10 ezer kiégetett
agyagdarabra bukkantak, melyek között nagyszámban voltak szabálytalan alakú golyók,
állatfejek és lábak töredékei (...) Az világos, hogy egyetlen közösségnek sem lehet szüksége
ilyen elképesztően nagyszámú agyagfigurára.... A rendelkezésre álló bizonyíték igazolni
látszik, hogy 200 km távolságból is érkeztek ide emberek. Mi több, a Dolní Vĕstonice-i
lelőhelyen talált jó minőségű kőszerszámok geológiai vizsgálata során kiderült, hogy nem
helyi nyersanyagokból készültek, hanem több mint 80 százalékuk néhány száz kilométerre
északra, keletre és délnyugatra fekvő, távoli helyekről származó pattintott kő.”134 A leletek
26 ezer évesek. A Dolní Věstonice-beli gravetti-műveltségből származik egy 4,5 cm hosszú
oroszlán-agyagfej, valamint egy másik hasonló korú, 6 cm-es. Egy metszet is ábrázolja a
barlangi oroszlánt, 70 cm-es hosszúságban. „Amikor 1951-ben a kemence belsejét először
megvizsgálták, kormos padlóját kerámia figurák sokasága terítette be. Köztük állatfejek
medve, róka, oroszlán. Egyik különösen megkapó oroszlánfejen megsebzést utánzó lyuk
volt, talán valamely vadászt szándékozott támogatni abban, hogy hasonló sebet ejtsen egy
valódi oroszlánon.” 135
20) A spanyolországi El Juyo barlangban (Santander) Leslie G. Freeman és
Joaquín Gonzalez Echegaray egy hatalmas, félig emberi-félig állati, 30 ezer éves
131 Breuil, Henri – Lantier, Raymond: i.m. p. 205.
132 „Ez a terület sok szempontból hasonlít az oroszországi Don folyó melletti Kostenki - Borshevo régióhoz, abban például, hogy nem csupán egyetlen helyen találtak leleteket, hanem szétszórtan szélesebb körben is, és szabad ég alatti területeken. Az ilyen nyíltszíni helyeken nem jellemző a gazdag lelet, de mindkét hely megőrizte ezeket, és mindkét helyszín leletei kb. egyidősek. Mindkettőben találtak Vénusz-figurákat, mindkettő műveltsége nagyban függött a mamutoktól, és mindkét helyen mamutcsontokat használtak menedékeik alkotásaira.” Forrás: http://donsmaps.com/dolnivi.html
133 http://donsmaps.com/dolnivi.html
134 Christopher Knight - Robert Lomas: A múlt üzenete. pp. 25-26.
http://www.vilagtortenelemhajnala.eoldal.hu/cikkek/europa---4_-resz.html
135 http://donsmaps.com/dolnivi.html



32
kőszoborra bukkantak (ez később az Altamira múzeumba került). Az állati elem Freeman
szerint egy oroszlán fejének része lenne, s szerinte az emberi és az állati természet e fúziója
„valószínűleg a természetfölötti legmeggyőzőbb ismert ábrázolása a paleolitikum
művészetében.” A szobor korát – a magdaléni avagy a moustiéri kultúrához tartozik-e
vitatják a tudósok. Felfedezése helyszínét Freeman szentélyként értelmezte.136
21) A kőkorszaki művészet másik fontos helyszíne a közép-indiai Bhimbetka
sziklabarlang (Madhya Pradesh, Bhopal-tól délre), amely szintén része az UNESCO
Világörökségnek. Az indiai archeológusok 1888. óta ismerik a helyszínt, amely az emberi élet
legkorábbi indiai bizonyítékait tartalmazza, jóllehet sziklaművészete csupán 9000 éves.
Számos különböző jelenetet - vadászatot, táncot, lovaglást, elefánt-lovaglást, állati
harcviadalt, otthoni jeleneteket stb. - és állatot - bölényeket, tigriseket, oroszlánokat,
vaddisznót, elefántokat, antilopokat, gyíkokat, krokodilokat - ábrázol. Mindegyik ábra
vörössel és fehérrel festett, esetenként zöld és sárga használatával, például a szarvast üldöző
oroszlán jelenete.137 A festmények a mezolitikum és neolitikum korszakaitól a bronz- és
vaskorig terjedő időszakban születtek, (a későbbiek a középkorban).
Henri Breuil a Peintures rupestres préhistoriques de Harrar (Abyssinie), figures
peintes de Sourré című, 1934-beli beszámolójában két afrikai, őstörténeti festményeket
tartalmazó barlangot ír le. Ezek mindegyikében talált oroszlán-rajzot is.
22) Az afrikai Grotte du Porc-Epic-ben (Diré-Dawa, Etiópia), több réteg alatt 20
emberi és egész sereg állati ábrázolás vehető ki, ez utóbbiak között - a 4 elefánt, 13 antilop,
stb. mellett - 1 oroszlán rajza is fellelhető. (Majd minden alak élénkvörös színű, írja Breuil a
helyszínről.) A középső kőkorszakból származnak, acheuli-utáni műveltségből.
23) A másik barlang, az afrikai Roche de Genda-Biftou (Etiópia) elnevezésű
sziklaképeit felsorolván, szintén Henri Breuil említi az oroszlánt is: lion bondissant (ugró,
ágaskodó). Ha az ábrázolásokat összességükben nézzük – hívja fel a figyelmet -, csupán
egyetlen vadászjelenetet találunk: ember lő nyíllal egy oroszlánra. (Érdekességként emeli ki,
hogy e nyíl nem szomáliai, hanem olyan ősi líbiaira emlékeztet, mint amilyenek az egyiptomi
predinasztikus rajzokon is szerepelnek.)138 Ennek a késő kőkorszaki sziklaművészetnek
sajátos, etiópiai-arab stílusnak nevezett jellemzői vannak, s e művészi irányzatnak két
136 Utal rá Filingeri, Licia http://www.paleolithicartmagazine.org/pagina65html.html
137 Kamat, K. L.: Cave Paintings of India. Prehistoric Rock Paintings of Bhimbetaka. First online in 1997. http://www.kamat.com/kalranga/rockpain/betaka.htm
138 Breuil, Henri: Peintures rupestres préhistoriques du Harrar (Abyssinie) Comptes-rendus des séances de l'Académie des Inscriptions et Belles-Lettres, Année 1934, Volume 78, Numéro 2, pp. 228 - 229.



33
területét különböztetik meg – ezek egyike a Surré vagy Genda-Biftou, Etiópia Harar
tartományában.
24) Henri Lhote ujjongva ír az algériai Tasszilin-Ádzser-beli (a Szahara algériai
részén) felfedezett festményekről: „Teljesen felkavar az, amit az utcácskák falain látok. Vörös
okkerrel festett alakok életnagyságban, igazi klasszikus izomzatú íjászok, hatalmas
macskafélék, szarvasmarhák, harci szekerek, stb.”139 A sziklamenedék „utcácskáit” a rajtuk
szereplő festmények után a kutatók nevezték el, így jelenik meg a Sefar térképén egy
Oroszlán-katlan elnevezés is. Kádár Zoltán szerint Ti-n-Abou Teka egyik faliképéről ugyan
„nem állapítható meg, hogy milyen ragadozófajt ábrázol (...) Ez a hatalmas állat
spirálszerűen becsavarodó farokban végződik. Alkata szerint oroszlán lehetne, ám előreálló
fülei, felborzolt szőre kutyára, fejformája viszont az afrikai cibetmacskára (Viverra civetta)
emlékeztet.”140 Az egyik útszakasz fő jellegzetessége a gigantizmus, érezni lehet, hogy a
művészek sokkal inkább hatásossá, mint széppé akarták tenni műveiket. „Az állatokat néha
szintén nagy méretben festették, ez történt több szarvasmarha, egy macskaféle állat és egy
földimalac esetében, amelyeket a Jabbarenen és a Ti-n-Abou Tékán láttunk.” „...a Kelet
Tassziliban nagyon elterjedt archeológiai rétegben ezeken az emberalakokon kívül számos
állatot is találtunk, amelyek átfogó képet nyújtanak nekünk az akkori állatvilágról: elefánt,
zsiráf, vadbivaly, ló, antilop, muflon, varacskos disznó, oroszlán (az egyik közülük
négyméteres), strucc.” Szerepelnek oroszlánok az ún. marhapásztor-korszak festményein is.
Lhote 1969-ben visszatérvén, Középső-Tassziliban az Ihérenen található menedéken „egy
különösen életteli oroszlánvadászat” ábrázolására bukkan.141 Datálásuk alapján az első
ábrázolások i. e. 6-5. évezred táján keletkeztek, a második korszakot „kerekfejű”-nek nevezik
az ily módon ábrázolt fejek miatt. A szarvasmarha-ábrázolások i. e. 4000 és i. e. 1500 között
készülhettek.
25) A namíbiai Twyfelfontein-nél (Kunene régió) a 2500 (UNESCO forrás szerint
5000) sziklavéset között több oroszlán ábrázolásával is szembesülhetünk, amelyek i.e. 6000
2000 évvel készültek, de néhány festményt 27 ezer évesre datáltak. E helyszínt, mivel itt
koncentrálódnak legnagyobb mennyiségben az afrikai petroglifák (rajzolt, karcolt kövek),
sziklavésetek, táblaképeken és függőleges falrészeken, az UNESCO a Világörökség részének
nyilvánította.142 A Bradshaw-Foundation honlapján szereplő információ és kép:
139 Lhote, Henri: Sziklafestmények a Szaharában. Gondolat, Budapest, 1977. p. 52.
140 Kádár Zoltán, i.m. http://muvtar.wordpress.com/oskor/
141 Lhote, Henri: Sziklafestmények a Szaharában. Gondolat, Budapest, 1977. pp. 229, 233 – 234, 247.
142 http://whc.unesco.org/en/list/1255



34
Twyfelfontein Site E. The “Löwenplatte” a nevezetes oroszlánt ábrázolja, hosszú farkát egy
macskaféle tartja karmaiban, szája talán nem véletlenül egy antilop testéig ér.143
26) Leo Frobenius a felső paleolitikum-beli, jasu-i (Jacou) oroszlán-sziklarajzról: III.
In Habeter, Fezzan (Afrika). „Ha összehasonlítjuk egy In Habeteri cerkóffal, rögtön látjuk,
hogy míg az oroszlán alakja jellegzetesen formált, határozott, a cerkófé elmosódott,
bizonytalan. A feltevés, hogy ez a felhígított, játékos fezzani stílusforma az északnyugat
afrikai leszármazottja, annál valószínűbb, mennél figyelmesebben vizsgáljuk a részleteket.
Ami elsősorban szembetűnik, a kerek fejforma, a hegyes fül, bojtos végű farok, a karmok és a
félig felegyenesedett helyzet (az oroszlánnál ez csak jelzett, de annak francia változatánál, a
Trois Frères-i barlangban levő ’varázslónál’ már határozottan megvan). És ami a
legfontosabb: a képek elhelyezése egészen hasonló: a jasui oroszlán a szikla tetején, a fal alsó
részén vonuló vadak felett trónol; a ’varázsló’ a vadbivalyok sorára tekint le a magasból, és a
fezzani cerkófmajmok lábánál zsiráfok sorakoznak....a sziklafal derekán, középen a
legpompásabb oroszlánok egyike látható, majdnem sértetlenül.”144
27) Tadrart Acacus, Líbia, az algériai, szintén UNESCO Világörökség részét képező
Tasszili-n Ájjer-rel határos sziklaművészeti helyszínen az i.e. 12 000 – 100 között született
több ezer barlangfestményt és több száz sziklavésetet 1955-től folyamatosan katalogizálták.
Az ábrázolások között ott található az oroszlán is.
28) Közép-Amerikában a Sierra de San Francisco régióban koncentrálódik
leginkább a pre-hispán sziklaművészet a Baja California félszigeten. Mostanáig kb. 400
ilyen helyszínt regisztráltak itt, s a feltárt leletek i.e. 1100 és 1300 közöttiek, tehát jóval
újabbak, mint az európai barlangi- és sziklaművek. Határozott analógiát mutatnak a mai
Egyesült Államok délnyugati részén található sziklarajzokkal. Sajátosak a hatalmas méretű
állatfestmények a Cueva Pintada barlang falán, Sierra de San Francisco központjában, Baja
Californiában. A Cueva del Ratón 40 láb méretű festményei között egy fekete arcú emberi
alak, egy szarvas, továbbá a terület élőhelyének nagy macskaféle ragadozója, egy hegyi
oroszlán/puma (mountain lion = puma concolor) látható. A feltárásokban részt vett és
szponzorálta őket Erle Stanley Gardner amerikai krimiíró (Perry Mason megalkotója) 1962
ben, Clement Meighan archeológussal együtt. E csoport négy sziklamenedéket közvetlenül
látogatott meg és fotózott közelről, valamint ötöt helikopterről, s az ősi alkotások színes fotóit
Gardner a Life-ban és a The Hidden Heart of Mexico c. könyvében tette közzé. Ezeket további
143 http://www.bradshawfoundation.com/namibia/captions.php
144 Frobenius, Leo: Afrikai kultúrák. Válogatott írások. Gondolat, Budapest, 1981. 361. o.



35
helyszíni fényképezések, könyvkiadás követték, majd 1993-ban Baja felkerült az UNESCO
Világörökség listájára.
29) Észak-Amerikában Kalifornia keleti részén a Coso Range nevű nagyobb
területen közel 35 ezer petroglifát regisztráltak. Absztrakt szimbólumokon kívül ezek
állatalakokat is ábrázolnak, köztük a pumát is (mountain lion). Korukat tekintve 10 ezer
évesek, de jóval fiatalabbak, ezer évesek is vannak közöttük. Komplex vadászjelenet ábrázol
nyilat, dárdát használó embereket, karóba húzott állatokat, így a hegyi oroszlánnak is nevezett
pumát, s ez utóbbi a vadászsiker metaforáját sugallja, tekintve, hogy ezen elejtett állat maga is
sikeres vadász. Szimbolizálhatja a vadászatot segítő szellemek megidézését is. Ábrázolásukat
legtöbbször hosszú farok jellemzi, amely a test teljes terjedelmében nyúlik el, vagy
kunkorodik az állat hátára. A Renegade Canyon egyike a Coso Range számtalan
kanyonjának, melyek mindegyikében többezer petroglifa található. A wikipédia szerint senki
sem tudja biztosan, ki lehetett a rajzok alkotója, melyek közül egyesek talán tízezer évnél is
régebbiek, mindenesetre az amerikai-indián sziklaművészet valószínűleg leggazdagabb
területét jelentik.(wikipédia)
30) Észak-Amerikában a Nyugat-Coloradói fennsíkon a délnyugat indián földek
(Southwest Indian Lands) Calf Creek Canyon nevű helyszínén találhatók a fremont/anaszázi
indiánok ősi alkotásai, petroglifák és piktogrammok, prekolumbián archeológiai műveltséget
képviseltek. Olyan vadászok és földművelők voltak, akik nevüket a Utah államot átszelő
Fremont folyótól kapták, ahol először fedezték fel emléküket. Egyes Chaco petroglifák jól
felismerhetők, mint például egy puma.
31) Mexikóban a Guatemalától 12 km-re lévő Izapa archeológiai zónában egy közel
kétezer éves jaguár-szobrot fedeztek fel, amelynek hossza 1,38 m, magassága 87 cm,
szélessége 52 cm; a csupán egyik oldalán vésett kőtömb fekvő állatot sugall. Izapa a pre-maja
kultúra 2500 évvel ezelőtt épült vallásos központja volt. Gallaga antropológus szakértő úgy
véli, e szobor nem csak a térség szobrászati örökségét gazdagítja, hanem újból rámutat a
jaguár (panthera onca) szerepének jelentőségére a mezoamerikai - a Kolumbusz előtti időszak
az emberi jelenlét első nyomaitól a spanyol hódítás befejeztéig tartó kor - rituális
gondolkodásban.145
145 A jaguár szó a dél-amerikai tupi-guarani nyelvből ered. A Jagua szó a guarani nyelvben „kutyát” jelent. A jaguár valaha egy uralkodói cím volt, melyet a maja hagyományokban az uralkodó hercegeknek, hercegnőknek és uralkodói családoknak adományoztak. A helyi emberek a hatalom és erő szimbólumának tekintették. A maja civilizációban úgy hitték, hogy a jaguár közvetíti az élők és holtak kommunikációját és megvédi a királyi családokat. A maják társuknak tekintették a szellemvilágban. Az aztékoknál létezett egy elit harcos osztály, melynek tagjait jaguárharcosoknak hívták. wikipédia



36
32) Szintén Mexikóban található az a jaguár-szobor – a jaguár formájú trón -,
amely Chichen Itzá-nál az El Castillo piramis közelében lévő Jaguár-Templomban látható, és
előfordul a jaguár a terület más építményeinek dekorációiban. (Jóval később és más földrajzi
krono-kulturális környezetben találkozunk még oroszlán-trónusokkal, Salamon trónját őrző
oroszlánokkal, oroszlános trónon ülő Buddha-szoborral, Astarte föníciai istennő szárnyas
oroszlán-keveréklényekkel őrzött trónjával, a törökországi Catal Hüyük-beli, i.e. 7000 – 6000
kori neolit kőszoborral, mely két oroszlán tartotta karosszékben trónoló szülő nőt ábrázol,stb.)
33) Mexikóban, a Ciudad de Mexico Museo Nacional de Antropologia
múzeumban tekinthető meg egy másik, jellemző jaguár szobor. Az ülő helyzetben ábrázolt
90 cm-es olmék jaguár szobor San Lorenzo Tenochtitlan, Veracruz-ból származik, ahol egy
ősi öntözőrendszer mélyéről ásták ki. Feltételezés szerint hiedelmekben az eső és a víz
istenéhez kötődhetett, kora megfelelhet az olmékok kb. i. e. 1500 és 400 közötti
életszakaszának.
34) A 2008-ban felfedezett, Nyugat-Ausztrália, Kimberley, Drysdale River
Nemzeti Park paleolit-kori sziklaművészetében is találunk oroszlán-ábrázolást, a kihalt
egykori megafauna idejéből, talán ennek egyik bizonyítékaként: a Thylacoleo carnifex
(marsupial lion) rajza 15 ezer – 22 ezer évvel ezelőtti, a festmény egy vadászati jelenetet
ábrázol, ahol a vadász nyilat lő erre az állatra, amely Ausztráliában a korai pleisztocéntől
annak késői szakaszáig élhetett, 1.600.000 – 46.000 évvel ezelőtt, amint fosszíliái is mutatják.
***
Számszerűsítve: a rendelkezésünkre álló, több nyelven áttekintett szakirodalomból, a publikált
barlangi- és sziklaművészeti leírásokból a történelem előtti idők oroszlán-ábrázolásai
(esetenként más, a terület élőhelyére jellemző, az oroszlán szerepét betöltő nagymacskaféle
csúcsragadozó ábrázolásai) közül Európa, Ázsia, Afrika, Amerika, Ausztrália harmincnál több
országának barlangjában/sziklamenedékében több mint félszázról foglaltunk össze globális és
regionális ismereteket. (További néhány esetben a leírás számolatlan „több” macskafélét vagy
kifejezetten oroszlánt említ, ezek pontosítás hiányában nem szerepelnek az összesítésben). A
félszáznál több oroszlán-ábrázolás közül 40 körüli volt barlangi festmény-rajz vagy
sziklavéset, 7 a dombormű-féldombormű és szobrocska, 5 a kerámia-töredék. Legtöbbjük
fénykép formátumban elérhető és megtekinthető az interneten is, képkeresőben, tematikus
honlapokon, dokumentációkban, vagy múzeumi site-okon. (Ennek érdekében lásd a
Bibliográfia fejezetben közzétett internetes címeket.)



37
***
Az őskori műalkotások tisztán esztétikai-művészi értékét illetően emlékeztetünk, hogy a
szakemberek először azért vonták kétségbe hitelességüket, mert „valószínűtlennek tűnt, hogy
ennyire alacsony kultúrájú, kezdetleges, és csiszolatlan elméjű emberek ilyen szép alkotásokat
hozzanak létre.”146 Ma már elismert, hogy e gyakran „festői oldottságú” remekművek, e
prehistorikus sziklarajzok, gyakran kivételes kvalitású elemi ábrázolási formák többségének
művészi fejlettsége vetélkedik „a legnagyobb mesterek bámulni való alkotásaival”.147 A
barlangi művészet és a kőkorszaki ember „vizuális fegyelmének” („discipline visuelle”), a
„vonal alkotó felhasználásának” hiteles ismerői - Henri Breuil és Raymond Lantier –,
akárcsak más tudósok igazolják, hogy „az akkori ember képességei semmivel sem voltak
alacsonyabb rendűek a mieinknél, sőt, egyes tekintetekben akár meghaladták azokat.”148
Ellenvéleményként A. D. Sztoljar orosz régészt idézzük, aki úgy véli, azáltal, hogy a
kőkorszaki ember „kezdetleges, primitív, járatlan” alkotásait művészetnek tekintik,
„felnagyítják az őskőkori homo sapiens valódi vívmányait, (...) s ily módon minden lelet
esztétikai jelenségnek bizonyul.”149 A szibériai leletekről 1824-ben I. P. Falk úgy vélte, ezek
„egy korábbi lakosságnak s e lakosság éretlen rajzízlésének emlékét” képezik.150 Frobeniusék
afrikai kutatócsapata elképedve vette szemügyre az ősi ábrázolásokat, egyúttal magyarázatot
keresve az alkotások magas művészi színvonalára: „honnan ez a hallatlan biztonság? A japán
festők ecsetvonásaira emlékeztető lendület és könnyedség? Mintha csak úgy odavetették
volna a sziklára a képet. Az ember meg nem foghatja, hogyan és hol szerezhették ezt a
bámulatos készséget, könnyedséget, ami voltaképpen sehogyan sem illik a kőbevésés
verítékes munkájának stílusához. A talány megoldása....sok minden szól amellett, hogy igazi
művészetük a plasztika volt. Mintáztak agyagot, faragtak puha köveket és más anyagot, ami
formálásra alkalmas volt, a sziklára vésés tulajdonképpen másodlagos. És csak ez a
másodlagos művészet maradt ránk, a többit elpusztította az éghajlat és más romboló erő az
évszázadok, évezredek során.”151
Ugyanakkor az őskori művészet kutatói arra a következtetésre jutottak, hogy a paleolit
művészet – bár egységes egészet képvisel -, alkotásainak két nagy csoportja – a
barlangművészet és a „mobiliák” – földrajzi elterjedési köre különböző, ellenben e két
146 Lhote, Henri: Sziklafestmények a Szaharában. Gondolat, Budapest, 1977. Fülszöveg.
147 László Gyula, i.m. p.51.
148 Breuil, Henri – Lantier, Raymond: i.m. p. 227.
149 Sztoljar, A.D.: A képzőművészeti tevékenység genezise és szerepe a tudat kialakulásában. (Javaslatok egy probléma megoldásához). In: A művészet ősi formái. Gondolat Kiadó, Budapest,1982. 30., 39. p.
150 Okladnyikov, Alexej Pavlovics -Martinov, A. I.: Szibériai sziklarajzok. Bevezető tanulmány: Hoppál Mihály. Corvina Kiadó, Budapest, 1983. 48. p.
151 Frobenius, Leo: Afrikai kultúrák. Válogatott írások. Gondolat, Budapest, 1981. 358. o.



38
művészi forma több tekintetben is hasonló tulajdonságokkal rendelkezik.152 Felfedezhetők
„egyetemes művészettörténeti törvényszerűségek,” de ezek nem függetlenek a „társadalmi
mozgástól,” 153 sem történelmi korszakok sajátosságaitól. Legtöbb állatfiguráról elmondható,
hogy valódi remekművek, másokról, természetesen, hogy középszerűek. A Tasszili Ádzser
beli Ta-n-Zoumaitak sziklamenedék falfestményeinek művészi kvalitásairól Henri Lhote a
helyszínen megállapítja: „Nem kétséges: ez egy miniatűr szaharai „Lascaux”.154
Gazdag szakirodalma van az őskori műalkotások művészi kifejezési technikáit, stílusát,
alapanyagait, eszközeit, technikáit, módszereit vizsgáló elemzéseknek, melyek ismertetése
nem célunk. Sok minden mondható el és mondtak már el az állatok testtartásáról, az emberek
– nők és férfiak - megjelenítéséről, a különböző stílusfejlődési szakaszokról. Technikájuk,
alapanyagaik tekintetében beszélhetünk faragványokról, vésett mamut-agyarról vagy
lapockáról, s az ezekhez szükséges eszközökről; alapozott sziklán körülfújt kéznyomokhoz
használt „stencilezésről”, mintázó-agyagról, agyagos talajba vagy sziklába karcolt képről,
ujjal húzott vonalakról, természetes festékek készítéséről. A díszített helyszínek
megvilágítása: néhány kivételtől eltekintve az ábrázolások többsége sötétségben készült, bár
Franciaországban a természetes sziklamenedékek egész soránál nappali fényben készülhettek
e művek, ám legtöbbjük kétségtelenül földalatti „szentélyek” félhomályában, ami kihatott az
alakokra. A korabeli festészet és figurális művészet sajátszerűsége, hogy a vizuális és az
intellektuális realizmus egyaránt jelen vannak. Leroi-Gourhan sem tudta kivonni magát e
festmények hatása alól, amikor így ír: „A barlangokban pedig éppen az a megdöbbentő, hogy
milyen méltóságot árasztanak azok az alkotások, amelyeket az ősember a kőfal
domborulataiból hozott ki, s hogy ezerféle bizonyítékát szolgáltatta a művei iránti
tiszteletnek....” 155
A barlangi művészet belső időrendjének meghatározását a paleo-archeológia és a
művészettörténeti elemzés végezte el, e tekintetben szintén részletes anyag áll
rendelkezésünkre. Már 1869-ben megjelent G. Mortillet könyve, amely felvázolja az
ősember kultúráinak sorrendjét: chelles-i, acheuli, moustiéri, aurignac-i, magdaléni
műveltség. „Kialakult a barlangrajzok, falfestmények korrendi beosztása is. 1. aurignac-i és
idősebb solutréi kultúra, jellemzői. 2. solutréi fiatalabb szakasza. 3. magdaléni idősebb és
középső szakasza. 4. magdaléni felső szakasza. 5. különválik a délkelet-spanyol művészet.
152 Gábori Miklós: A késői paleolitikum Magyarországon. Akadémiai Kiadó, Budapest, 1964.
153 László Gyula, i.m. p. 104.
154 Lhote, Henri: Sziklafestmények a Szaharában. Gondolat, Budapest, 1977. p. 49.
155 Leroi-Gourhan, André: Az őstörténet kultuszai. Kozmosz Kv., Budapest, 1985. 135. p.



39
(...) Ez a beosztás csupán művészettörténeti, művészetfejlődési, majdnem csak
művészettechnikai folyamatot mutat be.”156 „A barlangi művészet napjainkban is él Afrikában
éppen úgy, mint a messze Észak vadásznépeinél”, ám az őskor végén a barlangművészet
eltűnt. A mediterrán hatások beszivárgását nyomon követve Breuil és Lantier megállapítják,
hogy idővel az (újonnan jött) emberek inkább halászok, kagyló- és csigagyűjtők voltak, ami
„nem ragadta meg akkora erővel a nagyléptékű grafikai művészetet indukáló képzeletet, mint
a mamut-, orrszarvú-, bölény-, szarvas-, rénszarvas vadászat. Az erőteljes érzelmeknek e
forrása, amely képes volt fenséges alkotásokban kifejeződni, örökre eltűnik, s vele hanyatlik
és tűnik el az őskori barlangi művészet is.” 157 Az is tény, hogy a paleolitikum végére
kipusztul az európai pleisztocén megafauna: a barlangi medve, a barlangi oroszlán, a gyapjas
mamut, a gyapjas orrszarvú, az óriásszarvas.158
***
A barlangrajzok értelmezésére, keletkezésük vitatott, izgalmas kérdésének megválaszolására
különböző elméletek születtek. „Vajon miért festettek?”, milyen célból jöttek létre, milyen
célt szolgáltak e barlangi festmények, sziklavésetek, ábrázolások, mi volt a szerepük,
milyen funkciót töltöttek be? A válaszok tekintetében ma sincs egyetértés. „Sok tinta folyt
már el és fog még elfolyni ebben a vitában; olyan terület ez, ahol a legelképesztőbb
hipotézisek is felmerülhetnek”- írja Henri Lhote.159 Valóban „a barlangrajzok eredetéről,
céljáról máig vitáznak a tudósok: vallási szertartások kellékei voltak-e a rajzok, a
sámánizmushoz kapcsolódtak, vagy egyszerűen az emberiség művészi tevékenységének
kezdeteit jelentették?”160 Vannak szakértők, akik úgy vélik, ezek az alkotások nem kultikus
célokat szolgáltak, hanem tisztán l'art pour l'art típusúak, s dísztárgyakként „az őskőkori
ember szépségigényét” elégítették ki. (wikipédia). David S. Whitley paleo-archeológus arra
is keresi a választ legújabb könyvében, hogy miként magyarázható a művészi kreativitás ilyen
magas színvonalú felvirágzása azokban az időkben?161 Sokan mások mindenképpen kultikus
cselekedetet (is) látnak a barlangi falfestmények létrehozásában, hiszen bizonyított a tény,
hogy ezeket a barlangokat nem lakóhelynek használták, de rendszeresen látogatták, akár a
156 Gábori Miklós: Utószó Leroi-Gourhan, André: Az őstörténet kultuszai c. könyvéhez, Kozmosz Könyvek, Budapest, 1985. 155. p.
157 Breuil, Henri – Lantier, Raymond: i.m. p. 235.
158 wikipédia. A csehországi Dolní Vĕstonice-i archeológiai kutatások során talált csontok elemzésénél, a 7 előfordult állat – mamut, barlangi oroszlán, rénszarvas, szürke farkas, vadmacska, vadló, bölény - csontjai között a mamutcsontok 30 %-ban, a rénszarvas csontok 20 %-ban, a többi állat, tehát a barlangi oroszlán csontjai is 10-10 % arányban fordultak elő. Data: http://is.muni.cz/th/150353/prif_b/Prilohy.pdf
159 Lhote, Henri: Sziklafestmények a Szaharában. Gondolat, Budapest, 1977. 69. p.
160 Farkas Ildikó, in: História, 2001. 07.
161 Whitley, David S.: Cave Paintings and the Human Spirit: The Origin of Creativity and Belief. Prometheus Books, Amherst, New York, 2009.



40
búcsújáróhelyeket.162 Frobenius ilyen értelemben említi olaszországi tapasztalatait,
Valmonica sziklarajzait: „ide kizárólag csak rajzolni, képek ezreit alkotni jöttek... A
környékbeli ásatások nem eredményeztek egyetlen településre utaló leletet sem.”163
(Találkozni olyan esetekkel is, ahol a leletek ellenkezőleg, arra utalnak, hogy egyúttal laktak
is néhányukban.) Érdekes megállapításokat tesznek a totemelmélet hívei is: szerintük az
állatok totem-őst ábrázolnának, ám ennek az elméletnek is vannak ellenzői, mondván, a
bálványozott totem-őst tilos megölni és megenni, viszont az ábrázolt állatok maradványait
megtalálták a lakott barlangokban. (Egy későbbi korszak és földrajzi régió, az egyiptomi
ókori civilizáció állatábrázolásairól véli úgy David A. Warburton, hogy a bálványimádás
körébe tartoznak).164 A történelem előtti korok emberének szimbólumalkotásairól, ember és
állat örök és változó viszonyáról Clark Kenneth így foglalja össze némi szkepticizmussal a
különböző magyarázatokat, melyek közül számára is nehéz választani: „I cannot put myself
into the minds of the men who made them”, de úgy véli, ezek a rajzok mindenképpen az
ember csodálatát fejezik ki az állatok iránt. Innen eredezteti azt az emberi-művészi ősi
hozzáállást is, hogy totemként választják őket törzsük jelképének, keresik velük a
„rokonságot”.165 Ez a csodálat olyan erős volt, hogy – állítja -, ez indította őket, a „régieket”,
az őskőkori alkotókat, majd a mezopotámiaiakat, az egyiptomiakat, a klasszikus ókori
görögöket, a rómaiakat - kevert lények, hibrid figurák alkotására: állati fizikai tulajdonságokat
jelenítettek meg az emberalakokon. 166 (Ilyen az életnagyságban készült terrakotta oroszlán
mint szimbolikus őr, úgynevezett apotropaion a saduppumi Tell Abú Harmal
templomkapunál, az i.e. 2. évezred elején, ma a bagdadi Irak múzeumban, vagy Lamastum a
félig állati testű, vicsorgó oroszlánfejű, rettegett mezopotámiai női démon – a sor folytatható,
anyagunk következő fejezeteiben).
A barlangrajzok segítségével vizsgálják „a korai vallásos világkép létét és
természetét,”167 a vadászmágia sajátosságait, és „feltételezhető, hogy a közösség belső, saját
ügyét, kívülállók számára titkos szertartását végezték ezeken a helyeken, s így a képek éppen
ezekhez a szertartásokhoz tartozó dokumentumok, nem pedig önkéntelen művészi
alkotások voltak.”168 Géczi Jánost idézve, „a párhuzamos leletek együttese a felső paleolit
162 Zach Zorich in Archaeology magazine http://www.archaeology.org
163 Frobenius, Leo: Afrikai kultúrák. Válogatott írások. Gondolat, Budapest, 1981. 244.o.
164 Assmann, Jan: Mózes, az egyiptomi. Osiris kiadó, Budapest. 2003.158. o.
165 Clark Kenneth, Animals and men: their relationship as reflected in Western art from prehistory to the present day. London: Thames-Hudson, 1977. p. 11.
166 Clark Kenneth: i.m. p. 14.
167 Géczi János – Stirling János – Tüske László: Bevezetés a művelődéstörténetbe. Pannon Egyetem BTK, Antropológia és Etika Tanszék, Veszprém, 2007. http://mek.niif.hu/07400/07453/07453.pdf
168 Uo.



41
kor barlangi festményeinek kultikus hátterét mutatja, és egyúttal a szertartások jellegét is
megvilágítja: a barlangot használó vadászok mágikus módszerekkel a vadászatot akarták
eredményessé tenni. A feltételezés szerint a törzs tagjai a vadászat megkezdése előtt a barlang
rejtett fülkéjében előre megjátszották a vadászatot: lándzsáikkal és dárdáikkal megdöfködték
az elejtendő állatok képét vagy szobrocskáit abban a meggyőződésben, hogyha az állat
képmását megölik, tehát megragadják, és magukévá teszik az elejtett állat fogalmát, akkor ez
elősegíti a valódi állat elejtését a valódi vadászaton. A varázslásnak, mágiának ezt a formáját
J. Frazer nyomán ”hasonlósági” (szimpatetikus) mágiának nevezzük. A feltételezést
különböző néprajzi megfigyelésekkel igazolni lehet.”169 A barlangi művészet szerepéről a
francia szaktekintély Leroi-Gourhan újabb magyarázat lehetőségét fogalmazza meg,
némiképp elődje, Henri Breuil észrevételeire, de saját barlangi statisztikáira is támaszkodván:
szerinte az állatképek sajátos, egyáltalán nem véletlen egymásutániságában rejlik egy máig
még meg nem fejtett magyarázat, mely alapján jelkép-együttest alkotnának. „Észrevették,
hogy bizonyos állatok sokszor kerülnek egymás társaságába, míg mások soha. A később, több
barlangban elvégzett vizsgálat bebizonyította, hogy az állatcsoportok meghatározott rendben
követik egymást.”(wikipédia). Leroi-Gourhan azt sem gondolja mellékesnek, hogy egyes
állatok-állatcsoportok festményei rendszerint a barlangok bizonyos szakaszaiba kerültek
központi, bejárati vagy folyosói részekre. Úgy véli, „az állatalakok mögött összefüggések
egész erdeje húzódik meg.”170 Művészettörténészek is elfogadják, hogy „nem tudjuk biztosan,
milyen szempontok alapján választották ki a barlangok falán ábrázolt állatfajokat. Valószínű,
hogy nem minden ábrázolás függ össze a táplálékszerzéssel. Az, hogy hol egyik, hol másik
állatot festették meg, bizonyára átfogóbb, összetettebb szimbolikus igénynek felelt meg.”171
Gábori cáfolja az állatábrázolások szimbolikus társításának elképzelését, s ehhez
ellenérveket a saját - francia és spanyol - barlangokban végzett terepmunkái során
tapasztaltakból hoz.172
Leroi-Gourhan több statisztikát is készített értelmezéseinek alátámasztására, így
például 72 festett barlang adatainak feldolgozása alapján (a „ma ismert 125 barlang közül”
írja 1964-ben). Ennek egyik eredménye azon észrevétele, hogy a feljegyzett 2500 alak több
mint 1200 féle elhelyezésben található a falakon, méghozzá bizonyos elrendezési
típusokban, amely szerinte nem lehet a véletlen műve. Itt csak az oroszlánt érintő adatait
169 Uo.
170 Leroi-Gourhan, André: Az őstörténet kultuszai. Kozmosz Kv., Budapest, 1985. 110. p.
171 A művészet története. A korai civilizációk. Magyar Könyvklub, Budapest, 2000. 42.p.
172 Gábori Miklós: Utószó Leroi-Gourhan, André: Az őstörténet kultuszai c. könyvéhez, Kozmosz Könyvek, Budapest, 1985. 159. p.



42
idézzük: a falra festett alakok elhelyezésének százalékos megoszlásakor a macskafélék
esetében 20 ábrázolás található barlang központi részében, 53 ábrázolás peremrészen,
kürtőkben, bugyrokban, 13 szűkületekben-kanyarokban, és 13 a faldíszítés legutolsó pontján.
Az oroszlánnak (és itt a csoportjába sorolt medvének, orrszarvúnak, halnak) ritkább
előfordulásából arra a következtetésre jut, hogy ábrázolása viszonylag marginális, csekély
jelentőségű.173 Egy másik statisztikájában, ahol az előforduló témákat (és nem az ábrázolt
egyedek számát) vette figyelembe, kb. 1800 esetnél 2%-ot tettek ki a macskafélék. (Uo, 88
89.p.) Az átlyukasztott, díszített botok statisztikájában 50 darab elemzése során 30
állatábrázolás között macskaféle is előfordult. (Uo, 122.p.) A 30 dárdahajítón végzett
statisztikájában 1 esetben fordult elő macskaféle. (Uo, 123.p.)
Mindezek részigazságok, a barlangrajzok lehetnek egy, a „jégkorszak embere számára
ismert, de mára már eltűnt mítosz illusztrációi, (...) s a barlangok teret adhattak különböző
mágikus, vadászattal, termékenységgel kapcsolatos és avatási szertartásoknak.” A rítusokat
Jean Cazeneuve francia szociológus és antropológus egyenesen az emberi lét lényegéből
vezette le.174
A vadászmágia amúgy igen elterjedt elméletét cáfolja Leroi-Gourhan, az általa
felállított statisztikára hivatkozva, mely szerint „..a barlangi falfestészetben a sebesült állatok
mindössze 4 %-ot képviselnek az összes állatalak között...ez igen messze áll a naiv vadász
rontó varázslatától...” 175 Ugyanő szemrehányásokkal illeti az etnológiai összehasonlításon
alapuló módszert, amely analógiák révén igyekszik megmagyarázni a tényeket. „Garmadával
gyártották az ausztráliai bennszülöttektől vagy a pápuáktól kölcsönzött szokások alapján a
legendákat; az ősembert már eleve átitatták a nyugati gondolkodásmóddal (....) félreértések
csapdájába kerülhetünk.”176 Erre hivatkozik Gábori Miklós a Leroi-Gourhan könyvéhez írott
Utószavá-ban, megállapítván, hogy a szerző kigúnyolja azt, amikor „húsz-harminc
negyvenezer évvel ezelőtti „jelenséget” alig százéves szellemi néprajzi analógiával kívánnak
megoldani.”177
„A sziklarajzokat felfoghatjuk úgy is, mint a korabeli mítoszok illusztrációit, más
szavakkal, mint a hiedelemrendszer képekben való megfogalmazását.”178 Egy másik
feltételezés szerint „ezeket a rajzokat nem mint művészi tevékenységet kell felfogni, hanem
173 Leroi-Gourhan, André: Az őstörténet kultuszai. Kozmosz Kv., Budapest, 1985. pp. 93-95.
174 Erről lásd Demeter (Zayzon) Mária: Originile ritului. In: Ramuri, Craiova, 1971. február 15.
175 Leroi-Gourhan, André: Az őstörténet kultuszai. Kozmosz Kv., Budapest, 1985. 98. p.
176 Leroi-Gourhan, André: Az őstörténet kultuszai. Kozmosz Kv., Budapest, 1985. 148. p.
177 Gábori Miklós: Utószó Leroi-Gourhan, André: Az őstörténet kultuszai c. könyvéhez, Kozmosz Könyvek, Budapest, 1985. 148. p.
178 Hoppál Mihály: Bevezető tanulmány Okladnyikov, Alexej Pavlovics - Martinov, A. I.: Szibériai sziklarajzok c. könyvéhez. Corvina Kiadó, Budapest, 1983. 22. p.



43
mint a megismerési folyamat részét,” ebben Hoppál Mihály utal A. Marschak-ra. „A
képanyag üzenethordozó eszköz volt a régi korok embere számára (...) gyakorlati
tapasztalatokat közvetített a fiatalabb nemzedékek számára a vadászatról.” 179
Fennáll még a szemiotikai interpretáció lehetősége is. Szintén Hoppál Mihály idézi a
két orosz szerzőpáros, A. P. Okladnyikov és A. I. Martinov véleményét, mely szerint „a
neolit kor végére és a bronzkorban egyre nő a jelképek, a szimbolika szerepe, s a művészet
egyre inkább telítődik elvont és egyezményes jelekkel...A korábbi képek értelme
elhomályosult, s elkezdték jelként vagy még inkább jelképként, szimbólumként értelmezni a
korábbi ábrázolásokat...Helyesebb volna talán az egész kulturális jelenségcsoportot a
szimbólumteremtő viselkedés körébe sorolni” – véli.180 (Kiemelés DZM).
Nem tartozik kutatási céljaink közé állást foglalni, sem elmélyedni e vitákban, viszont
szociológusként érdekesnek tartjuk azt az elméletet, amelyet Nyíri Kristóf Hagyomány és
képi gondolkodás című előadásából a Képi hagyományozás fejezetben idéz: „Donald és
Humphrey elgondolásai alapján a képi hagyományozás őseredeti szerepének igencsak
látványos - számomra, bevallom, vonzó - elmélete építhető fel, ám nélkülük is érvelni lehet
amellett, hogy a barlangrajzok nem egyszerűen rituális-vallásos vagy éppen művészi
indítékokból születtek, hanem a tudásmegőrzés-tudásátadás igényével.”181 Valóban, a
tudásszociológia vizsgálódási köre és a szimbólumok problematikája feltétlenül összeköthető
– véli Karácsony András A szimbólum mint tudásszociológiai probléma című
tanulmányában, s ezt meg is indokolja: „A szimbólumok azért reprezentálhatják a kutató
számára egy-egy korszak tudáskészletét, mert az adott korszakot átélők számára
orientációs erővel bírtak.”182 Ilyen értelemben az őskori ember alkotta ábrázolások alkotóik
tudáskészletét rögzítették, bármilyen céllal tették is ezt. Ez egybecseng Leroi-Gourhan
megállapításával: „A művészet még a legkevésbé figuratív művekben is, amelyek a
legtávolabb állnak attól, hogy vallásos tartalom hordozói legyenek, valamely üzenet
továbbítója; a formán keresztül jelképalkotó funkciót tölt be...”183 „A világ logikai
megismerésében” játszottak szerepet, információs céllal készültek, miközben tágabb szocio
kulturális értelemben, közösségi művészetként (public art) a társadalmi kohézió
179 Hoppál Mihály: Bevezető tanulmány: Okladnyikov, Alexej Pavlovics -Martinov, A. I.: Szibériai sziklarajzok..Corvina Kiadó, Budapest, 1983. 20. p.
180 Uo.
181 Nyíri Kristóf: Hagyomány és képi gondolkodás. http://mek.oszk.hu/09900/09953/09953.htm Elhangzott 2002. febr.21-én.
182 Karácsony András: A szimbólum mint tudásszociológiai probléma. In: Jelbeszéd az életünk. A szimbolizáció története és kutatásának módszerei (szerk. Kapitány Ágnes és Kapitány Gábor). Osiris-Századvég, Budapest, 1995. p. 179.
183 Leroi-Gourhan, André: Az őstörténet kultuszai. Kozmosz Kv., Budapest, 1985. 76. p.



44
megteremtését is szolgálták – véli 2010-es doktori dolgozatában Camille Bourdier, a
prehistorikus archeológia szakértője.
A Chauvet-barlang tanulmányozásakor ugyanígy felmerült a kérdés és születtek
elméletek: „kik voltak azok az emberek, akik itt tanyáztak, s voltaképp milyen célból
készítették a lenyűgöző szikla-pinakotékát. (Kiemelés DZM). Sok teória született tehát a
barlangrajzok rendeltetéséről: kik a vadászmágia, kik a társadalmi elkülönülés nyomainak
vélték, de egyik magyarázat sem vált általánosan elfogadottá (...) talán a sámánizmus
hagyatékáról van szó, a rajzok, festmények a természetfeletti lényekkel érintkezni képesnek
tartott varázslók, jósok önkívületi állapotban átélt vízióit tükrözik (...) Merő spekuláció
mondják a kételkedők, s persze (...) sohasem lesz lehetséges biztonsággal kideríteni, kik és
mi célból alkották a chauvet-i és egyéb barlangrajzokat.”184 Henri Breuil-ék feltevése szerint
céljuk tekintetében nem tagadható a mágia, de minden bizonnyal személyiségük
megnyilvánulása-megmutatása is célja volt az alkotóknak: egyidejűleg lehettek varázslók és
alkotóművészek, hiszen a festmények tükrözik az alkotó esztétikai élvezetét is műve
elkészítése közben.185 Az is értelemszerű, hogy mivel egyes festmények kidolgozása igen
időigényes volt, a közösség „felmenthette” az alkotót az egyéb munkavégzés – vadászat
napi gondjai alól. Ahol ez nem volt lehetséges, ott nem is születtek hasonló alkotások. Az Élet
és Tudomány szerkesztőjének, Juhari Zsuzsannának kérdésére – Miért nincsenek
sziklarajzaink? – Kretzoi Miklós paleontológus 1995-ben így válaszolt: „A Kárpát
medencében viszont az állatot figyelő ember nem annak szép mozgásában gyönyörködött;
sokkalta valószínűbb, hogy azt leste, melyik a gyenge pontja, hogyan tudná legkönnyebben
leölni... Itt a kevés emberből álló csoport minden tagjának dolgoznia kellett a betevő falatért.
A művészethez, a tudományhoz pedig idő és nyugalom kell, no meg egy olyan népesség, ami
ilyesmire is tud áldozni." 186 Gábori Miklós említi, hogy Magyarországon „az ősember
művészetének nálunk eddig nincs emléke. Egyetlen művészi tárgyunk a Jankovich-barlangi
amulett. Háromsoros, ún. „létraminta” van rávésve,” és „ép állapotban lévő végén pedig
átfúrt.”187 Ezt a ’leletszegénységet’ magyarázattal is kiegészíti egy másik tanulmányában
azzal, hogy „nyíltszíni telepeink, telepnyomaink közel sincsenek olyan mértékben feltárva,
amennyire ez a késői paleolitikum alapos megismeréséhez szükséges lenne.” 188 Ismeretes
viszont az Istállóskőnél előkerült háromlyukú, barlangi medve csontjából készített, öt hang
184 Nyárády Gábor: Remekművek az őskorból - térábrázolás barlangrajzokon. In: Magyar Tudomány, 1999/11.
185 Breuil, Henri –Lantier, Raymond: i.m. p. 226.
186 Juhari Zsuzsanna: Miért nincs sziklarajzunk? In: Élet és Tudomány, 1995/16. szám
187 Gábori Miklós: Utószó Leroi-Gourhan, André: Az őstörténet kultuszai c. könyvéhez, Kozmosz Könyvek, Budapest, 1985. 161. p. és A késői paleolitikum Magyarországon., Akadémiai Kiadó, Budapest, 1964, 62. p.
188 Gábori Miklós: A késői paleolitikum Magyarországon. Akadémiai Kiadó, Budapest, 1964. 30. p.



45
megszólaltatására alkalmas csontfurulya. (Ha viszont kiterjesztjük a leletek mibenlétét a
kézműiparra, eszközkészítésre, fémmegmunkálásra, földvárak építésére, stb., akkor nem
meglepő az állítás, miszerint „Európa újkőkori kultúrájának gyökerei a Kárpát-medencei
műveltségekben keresendők.”).189
A tudomány mindenképpen „időrendben visszafelé” ismeri meg az őskori művészet
emlékeit, így igen gyakran sebezhető feltételezésekre szorítkozik. A „nyugat-európai
tudomány tanácstalansága” abból fakadna, hogy „a Neander-völgyi ember gondolkodási
műveleteinek rekonstruálásához is a jelenkori ember szemszögéből közeledik.” 190 A
művészettörténet jelen álláspontja szerint „minden szerző egyetért abban, hogy a
festményekkel díszített barlangok szentélyek voltak, bár nem tudunk rá magyarázatot adni,
hogy miért, mi célból festették ezeket a valódi remekműveket.”191
Az oroszlán-szimbolizáció értelméről a korábban említett francia kutatók könyvében is
olvashatunk, amikor néhány barlangi bejárat közelében fellelhető bőgő-vicsorgó-ordító
oroszlánokról esik szó, amelyek mintha elrettentő, a barlang bejáratát őrző, oltalmazó
szándékkal kerültek volna a veszélyeztetett barlangszakaszba. Eszerint eddig, a kezdetekig
vezethető vissza az oroszlán őrző szerepe, védelmező szimbólum jelentése, hiszen a későbbi
történelmi korszakokban összetett szimbolikus jelentésének ezen vonatkozása igencsak
elterjedt – gondoljunk egyes mezopotámiai, ókori egyiptomi, görög, római oroszlán
szobrokra, s a későbbiekben is, mind a mai napig különböző kontinensek, országok
művészetében a templomok, paloták, közintézmények, kastélyok, hidak közelében,
bejáratánál (többek között) szimbolikus őrzésre kijelölt helyre került fenséges oroszlán
szobrokra. Újvári Edit, a hazai szimbólumkutatás szegedi szakértője véleményével
egyetértve, idézzük őt: „Az őskori művészet fennmaradt alkotásaiban, az ősi mítoszokban,
valamint a természeti népek közelmúltbeli, illetve jelenkori kultúráiban egyaránt
megfigyelhető az ilyen jellegű szimbólumalkotás és -használat. A kulturális szimbólumok
eredendően a mágikus-mitikus szférához kapcsolódó jelképteremtéssel állhattak kapcsolatban.
A mágikus erővel felruházott jelkép – legyen az képi, nyelvi vagy zenei – helyettesítő,
reprezentáló funkcióval bír, amelynek közbenjárásával az ember a környezetére való nagyobb
befolyását igyekszik gyakorolni, valamint a felsőbbrendű, szellemi hatalmakkal próbál
kapcsolatot teremteni (...) A szimbólumalkotást és -használatot nem kizárólagosan a vallásos
189 Bunyevácz Zsuzsa: Az európai kultúra bölcsője. In: Demokrata, 2012. május 9.
190 Sztoljar, A.D. i.m. p. 35.
191 A művészet története. A korai civilizációk. Magyar Könyvklub, Budapest, 2000. 38.p.



46
világszemlélet, hanem inkább az emberi gondolkodásmód lényegi elemének tekinthetjük. Az
ember elidegeníthetetlen lényegi – biológiai fogalommal élve – fajra jellemző lényegeként
határozhatjuk meg a fogalmi gondolkodás kialakulásával együtt járó kultúra- és
szimbólumalkotó képességet.”192 Pál József megállapítása egybecseng azzal, hogy „a
szimbólumok saját kultúránk és valamennyi emberi civilizáció megismeréséhez elvezetnek,
hiszen gondolkodásmódunk alapvető sajátossága a (jel)képek és analógiák használata.
(Kiemelések DZM). A környezet természeti jelenségei, élőlényei és maguk az ember
teremtette tárgyak is a képalkotás alapszókincsébe tartoznak (...). A különböző kultúrák
mítoszaiban, vallásaiban és művészetében megfogalmazódó jelképek rövid, jelentésorientált
ismertetései önmagukban egyértelművé teszik, hogy tárgyunk, a kulturális jelkép a
civilizációteremtő ember egyetemes érvényű sajátossága. E tekintetben a
szimbólumalkotás képességének kialakulása nem csupán az emberi faj kialakulásának
egyik alapvető ténye, hanem az elsősorban intellektuális síkon lezajló emberi evolúció
magyarázata is...”193 Pál József megfogalmazza azt a tényt, amely érvényes az őskori
művészet kialakulására is: „Születésével minden egyes jelkép átlépte az elvont és a konkrét,
az általános és az egyedi, a fogalmi-verbális és a képi között húzódó határt.”194
Henri Lhote lényegre törő meglátása lehetne a zárszó: az őskori művészetből „...eddigi
ismeretlen népek több ezer éves üzenetét – az életnek, a művészetnek, az ember
egyetemességének mélyen megrázó üzenetét” ismerhetjük meg. 195
192 Újvári Edit: A szimbólumok világa http://www.grafomagazin.hu/index.php?menu=22&rovat=3&id=211&cikkNev=QSBzemltYvNsdW1vayB2aWzh Z2E=
193 Uo.
194 Pál József: A szimbólum történetéről http://www.tankonyvtar.hu/hu/tartalom/tkt/szimbolumtar/ch01s02.html
195 Lhote, Henri, i.m. 203. p.
* A francia, angol, olasz és román nyelvű szövegeket fordította DZM.