---
master_file: "[[@BibliaMintEgyedulallo]]"
---
# Index for A Biblia mint egyedülálló könyv, és keletkezésének háttere – Tények és tévhitek.pdf

A BIBLIA
mint egyedülálló könyv,
és keletkezésének háttere
Tények és tévhitek



TARTALOMJEGYZÉK
A „Biblia” név és az iratgyűjtemény többi elnevezése 3
Vélemények a Bibliáról 7
Mit jelent az, hogy a Biblia „kinyilatkoztatás”? 10
A Biblia ihletettségének próbája 12
A kanonizáció folyamata az ó- és újszövetségi egyházban 16
Az ószövetségi iratok kanonizációjának dokumentumai 21
Az újszövetségi iratok kanonizációjának dokumentumai 27
A holt-tengeri tekercsek felfedezése 30
A holt-tengeri leletek bizonyságtétele az ószövetségi iratok szövegének hitelességéről 33
Jézus tanúságtételei az Írások változhatatlanságáról, mérték jellegéről 35
Az igehelyek rövidítései 38



3
A „Biblia” név
és az iratgyűjtemény
többi elnevezése
A
„Biblia” név a görög biblion szó többes száma. A biblion szó jelentése: könyvtekercs. A biblosz szóból származik, amely eredetileg az egyiptomi papiruszt, az ókorban íráshoz használt anyagot jelölte. A Biblia jelentése tehát: Könyvek. Az i. sz. II. századtól fogva kezdték ezt a nevet a keresztények Istentől ihletettnek vallott iratgyűjteményükre alkalmazni. Az Ószövetségben egyedül Dániel próféta nevezi „könyveknek” a szent iratok gyűjteményét (Dn 9,2). Az egyszerű név találóan fejezi ki, hogy e könyvnek a rendkívülisége nem külső, emberi formájában van: könyveket, látszatra más emberi művekhez hasonló írásokat tartalmaz. A Bibliát nevezik egyszerűen Írásnak, Írásoknak is. Jézus és az Újszövetség írói is használják ezt az elnevezést (Mk 12,24; 2Tim 3,16 stb.).
Továbbá nevezik Isten Igéjének, Szentírásnak, Könyvek Köny
vének is. Az „Isten Igéje” elnevezés a Szentírásból származik: Isten prófétákon keresztül közölt kinyilatkoztatásának megkülönböztető jelölésére szolgál. Lásd pl. Dn 9,2; Jn 17,17; 1Pt 1,23.25. Ugyancsak a Szentírásból származik az „Úr könyve” név is, ami igen kifejező és jelentőségteljes. Lásd Ésa 34,16-ban. Eszerint a Biblia „Isten könyve” az embereknek. Ezek az utóbbi elnevezések a Biblia rendkívüliségére utalnak, mindarra, ami az egyszerű külső mögött rejtőzik.



4
A „Biblia” név és az iratgyűjtemény többi elnevezése
A Biblia két része, azok elnevezése
A Biblia két fő részből áll: Ó- és Újszövetségből vagy Ó- és Újtestamentumból. A latin „testamentum” elnevezést a Vulgata (a Biblia latin nyelvű fordítása) nyomán használják. Közérthetőbb az Ó- és Újszövetség megjelölést alkalmazni, mivel nem végrendeletről van szó, amit a „testamentum” szó elsődlegesen sugall, hanem Isten Izráellel és a keresztény egyházzal kötött szövetségéről (vö. 2Móz 24,8; Mt 26,28). Ugyanakkor a testamentum elnevezésnek is van értelme. Azt fejezi ki, hogy ezek az Írások szent hagyatékok, akár Izráelre vagy az őskeresztény egyházra gondolunk, akár pedig Isten meghagyatkozásának értelmezzük a kifejezést. Az Ószövetség az Izráel népével kötött szövetség keretén belül adott kinyilatkoztatásokat (Isten cselekedeteit és prófétái által közölt üzeneteit) örökíti meg. Az Újszövetség a keresztény egyházzal kötött szövetség keretén belül közölt kinyilatkoztatásokat (Jézus életét, az ősegyház tapasztalatait, az apostoli tanításokat, az egyház további útjára vonatkozó jövendöléseket) tartalmazza. Az Ószövetség 39, az Újszövetség 27 iratot tartalmaz, amelyek mintegy 1500 esztendő folyamán, az i. e. XV. századtól kb. i. e. 400-ig Izráel népe körében, és az i. sz. I. században az őskeresztény egyház körében keletkeztek.
Három tény kapcsolja össze egységes könyvvé ezeket az iratokat: Először is a téma, a tartalom: A bibliai könyvek egymáshoz illeszkedve, mintegy egymást folytatva a Föld és az ember történetét beszélik el Isten megváltási terve szempontjából, a teremtéstől egészen az újjáteremtésig, tömören, vázlatszerűen, de átfogó módon. Elmélkedő vagy tanító könyvek is ékelődnek az ún. történeti könyvek közé, amelyek az emberi élet összes döntő problémáját felvetik és megvilágítják. Van például olyan bibliai könyv, amelynek az emberi szenvedés a fő témája (Jób könyve), van olyan, amelyiké az igaz szerelem (Énekek éneke) stb.



5
A „Biblia” név és az iratgyűjtemény többi elnevezése
Másodszor a szerzőknek az az egybehangzó állítása kapcsolja össze ezeket a könyveket, amely szerint ők nem a saját ismereteiket és gondolataikat közlik, hanem Isten szólt hozzájuk, és elhívta őket a prófétai szolgálatra, azaz megbízta őket üzenete közvetítésével. Első hallásra megdöbbentő ez az állításuk, sok kételyt és kérdést is támaszthat. De mindenesetre elgondolkoztató, hogy oly sok tanú – az összes bibliai szerző – egységesen állítja ezt, és tanúságtételük annyira megegyező, még részleteiben is. A harmadik dolog, ami összekapcsolja ezeket a könyveket: az Istenről és az emberi élet minden dolgáról való tanításuk bámu latos összhangja. A legkülönbözőbb keretben, megközelítésben és megfogalmazásban szólnak ezekről, de állításuk – alapelvileg és a részletekben is – azonos. Emellett pedig egymást is kiegészítik és értelmezik. Vannak, akik ellentmondásokat vélnek felfedezni és kimutatni a bibliai kijelentések között. Tudományos feldolgozásra törekvő könyvekben is olvashatunk erről. Mégis azt kell mondanunk, hogy sok esetben csak egy kicsit alaposabb utánjárásra – néhány tényszerű adat ismeretére vagy gondosabb megfigyelésre – van szükség, és máris kiderül, hogy a felületes ítélettel megállapított ellentmondások egyáltalán nem léteznek a valóságban. Máskor kitartóbb keresésre és mélyebb átgondolásra van szükség, de a vizsgálatnak mindig az a vége, hogy a kétely megbizonyosodásra változik, mert a kritikus helyeken is a tökéletes egység tárul fel. E három dolog révén a legtermészetesebb módon összetartozó iratgyűjteménnyé, egy könyvvé alakult a 66 irat. Izráel népe egységesen kanonikusnak, azaz Istentől ihletettnek ismerte el az Ószövetség 39 iratát. Ugyanezt tette az őskeresztény egyház is, mind az ószövetségi iratgyűjteményre, mind pedig a 27 újszövetségi iratra nézve. A keresztény egyházak között rendkívül sok különbség és tanbeli ellentét van, de a Biblia egy valamennyi keresztény felekezet számára. A bibliai iratok olyan egyértelműen hitelesítik egymást, annyira nyilvánvaló egymással való egybetartozásuk



6
A „Biblia” név és az iratgyűjtemény többi elnevezése
és minden más vallásos irodalomtól való különbözésük, hogy még az egyébként olyannyira tévelygő és esendő egyház is felismerte és elismerte egységüket és kizárólagos jelentőségüket.1 Ésaiás próféta könyvében találjuk „az Úr könyve” kifejezést (34,16), amely nem csupán Ésaiás könyvére alkalmazható, hanem a teljes prófétikus iratgyűjteményre is. Ez a Biblia legszebb, legtalálóbb meghatározása. Megfelel a Biblia saját önvallomásának, és kifejezi a Szentírás felől vallott hívő, keresztény meggyőződést. A Biblia „az Úr könyve”, azaz Isten könyve, az ő üzenetét tartalmazza az emberiség számára.
1 Vannak olyan kiadású Bibliák, amelyeknek az ószövetségi része az ún. apokrif iratokat is tartalmazza. Az „apokrif” szó jelentése: elrejtett. Arra utal ez az elnevezés, hogy az ősegyházban nem volt szabad használni ezeket az írásokat istentiszteleti felolvasásra. Ezeknek az iratoknak egyébként nincs héber szövegük, mivel a héber kánon nem tartalmazta őket. Csak görög nyelvű kéziratokból ismertek. Feltűnő, hogy az Újszövetség soha nem idéz belőlük mint ihletett írásokból, noha nagyon gyakran teszi ezt a többi ószövetségi irat esetében.



7
Vélemények a Bibliáról
„Hálát adunk Istennek szüntelenül, hogy ti befogadván Isten általunk hirdetett beszédét, nem úgy fogadtátok, mint emberek beszédét, hanem mint Isten beszédét – aminthogy valósággal az is –, amely munkálkodik is tibennetek, akik hisztek.” (1Thess 2,13)
P
ál apostol nem kevesebbet állít a fenti igében, mint azt, hogy a Biblia „valósággal Isten beszéde”. Ezzel szemben ma már nemcsak laikusok hangoztatják azt, hogy „a Bibliát is emberek írták”, hanem teológusok is papírra vetik ezt. Néhány jellemző vélemény ezek közül: „A Biblia emberi alkotásként áll előttünk; egykor élt emberek gondolatai, történeti emlékei, vágyai és reményei, a világról, önmagukról, az emberiség helyzetéről alkotott elképzelései szólnak hozzánk lapjairól. Nagyságát és jelentőségét igazán akkor foghatjuk fel, ha így látjuk: emberi dokumentumként, együtt és egy szinten a távoli múlt többi nagy és emelkedett szellemi alkotásával... A távoli múltból is hozzánk szóló nagy alkotásoknak sorában méltó helyet foglalnak el a Biblia irodalmi és szellemi értéket sugárzó legszebb lapjai, amelyek szilárd alkotórészei maradnak irodalmi műveltségünknek.” (Rapcsányi László: A Biblia világa, MRT–Minerva, Budapest, 1972 – a kötet hátsó borítólapján.) „...a felnőtt hitű ember... a Szentírást nagyon értékes és fontos könyvnek tartja; ez a könyv azonban magyarázatra szorul, mert kezdetleges és mágiától ihletett észjárás szerint írták. Ezért tanulmányozni kell az irodalmi műfajokat, az író gondolkodásmódját és szándékait... A modern exegézisnek [= írásmagyarázatnak]



8
Vélemények a Bibliáról
minden bibliai jelenséget a mai tudomány világába kell beillesztenie... A mítosztalanítás ellenére még mindig megmarad belőle egy (eléggé kicsinyre zsugorodott) szellemi mag.” (Jálics Ferenc: Vál tozik e a hitünk? Róma, Zsinati Bizottság, 1976, 69–70. o.) „Nem tudom, kell-e még egyáltalán használni »az Írás inspiráltsága« kifejezést. Abban az értelemben semmiképp, ahogyan az utóbbi időben értették, a Szentlélek csodaszerű működését egyegy apostol vagy szent szerző meghatározott írásaktusára nézve és korlátozva.” (Hans Küng, a neves radikális katolikus teológus szavai – idézi Koncz Lajos: A sugalmazás teológiája c. cikkében, Teo lógia, 1979/4., 225. o.) „Szóval a Szentírás – Isten szava! De hogyan kell ezt érteni? Az elmúlt századok biztosan naivabban boldogultak ezzel az igazsággal. Teljes elfogulatlansággal azonosították a Szentírást Isten szavával. Mert ugyan nem Isten fogalmazta meg a Szentírást – hitük szerint –, de Ő »inspirálta« közvetlenül a szent szerzőt, hogy mit írjon. Így Isten volt a tulajdonképpeni szerző... Mi, sajnos, nem tudjuk többé a dolgokat ilyen egyszerűen fogadni... A Szentírás teljes terjedelmében és minden dimenziójában emberi szó... Ezért hamis a formula: a Biblia Isten szava... Helyesen azt kell mondanunk: a Biblia nem Isten szava, hanem azzá lesz annak, aki Isten szavaként fogadja hittel a meghirdetését.” (Ferdinand Hahn, mainzi lutheránus teológus: A közös keresztény hit. Neues Glaubensbuch, Freiburg, 1973, 110–112. o.) „Gyökeresen megváltozott a protestantizmusban az egyház és az egyén, az egyház és a Szentírás viszonya. Ezen a ponton kell elkezdeni és folytatni az ökumenikus párbeszédet... Roppant horderejű felismerés született meg protestáns részen: a Szentírás tudományos vizsgálata alapján belátták, hogy a hagyomány feltétlenül szükséges a Szentírás létrejöttéhez és megértéséhez... Az »egyedül a Szentírás« klasszikus protestáns elve nem tudta túlélni a tudományos exegézis krízisét. Történelmi és kritikai kutatások alapján ma már biztosan állíthatjuk, hogy az evangéliumok az ősegyház



9
Vélemények a Bibliáról
produktumai, a Szentírás lényegében véve nem más, mint egyházi hagyomány.” (Fila Béla: Az ökumenikus párbeszéd. Teológia, 1986/1., 40–41. o.) A Biblia rendkívüliségét érzékeltetik viszont az alábbi állásfoglalások: „Gyöngék vagyunk mi arra, hogy világos ésszel rátaláljunk az igazságra, és ezért szükséges nekünk a Szentírás tekintélye... Igéje mélysége csodálatos... Ez a roppant mélység csodálatos. Beléje néznünk félelmetes. Döbbent tisztelet és remegő szeretet béklyóz le bennünket.” (Aurelius Augustinus: Vallomások. Gondolat Kiadó, Budapest, 1982, 156. és 394. o.) „Senki sem tud a Szentírás valamely helyéről méltóképpen szólni, és senki sem tudja azt méltóképpen hallgatni, ha lelkének indulatai nem egyeznek meg a Szentírással, úgyannyira, hogy belsőleg érti meg azt, amit külsőleg hall, és erre a vallomásra kényszerül: Igen, ez igaz! Isten igen nagy kegyelmének és csodálatos kitüntetésének tartom, ha valakinek megadatik, hogy a Szentírás igéit éppen úgy olvassa és hallgassa, mintha csak magától Istentől hallaná őket. Ki ne remegne meg testben-lélekben, ha tudná, hogy ilyen hatalmas felség szól hozzá?” (Virág Jenő: Dr. Luther Márton önmagáról. Ordass Lajos Baráti Kör, Budapest, 1988, 76–77. o.) „Jó lenne, ha Ön is elolvasná az egész Bibliát fordításban. Egészében csodálatos benyomást tesz az emberre ez a könyv. Minden bizonnyal rá fog ébredni, hogy az emberiségnek nincs és nem is lehet még egy ilyen könyve. Igen, rá fog ébredni, akár hisz Ön, akár nem.” (Dosztojevszkij: Levél Ozmutovnak. 1877.) „Rekreációra, újjászületésre van szükség. Olyan időket értünk újra, hogy nem lehet messze az idő, melyben az Isten a kövekből is prófétákat teremt... És ennek az újjászületésnek újra csak a Biblia lesz a forrása és keresztvize. Ha lesz, aki fel tudja olvasni a világnak az igazság tiszta felfogásával...” (Móricz Zsigmond: A Biblia. Tanulmány, 1909.)



10
Mit jelent az, hogy a Biblia
„kinyilatkoztatás”?
„A Biblia ma is a világ egyik legkelendőbb könyve. Míg a Ko
ránt eddig 128 nyelvre fordították le, a teljes Biblia 275 nyelven olvasható, az Újszövetséget további 495 nyelvre ültették át. Az Egyesült Bibliatársulat (United Bible Society) 501 millió Bibliát osztott szét 1979-ben, a világ összes kiadója által eladott Bibliák száma pedig több milliárdra rúg. Mivel magyarázható mindez? Mi lehet az oka e régi könyv egyedülálló népszerűségének? Másodszor, micsoda ellentmondás: a Biblia a legkevesebbet forgatott könyvek egyike. Az emberek többsége megveszi, és felteszi a polcra anélkül, hogy egyszer is kinyitná. A gyakorló keresztények bibliaismerete is megdöbbentően sekélyes. Alig akad szülő, aki olvassa gyermekének a Bibliát... Csak igen kevés vallásos ember gyakorolja a napi Biblia-olvasást. Alig találkozunk igehirdetővel, aki lelkiismeretesen megküzd a bibliai szöveggel, hozzánk szóló üzenetként értelmezve annak eredeti jelentését... Nos, nem szűnő népszerűsége, ugyanakkor sajnálatos mellőzöttsége, valamint korunkra vonatkozó aktualitása három alapos indok, amelyek a Biblia mint a ma könyve tanulmányozására sarkallnak. A Bibliában Ésaiás próféta könyvében olvasható: »Mert nem az én gondolataim a ti gondolataitok, és nem a ti utaitok az én utaim, így szól az Úr! Mert amint magasabbak az egek a földnél, akkép pen magasabbak az én utaim utaitoknál, és gondolataim gondola taitoknál! Mert amint leszáll az eső és hó az égből, és oda vissza nem tér, hanem megöntözi a földet, és termővé, gyümölcsözővé teszi azt, és magot ád a magvetőnek és kenyeret az éhezőnek: Így lesz az én beszédem, amely számból kimegy, nem tér hozzám üresen, hanem



Mit jelent az, hogy a Biblia „kinyilatkoztatás”? 11
megcselekszi, amit akarok, és szerencsés lesz ott, ahová küldöttem« (Ésa 55,8–11). A kinyilatkoztatás eszméjét nem könnyű elgondolni. Hogy Istennek fel kell fednie magát az emberiség előtt, ez egyesek számára hihetetlennek tűnhet... Kinyilatkoztatás nélkül, isteni tanítás és útmutatás nélkül az ember szélfútta falevél, sötétben tapogatózó vak... Hogyan találhatnánk el Istenhez az ő útbaigazítása nélkül? Hogy az emberi elme saját erejéből nem képes erre, az világosan kitetszik Ésaiás idézett szavaiból. Más szavakkal kifejezve: Isten elméje és az ember elméje között szakadék húzódik. Ellentét feszül Isten útjai és gondolatai, valamint az ember útjai s gondolkodásmódja között. Vagyis másképpen cselekszik és gondolkodik Isten, másképpen az ember. Isten útjai, gondolatai annyival magasztosabbak az emberéinél, amenynyivel magasabb az ég a földnél... Nincs létra, melyen az emberi elme Isten elméjének a végtelenségéhez felemelkedhet. Nincs híd, amely a végtelenbe átívelne. Nincs mód számunkra közel férkőzni hozzá. Lényét fürkésznünk – reménytelen. Következésképp, ha Ő maga fel nem tárná előttünk, magunktól sohasem fejthetnénk meg gondolatait.” (John R. W. Stott: Korunk könyve: a Biblia. InterVarsity Press, 1982)
„A sorsunk rettegés, minden nézet szerint, S olyan, mit biztosan hihetnénk, semmi sincs. És a természetet kár is kérdezni, néma: Isten kell hogy legyen, ki szól is hozzánk néha. Saját műve: csak ő magyarázhatja azt, Tőle vár érveket a bölcs, s bús vigaszt. Nélküle kétely és tévelygések hínárja húz, és a fulladó nem lelhet szalmaszálra.” (Voltaire: Vers a lisszaboni földrengésről – részlet, 1756)



12
A Biblia ihletettségének próbája
M
aga a Biblia ajánlja nekünk, hogy mindig személyesen, önmagunknak ellenőrizzük a prófétai bizonyságtételek hitelességét, „mert sok hamis próféta jött ki e világba” (1Jn 4,1). Abban is tanácsol, hogy miképpen tegyük ezt. Röviden felsoroljuk ezeket a tanácsokat, amelyeknek a logikája egyszerű és nyilvánvaló. Min den esetben együttesen kell alkalmazni ezeket, vagyis csak a felsorolt ismertetőjegyek hiánytalan megléte jelent hitelesítést.
• „Ha pedig azt mondod a te szívedben: miképpen ismerhetjük meg az igét, amelyet nem mondott az Úr? Ha a próféta az Úr nevében szól, és nem lesz meg, és nem teljesedik be a dolog: ez az a szó, amelyet nem az Úr szólott, elbizakodottságból mondotta azt a próféta, ne félj attól!” (5Móz 18,21–22)
A hamis prófétát tehát leleplezi az, ha beszéde nem teljesedik be. Isten beszédét viszont igazolja, ha egyetlen esetben sem találkozunk meghiúsult jövendöléssel. Isten előre ismer, teljes biztonsággal, az Ő jövőre vonatkozó kijelentései tökéletesek és biztosak. Blaise Pascal, a XVII. századi francia természettudós és keresztény gondolkodó felismerte ennek a bizonyságnak a jelentőségét. Így ír: „Különféle egymással ellentétes vallásokat látok, következésképpen mind hamis, kivéve egyet, amelyik nem az. Mindegyik a maga tekintélyére hivatkozva követeli, hogy higgyenek benne, és fenyegeti a hitetleneket. Ezen az alapon tehát nem hiszek bennük. Mert azt akárki mondhatja, akárki kijelentheti, hogy ő próféta. Ám azt látom, hogy a keresztény vallásban beteljesedett jövendölések vannak, ezt pedig egyik sem mondhatja el magáról... Ha soha, semmi módon nem hallottam volna beszélni a Messiásról, a világ sorának ily csodálatos és nagyszámú beteljesült megjövendölése után



A Biblia ihletettségének próbája 13
mégis megérteném, hogy Istentől való dolog ez.” (Blaise Pascal: Gondolatok, a 639. és 734. töredék)
• „És ha azt mondják tinéktek: Tudakozzatok a halottidézőktől és a jövendőmondóktól, akik sipognak és suttognak: hát nem Istenétől tudakozódik-e a nép? Az élőkért a holtaktól kell-e tudakozni? A tanításra és a bizonyságtételre hallgassatok!” (Ésa
8,19–20)2 Azt ajánlja tehát, hogy amit természetfeletti kinyilatkoztatásnak állítanak, vizsgáljuk meg ezzel a mértékkel: hasonlítsuk össze a „törvénnyel”, az ihletett Írásokkal. Ha akárcsak a legkisebb mértékben is ütközik vele, akkor biztosak lehetünk benne, hogy nincs Istentől jövő világosságuk azoknak, akik így szólnak, bármilyen szép és nagy dolgokat mondanak vagy cselekszenek is egyébként, mert Isten nem mond ellent önmagának. Az igaz próféták által közölt kijelentések mindig tökéletes összhangban vannak egymással.
• „Erről ismerjétek meg Isten Lelkét: valamely lélek Jézus Krisztust testben megjelent Krisztusnak vallja, az Istentől van; és valamely lélek nem vallja Jézust testben megjelent Krisztusnak, nincsen az Istentől, és az az antikrisztus lelke, amelyről hallottátok, hogy eljő, és most e világban van már.” (1Jn 4,2–3)
Azt tanácsolja ez az ige, hogy figyeljük meg, vajon „testben meg jelent Krisztusnak vallja e Jézust” az Isten nevében szóló próféta. Isten kinyilatkoztatásán belül a megváltás titka, a Krisztus általi szabadítás a legcsodálatosabb. Ezzel összefüggésben tárulnak fel a legmélységesebb isteni gondolatok, az ember torzult gondolkodásmódjával és önző lelkületével leginkább ütköző erkölcsi elvek, Isten jellemének legfenségesebb és legszépségesebb megnyilatkozásai. Olyan isteni eszmékről és tettekről van itt szó, amelyeket
2 A tanítás szó helyén a „törvény” szó található az eredeti szövegben, amely az Istentől ihletett, írott igére utal.



A Biblia ihletettségének próbája 14
„emberi szem nem látott, emberi fül nem hallott, ember szíve meg sem gondolt” (1Kor 2,9), ezért csakis isteni kinyilatkoztatásból származhatnak. A hamis próféták felfogni sem tudják ezeket az igazságokat, még kevésbé tudják tisztán és hatalommal hirdetni.
Jézus rámutatott egy végső, döntő ismertetőjegyre Hegyi beszédében:
• „Őrizkedjetek pedig a hamis prófétáktól, akik juhoknak ruhájában jönnek hozzátok, de belül ragadozó farkasok. Gyümölcseikről ismeritek meg őket. Vajon a tövisről szednek-e szőlőt, vagy a bojtorjánról fügét? Ekképpen minden jó fa jó gyümölcsöt terem, a romlott fa pedig rossz gyümölcsöt terem. Nem teremhet jó fa rossz gyümölcsöt, romlott fa sem teremhet jó gyümölcsöt... Azért az ő gyümölcseikről ismeritek meg őket.” (Mt 7,15–18.20)
A valóban Istentől származó prófétai beszéd „jó gyümölcsöket terem” az ember életében. Az Isten Lelkétől áthatott próféta jellemében és cselekedeteiben megjelennek a hasonlíthatatlan, csodálatos isteni jellemvonások. És bizonyságtétele közvetve is ilyen gyümölcsöket terem. Aki befogadja az igaz prófétai beszédet, annak életében ugyancsak megnyilatkozik az egészen különleges, szívet-lelket, jellemet átalakító hatalom. Ezeket a gyümölcsöket nem lehet hamisítani, az Isten Lelke nélkül való ember életében nem jelenhetnek meg. Éppoly biztos ez, mint az a természeti törvény, hogy a romlott fa nem tud egészséges gyümölcsöt teremni. Fordítsunk tehát komoly figyelmet a Biblia prófétikus kijelentéseire. Nemcsak azért adta ezeket Isten, hogy általuk útba igazítson minket a történelem útvesztőjében, és az ő megváltási tervével való együttműködésre hívjon, hanem azért is, hogy bizonyságul szolgáljanak nekünk az ő isteni lényéről és a Biblia isteni eredetéről. Ugyancsak figyeljünk a legkülönbözőbb bibliai könyvek mesterkéletlen, tökéletes egységére egy-egy témára vonatkozóan. Kérdezzünk rá és nézzünk utána a látszólagos ellentmondásoknak, hogy személyes bizonyosság legyen számunkra az Írások



A Biblia ihletettségének próbája 15
ihletettsége. Mindenekfelett pedig a megváltás titkáról, alapelveiről, isteni tetteiről szóló bibliai kijelentéseket ismerjük meg és gondoljuk át. Kérdezzük meg önmagunktól: Vajon származhattak-e emberi elméből mindezek? Figyeljük meg a Bibliát igazán tisztelő és követő keresztények életét is. Sajnos, nincsenek sokan, de az ő életükben kétségtelenül megtaláljuk Isten igéjének hasonlíthatatlan „jó gyümölcseit”.



16
A kanonizáció folyamata
az ó- és újszövetségi egyházban
A
kánon kifejezés görög eredetű: vesszőt, vonalzót, botot, mérővesszőt jelent. Valószínűleg közös eredetű a héber kaneh szóval, amelynek a jelentése: nád, sás, vessző, mérővessző (lásd Ezék 40,3; 42,16). Már az ókori klasszikus irodalomban is használták, norma, szabály, példa, minta értelemben. Az Újszövetség is alkalmazza: 2Kor 10,13.15; Gal 6,16 stb. A kánon szó a bibliai iratokra alkalmazva ezt jelenti: a hit szabályát tartalmazó, az Istentől ihletett iratok együttese, gyűjteménye. Már az i. sz. II. századtól fogva találkozunk a keresztény irodalomban ezekkel a kifejezésekkel: az egyház kánona, az igazság kánona, a hit kánona. A kifejezést először és egyértelműen Athanasius püspök alkalmazta a Szentírásra, i. sz. 350 körül. A kanonikus irat azt jelenti, hogy a kánonhoz tartozó bibliai iratról van szó. A kanonikus gyűjtemény kifejezés arra utal, hogy a Biblia teljességében tartalmazza az Istentől ihletett iratokat. A kanonizáció kifejezés az egyes iratok kanonikus voltának, a kánonhoz tartozásának a fel-, illetve elismerését jelenti az egyház részéről. Ha például a kanonizáció folyamatáról beszélünk az ó- és újszövetségi egyházban, akkor arról van szó, hogy mikor, miként ismerték fel, ismerték el az egyes iratok kanonikus voltát, és csatolták azokat véglegesen a kánonhoz. Fontos, hogy a kanonikus és kanonizált fogalmak különbségét tisztán lássuk: egy irat nem azért kanonikus, mert az ó- vagy az újszövetségi egyház annak ismerte el. Tekintélyét önmagában hordozza. Azért kanonikus, mert Istentől ihletett kinyilatkoztatás, mert Isten Igéje, nem pusztán emberi beszéd. Egy kanonikus irat



A kanonizáció folyamata az ó és újszövetségi egyházban 17
akkor kanonizált, ha az egyház felismerte, illetve elismerte kanonikusságát, és a kánon gyűjteményébe sorolta. A Biblia tanítása szerint Isten kiválasztott „szent embereit”, a prófétákat használta fel arra, hogy az emberiségnek szóló üzenetét tolmácsolják. A prófétai írások megőrzését és minden néppel, emberrel való megismertetését pedig egyházára bízta. Pál apostol az ószövetségi egyház jelentőségéről szólva az első helyen említi, hogy „Isten rájuk bízta az Ő beszédeit” (Rm 3,2). Figyelemre méltó, hogy a bibliai iratok által közölt kinyilatkoztatások csak bizonyos időszakban adattak, mert csak bizonyos időszakban volt alkalmas az egyház arra, hogy a szent iratok ihletett jellegét felismerje és a kanonikus iratokat egybegyűjtse. Az ószövetségi egyház fennállásának utolsó négy évszázada alatt, amikor Izráel vallása jóvátehetetlenül eltorzult és a Jézus korából ismert farizeusi és rabbinikus vallásossággá változott, már nem adatott prófétai kinyilatkoztatás, az ószövetségi kánon addigra lezárult. Az újszövetségi kánon pedig az első két-három évszázad még egységes keresztény egyházában szilárdult meg, a IV. századi súlyos torzulás, a pogány vallásokkal és a világi hatalommal való szövetkezés, és az ebből származó szétszakadás megindulása előtt. Az igazi eszmei és gyakorlati tisztaságtól azonban mind az ó-, mind az újszövetségi egyház még a kinyilatkoztatás időszakaiban is távol állt. Éppen ezért csodálatosnak tűnik az a tény, hogy a kánon tekintetében viszont a mai napig oly nagy az egyetértés. „Isten beavatkozását kell felismernünk abban a biztonságban, amellyel a zsidó nép az Ószövetség kánonját kialakította. A hívők – akik az igazi Izráelt alkották a nép között – felülről kaptak világosságot, a Szentlélek világosította meg őket, hogy felismerjék az ihletett írásokat, és kialakítsák belőlük azt a gyűjteményt, amelyet mi is átvettünk tőlük, amely számunkra Isten szava, miután maga Jézus is határozottan elismerte mint ilyet. Bizonyos fokig Isten keze látható abban, ahogyan korszakokon keresztül őrizték ezt a gyűjteményt, anélkül, hogy ebben a tekintetben bármiféle vita



A kanonizáció folyamata az ó és újszövetségi egyházban 18
lett volna a különböző zsidó iskolák, farizeusok, szadduceusok vagy esszénusok között. Konzervatív és modern zsidók valamenynyien, mindig megegyeztek ebben a lényeges kérdésben... Hasonló módon bízta Isten a keresztény egyházra az újszövetségi kánon kialakítását és őrzését... Az Újszövetség ugyanannak a Léleknek a befolyására alakult ki, mint az Ószövetség. Az őskeresztény egyház hívői ugyanazt a »karizmát«3 kapták az Újszövetség kialakítására, mint a zsidó nép az Ószövetség könyveinek öszszegyűjtésére. Ugyanaz az egyhangú elfogadás, amit a különböző – néha annyira ellentmondó – zsidó iskolák között láthatunk az Ószövetség kánonját illetően, uralkodott és uralkodik még ma is az Újszövetségre vonatkozóan a különböző keresztény egyházak, felekezetek és irányzatok között. Szilárdan hisszük, hogy a Szentlélek irányította a kereszténység tudatát a kánon kialakításakor.” (Alfred-Felix Vaucher: Az üdvösség története, Spalding Alapítvány, 2006, 18–19. o.) A fenti állásfoglalásnak kétségtelenül igaza van abban, hogy a Szentlélek láthatatlan munkálkodása volt szükséges a tévedésmentes kánon kialakításához. Mégsem lehet teljesen osztani ezt a felfogást. Ha az ó- és újszövetségi egyház kanonizációjának hitelességében kellene feltétlenül hinni, akkor végső soron bizonyos egyházi hagyományra kellene építeni a teljes Írás Istentől ihletettségébe vetett hitet. Sokkal inkább azt kell mondanunk, hogy a szent iratok kanonikus voltát a belőlük áradó igazságtartalom és lelki hatalom olyanynyira bizonyította, hogy a mégannyira gyarló egyház sem véthette el a kanonikus jegyzék megállapítását. Nem tudták nem elfogadni az Istentől ihletett prófétai beszédet, noha az gyakran és súlyosan megítélte mind az ó-, mind pedig az újszövetségi gyülekezeteket. A szent iratok dicsőségesen bizonyították isteni eredetüket, és
3 A karizma görög szó, bibliai fogalom. Jelentése az Újszövetségben: kegyelmi ajándék, a Szentlélek által adott megbízatás, képesítés valamely szolgálatra az egyházban.



A kanonizáció folyamata az ó és újszövetségi egyházban 19
kárhoztattak minden „polyvát”. A kánon sérthetetlenségét tehát mindenekelőtt a bibliai iratok egyedülálló belső lelki szintje és ereje, valamint egymással való egységük biztosította. Azt a meggyőződést tehát, hogy a Biblia 66 irata az írott, minden korra és emberre érvényes isteni kinyilatkoztatást teljességében és kizárólagosan tartalmazza, senki sem építheti pusztán az ó- és újszövetségi egyház állásfoglalására. A kanonizáció – a szent iratok és az egész gyűjtemény hitelességének felismerése – végső fokon minden hívő ember személyes feladata is. Ellenőriznünk és hitelesítenünk kell a magunk számára az egyház bizonyságtételét. Csak egy minden oldalról megalapozott, Szentlélektől nyert személyes meggyőződés alapján fogadhatjuk el a Bibliát az isteni kinyilatkoztatás mértékének. Ezért egyáltalán nem érdektelen számunkra a kanonizáció folyamatának az áttekintése. Mielőtt ismertetnénk az ó- és újszövetségi kánon kialakulásának történetét, az alábbi fő szempontokat kell megemlítenünk, amelyek mind a két részre érvényesek: • A kanonikus gyűjtemény fokozatos növekedéssel lett teljessé. Amint egy új prófétai irat elkészült és általánosan ismertté lett, kanonizációja azonnal megtörtént az egyházban. (A szó legtágabb bibliai értelmében az Újszövetség minden iratának is próféta a szerzője, illetve prófétai iratnak nevezhetjük valamennyit – lásd 2Pt 1,20–21.) Néhány irat kivételt képez, amelyek iránt egyesek részéről kétely támadt, és így bizonyos időt vett igénybe kanonikusságuk megvizsgálása, illetve csak egy idő múlva történt meg annak az ellentmondás nélküli elismerése. • Az Újszövetség esetében az egyes iratok általános elterjedése, illetve ismertté válása is szükséges volt a kánon lezárulásához. Az újszövetségi iratok néhány évtized alatt keletkeztek, mégis bizonyos időt vett igénybe az újszövetségi kánon kialakulása. Nem azért történt ez, mert sokáig tartott a vita az egyes iratokról, hanem mivel a keresztény egyház már az I. században az egész Római Birodalomra kiterjedt, időbe telt, míg az összes irat mindenütt



A kanonizáció folyamata az ó és újszövetségi egyházban 20
– Keleten és Nyugaton egyaránt – általánosan ismertté lett. A szent iratok széles körű megismerése istentiszteleti felolvasás által történt. (Vö. Jel 1,3: „Boldog, aki olvassa, és akik hallgatják e prófétálás beszédeit.”) • A kanonizáció folyamatát lezáró dátum vagy dokumentum sohasem azt jelzi tehát, hogy addig a szent iratok nem voltak elismertek mint kanonikus iratok, hanem azt, hogy ez az elérhető biztos történelmi dátum, illetve bizonyító irodalmi emlék arról, hogy a kanonizáció folyamata ekkorra már lezárult, a kanonikus gyűjtemény együtt volt, és együttesen volt elismert mint Isten Igéje.
A kanonikusság ismertetőjelei:
• Isten szavának tekintélyével szól-e? • Prófétikus irat-e, Isten „szent embere”, próféta írta-e? • Összhangban van-e a tartalma a többi kanonikus iratéval? (Az igazat mondja-e Istenről, az emberről stb.) • Az Isten Igéjére jellemző életátformáló erő megnyilatkozik-e általa? • Isten népe elfogadta-e? (Belefoglalták-e korábban a kánonba, olvasták-e és használták-e?
A kanonizációra vonatkozó irodalmi emlékek elemzése alapján lehet megállapítani ezeket a szempontokat.



21
Az ószövetségi iratok
kanonizációjának dokumentumai
M
indenekelőtt maguk az ószövetségi iratok tanúskodnak a kanonizációról.
• A legtöbb ószövetségi könyv említést tesz a már létező egyéb szent iratokról vagy azok gyűjtéséről, és a kánon fogalmának használata nélkül is egyértelműen utal arra, hogy ezeket abszolút tekintélyű, ihletett kinyilatkoztatásnak ismerték el. Ennek bizonysága az a számos eset is, amikor a próféták szó szerint idéznek korábbi prófétáktól. Néhány példát idézünk: „És őrizd meg az Úrnak, a te Istenednek őrizetét, hogy az Ő útjain járj, és megőrizzed az Ő rendeléseit, parancsolatait és ítéleteit és bizonyságtételeit, amint meg van írva a Mózes törvényében: hogy előmeneteled legyen mindenekben, amelyeket cselekszel, és mindenütt, valamerre fordulsz.” (1Kir 2,3) „Még ezek is Salamon példabeszédei, melyeket összeszedegettek Ezékiásnak, a Júda királyának emberei.” (Péld 25,1) „Avagy nem ezek a beszédek-e azok, amelyeket szólott az Úr az előbbi próféták által, mikor még Jeruzsálem népes és gazdag volt a körülötte levő városokkal együtt, és mind a déli táj, mind a lapály föld népes volt? ...Szívüket is megkeményítették, hogy ne hallják a törvényt és az igéket, amelyeket a Seregeknek Ura küldött az Ő Lelke által, az előbbi próféták által...” (Zak 7,7.12)
• Fontos bizonyság a kanonizáció folyamatosságára az is, hogy a történeti könyveket nyilvánvaló módon egymáshoz kapcsolták. Az egyik könyv befejezése, valamint a következő kezdete tudatos



Az ószövetségi iratok kanonizációjának dokumentumai 22
összefűzésről tanúskodik. Valószínűleg a prófétaiskolák végezték el a gyűjtést és az összekapcsolást, sokszor egy rövid megjegyzéssel utalva az irat szerzőjének halálára és az azután következő eseményre vagy személyekre, aminek, illetve akiknek a vonalán a szent történelem fut tovább, és akikről a következő irat részletesen szól majd. Ismét néhány példa: „És meghalt ott Mózes, az Úrnak szolgája a Moáb földén, az Úr szava szerint... Józsué, a Nún fia pedig beteljesedett bölcsességnek lelkével; mert Mózes tette őrá kezeit. És hallgattak rá Izráel fiai, és úgy cselekedtek, amint parancsolta az Úr Mózesnek. (...) És lőn Mózesnek, az Úr szolgájának halála után, szólt az Úr Józsuénak, a Nún fiának, Mózes szolgájának...” (5Móz 34,5.9 – Józs 1,1) „Izráel pedig az Urat szolgálta Józsuénak minden idejében, és a véneknek is minden idejükben, akik hosszú ideig éltek Józsué után, és akik tudták minden cselekedetét az Úrnak, amelyet cselekedett Izráellel. (...) És lőn Józsué halála után, hogy megkérdezték Izráel fiai az Urat...” (Józs 24,31 – Bír 1,1) „Ebben az időben nem volt király Izráelben; azért mindenki azt cselekedte, ami jónak látszott az Ő szemei előtt. (...) És lőn azokban a napokban, amikor a bírák bíráskodtak...” (Bír 21,25 – Ruth 1,1) „És Círusz perzsa király első esztendejében, hogy beteljesedjék az Úrnak Jeremiás szája által mondott beszéde, az Úr felindította Círusz perzsa király lelkét, és ő kihirdette az ő egész birodalmában élőszóval és írásban is, mondván: Így szól Círusz, a perzsa király: Az Úr, a mennynek Istene e föld minden országát nekem adta, és Ő parancsolta meg nekem, hogy építsek neki házat Jeruzsálemben, amely Júdában van. Valaki ezért tiköztetek az Ő népe közül való, legyen vele az Úr, az ő Istene, és menjen fel. (...) Círusz perzsa király első esztendejében, hogy beteljesednék az Úrnak Jeremiás szája által mondott beszéde, felindította az Úr Círusz perzsa király lelkét, és ő kihirdettette az ő egész birodalmában, élőszóval és írásban is, mondván: Így szól Círusz, a perzsa király: Az Úr, a mennynek Istene e föld minden országait nékem adta, és Ő



Az ószövetségi iratok kanonizációjának dokumentumai 23
parancsolta meg nékem, hogy építsek néki házat Jeruzsálemben, mely Júdában van.” (2Krón 36,22–23 – Ezsdr 1,1–2)
• Ezsdrás 7,6.10.25 alapján arra lehet következtetni, hogy a szent iratoknak valamilyen gyűjteménye Ezsdrás rendelkezésére állt már a babiloni fogságban is: „Ez az Ezsdrás feljött Babilóniából (ő, aki bölcs írástudó volt Mózes törvényében, amelyet az Úr, Izráel Istene adott)... Mert Ezsdrás erős szívvel törekedett keresni és cselekedni az Úr törvényét, és tanítani Izráelben a rendeléseket és ítéleteket... És te, Ezsdrás, a te Istened bölcs törvénye szerint, amely kezedben van, rendelj ítélőket és bírákat, akik törvényt tegyenek minden, a folyóvizen túl lakó nép között, mindazok között, akik nem tudják Istenednek törvényeit, és akik nem tudják, azokat tanítsátok!” Lényeges adat Dn 9,2 is, amely szerint a próféta–államférfinak is valamilyen gyűjteménye volt Babilóniában a szent iratokból, még a kortárs Jeremiás próféta írása is megvolt neki, és ezek kijelentéseit az Isten Igéjének tekintette.
• Az Ószövetség i. e. 250 körül Alexandriában elkészített gö
rög fordítása, a Septuaginta tanúsítja, hogy a kánon gyűjteménye akkor már teljes volt.
• A valószínűleg i. e. 132-ből való Jézus, Sirák fia könyve című apokrif irat bevezetése így hangzik:
„Sok és jelentős (tanítást) ajándékozott nekünk a Törvény, a Próféták és a többi utánuk következő (író), akik miatt meg kell dicsérni Izráelt tudományáért és bölcsességéért. De nemcsak jártasságra tegyenek szert benne, akik (héber nyelven) el tudják olvasni, hanem aki belemélyed, az legyen képes rá, hogy a kívülállókat is előbbre segítse, élőszó és írás útján. Ezért határozta el Jézus, a nagyapám – miután behatóan foglalkozott a Törvénnyel, a Prófétákkal és az atyáktól ránk maradt többi írással, s elegendő ismeretre



Az ószövetségi iratok kanonizációjának dokumentumai 24
tett szert –, hogy maga is ír valamit, ami a műveltséget és a bölcsességet előmozdíthatja.” Eszerint ez idő tájt már nemcsak egységes gyűjteményként voltak ismertek a szent iratok, hanem az Újszövetségből ismert hármas felosztás is megvolt: a törvény, a próféták és az írások.
• Az újszövetségi iratok, azon belül különösképpen Jézus bi
zonyságtétele az Írásokról szintén igen fontos tanúság.
Az i. sz. I. század első felében a szent iratok egységes gyűjteményként voltak használatban, és a kettes („a törvény és a próféták”) vagy a hármas („a törvény, a próféták és az írások vagy zsoltárok”) felosztás is érvényben volt. Világosan mutatják ezt az alábbi igék. „[Jézus mondja:] Ne gondoljátok, hogy jöttem a törvénynek vagy a prófétáknak eltörlésére. Nem jöttem, hogy eltöröljem, hanem inkább, hogy betöltsem.” (Mt 5,17) „És mondta nekik [Jézus]: Ezek azok a beszédek, amelyeket szóltam nektek, mikor még veletek voltam, hogy szükség beteljesedni mindazoknak, amik megírattak Mózes törvényében, a prófétáknál és a zsoltárokban énfelőlem.” (Lk 24,44) Jézus és az apostolok visszahivatkozásait az Ószövetség csaknem valamennyi iratára az ünnepélyes „meg van írva” fordulat vezeti be, amely mutatja, hogy a szent iratok kánoni tekintélye szilárdan megalapozott volt a közfelfogásban is.
• Philón, az alexandriai hellén műveltségű zsidó filozófus i. sz. 40 körül szintén úgy beszél a szent iratokról, mint amelyek „a törvény, a próféták, a himnuszok és a többi írás” gyűjteményét
foglalják magukba, amelyek „nevelik és tökéletesítik a tudást és a kegyességet”. (De Vita Contemplativa, III. 25.)
• Josephus Flavius zsidó történetíró (kb. i. sz. 37–100) a kö
vetkezőket írja: „Artaxerxész óta egészen a mi időnkig ugyancsak



Az ószövetségi iratok kanonizációjának dokumentumai 25
mindent feljegyeztek. Ezeket az írásokat mégsem tartjuk az előbbiekkel azonos hitelességűeknek, mivelhogy megszakadt a próféták pontosan nyilvántartott láncolata. A gyakorlat mutatja meg, miként közeledünk mi saját írásainkhoz. Bár roppant idő telt el azóta, sem hozzátenni, sem elvenni belőlük, sem megváltoztatni bármit is nem merészelt senki, mert minden zsidóban már születésétől fogva benne gyökerezik az a meggyőződés, hogy ezek Isten végzései...” (Apión ellen, avagy a zsidó nép ősi voltáról. Ford. Hahn István. Helikon, Budapest, 1984, 11. o.)
E fontos dokumentum nyilvánvalóvá teszi, hogy a kánont Artaxerxész Longimanusz (464–424) korától – ami azonos Malakiás próféta korával, aki az Ószövetség utolsó prófétája volt lezártnak, valamint szentnek és sérthetetlennek tekintették. Ezt
írja továbbá: „Mindössze 22 kötet (biblion) az, amely az eddig eltelt idő eseményeit jegyzi fel, s amelyeket joggal tekinthetünk hiteleseknek. A szent könyvek közül ötnek a szerzője Mózes; ezek foglalják magukba a törvényeket és a történeti hagyományokat, az emberi nem keletkezésétől egészen az ő haláláig. Ez az idő csaknem 3000 évet foglal magában. Mózes halálától Artaxerxésznek, a perzsák királyának idejéig Mózes utódai, a próféták jegyezték fel a korunkban történt eseményeket, 13 könyvben. További 4 könyv Istenhez szóló himnuszokat s az emberek életmódjára vonatkozó intelmeket tartalmaz.” (Uo. 10–11. o.) A végleges héber kánon is csak 24 könyvbe sorolja az Ószövetség iratait, szemben a mi 39-es felosztásunkkal, amely a Septuaginta (az alexandriai görög fordítás) felosztását követi. A különbség abból adódik, hogy a héber kánonban Sámuel I. és II. könyve, valamint Királyok I. és II., illetve Krónikák I. és II. könyve csak egyegy könyv, a 12 kispróféta is egy könyvet alkot, Ezsdrás–Nehémiás is egy könyv. Josephus Flavius csak huszonkettőt említ. Bizonyára Ruth könyvét a Bírák könyvéhez kapcsolta, Jeremiás siralmait pedig Jeremiás könyvéhez.



Az ószövetségi iratok kanonizációjának dokumentumai 26
• Korábban feltételezték, hogy i. sz. 90 körül Jochanan ben Zakkai rabbi vezetésével zsinatot tartottak Jamniában, amely a zsidó vallásosság központja lett Jeruzsálem pusztulása után. Általában ehhez a feltételezett zsinathoz kötik a héber kánon máig érvényben lévő, 24 könyvet tartalmazó katalógusának megállapítását. Az újabb kutatások azonban ezt a feltételezést megalapozatlannak tartják. A héber kánon i. e. 400 körül rögzítve volt már. Ezen semmit sem változtattak az i. sz. I. században a zsidó írástudók körében lefolytatott viták egynémely könyv kanonikusságáról.
A palesztinai kánon jelenleg is érvényes sorrendjéről az első dokumentum Melita sárdisi keresztény püspöktől való, az i. sz.
170 körüli időből, aki Keletre utazott azért, hogy pontosan megtudakolja az iratok számát és sorrendjét a héber kánonban, s ennek a kutatásnak az eredményét közli.
• Végül az i. sz. IV. századból való Babilóniai Talmud a mai héber kánon felosztásával és sorrendjével pontosan azonos, teljes katalógust közöl.



27
Az újszövetségi iratok
kanonizációjának dokumentumai
M
aga az Újszövetség dokumentálja az első helyen, hogy a benne foglalt iratokat is igen korán kezdték gyűjteni.
• Lk 1,1–4 tanúsága szerint az evangélium írása idején már számos, Jézus életét és tanításait megörökítő írás volt ismert. „És a mi Urunknak hosszútűrését üdvösségnek tartsátok; amiképpen a mi szeretett atyánkfia, Pál is írt néktek a néki adott bölcsesség szerint, szinte minden levelében is, amikor ezekről beszél azokban. Amelyekben vannak némely nehezen érthető dolgok, amiket a tudatlanok és állhatatlanok elcsűrnek-csavarnak, mint egyéb írásokat is, a maguk vesztére.” (2Pt 3,15–16) Bizonyság ez arra, hogy Pál apostol leveleinek egy gyűjteménye ismert volt már a keresztény gyülekezetekben, amikor e levél íródott. Az is kitűnik ebből az utalásból, hogy Péter apostol és a gyülekezetek is kanonikusnak, a többi szent irattal egy szinten állónak tekintették ezeket a leveleket.
• „Ti azonban, szeretteim, emlékezzetek meg azokról a beszédekről, amelyeket a mi Urunk, Jézus Krisztus apostolai mondtak. Mert azt mondták néktek, hogy az utolsó időben lesznek csúfolódók, akik az ő istentelen kívánságaik szerint járnak.” (Júd 17–18) Ezek az igeversek jól mutatják, hogy e levél keletkezésekor írásban ismerték Jézus Krisztus és az apostolok tanításait. Mint ismert és kanonikusnak elismert iratból idéz ezen a helyen Júdás levele Péter apostol második leveléből (3,3) és Pál apostol Timótheushoz írt második leveléből (4,3).



Az újszövetségi iratok kanonizációjának dokumentumai 28
• „Mert azt mondja az Írás: A nyomtató ökörnek ne kösd be a száját, és: Méltó a munkás a maga jutalmára.” (1Tim 5,18) Ezen a helyen Pál apostol „Írás”-ként egymás mellett idéz Mózes V. könyvéből (25,4) és Lukács evangéliumából (10,7), tehát Lukács evangéliuma ekkor már ismert és elismert volt, mint az Írás része.
• A II–IV. századi egyházatyák, Papias, Polycarpos, Ignatius, Justinus Martyr, Irenaeus idéznek különböző újszövetségi iratok
ból, az „ezt mondja az Úr”, „meg van írva”, „ezt mondja az Írás” formulával. A legkorábbi és legfontosabb tanú pedig a Didaché című irat, amely szintén így idéz.
• A II. század közepén Markión gnosztikus eretnek tanító
megállapította a maga kánonát, amelybe az evangéliumok közül csak Lukács evangéliumát (átalakításokkal), az apostoli levelek közül pedig csak Pál tíz levelét foglalta bele. Ez az ellenkánon mutatja, hogy a szent iratok gyűjteményének fogalma ekkor már létezett a keresztény gyülekezetekben.
• Az ún. Muratori kánonjegyzék i. sz. 170 körül keletkezett,
latin nyelvű, töredékes irat. 22 újszövetségi iratot sorol fel, és rövid megjegyzéseket tesz az egyes iratokkal kapcsolatos adatokról a kanonikusság szempontjából. Szerzője ismeretlen.
• A régi szír és latin fordítások, amelyek a II. század végén ke
letkeztek, 22, illetve 23 iratot tartalmaznak az Újszövetség 27 iratából.
• Az egyháztörténet-író Euszebiosz (i. sz. 340 körül) az Újszövetség valamennyi iratát felsorolja, de megemlíti, hogy hat könyv
vel kapcsolatban egyesek ellenvetéseket támasztanak.



Az újszövetségi iratok kanonizációjának dokumentumai 29
• Athanasius püspök 367-ben kelt 39. számú húsvéti levelében felsorolja mind a 27 újszövetségi iratot, mint amelyeket ki
zárólagosan szabad használni az istentiszteleteken és az egyházi
életben. Athanasiusnak ez a levele az újszövetségi kánon kialakulásának és lezárulásának dokumentuma.
Az a megközelítés, amely pusztán emberi alkotásként tekint a Bibliára, nyilvánvalóan nem számol az iratgyűjtemény keletkezésének a titkaival sem. Az eddigiekben olyan a Biblia keletkezésével kapcsolatos tényeket ismertettünk, amelyek alapján azonban helyénvaló az alábbi megállapítás: „Van valami, a legszorgalmasabb történeti kutatás által sem felderíthető, titokzatos mozzanat abban, ahogyan a Biblia iratai »szent iratokká« lettek...” (Karner Károly: Bevezetés a teológiába. Evangélikus Egyetemes Sajtóosztály, Budapest, 1954, 91. o.) Racionálisan sem lehet más magyarázatot találni, mint azt a bibliai választ, amit Ésaiás próféta közvetített, de ami kétségtelenül – értelemszerűen és teljes joggal – alkalmazható a bibliai iratok egész gyűjteményére, a teljes bibliai kánonra:
„Keressétek meg majd az Úr könyvében, és olvassátok: ezeknek egy híjuk sem lesz, egyik a másiktól el nem marad, mert az Ő szája parancsolta, és az Ő Lelke gyűjtötte össze őket!” (Ésa 34,16)



30
A holt-tengeri tekercsek felfedezése
A
Biblia szövege bámulatos módon sértetlen és azonos maradt az évszázadok sőt évezredek folyamán, a sok történelmi viszontagság és a gyakori kézi átmásolás ellenére is. Az 1947-ben felfedezett holt tengeri kéziratok és a múlt század második felétől fogva ismertté vált ősi újszövetségi kéziratok egyértelmű bizonyságot szolgáltattak erről. A holt-tengeri kéziratleletek azért különösen fontosak, mert az Ószövetség addig ismert legrégibb héber kézirata az i. sz. XI. századból származott, a megtalált iratok pedig i. e. I–II. századiak voltak. Így megállapítható lett, hogy mintegy ezer év alatt változott-e a szöveg, és ha igen, mennyiben. Ezért nem meglepő, ha W. F. Albright, a XX. század híres régésze „a modern idők legnagyobb kéziratleletének” nevezte a holt-tengeri tekercseket. (J. C. Trever: A tekercsek felfedezése. Biblical Archeologist XI., 1948. szept., 55. o.) Egy arab pásztorfiú fedezte fel az első, tekercseket tartalmazó barlangot egy elveszett kecske keresése közben Júdea pusztájában, a Holt-tenger nyugati partján, 1947 márciusában. A továbbiakban – 1956-ig bezárólag – átkutatták az egész környező területet, és végül összesen 11 barlangot tártak fel. A régészeti bizonyságok alapján tett megállapítások szerint egy Qumran közelében létesült esszénus közösség könyvtárát tartalmazták ezek a barlangok. Az esszénusokról mint az i. sz. I. században érvényesülő zsidó vallási irányzatról Josephus Flavius is ír. Az esszénusok szakítottak a templomközpontú kultusszal, és Júdea pusztájában létesítettek szerzetesi jellegű közösséget. A feltevések szerint a könyvtár kb. 400 iratot tartalmazott eredetileg. A pergamentekercseket agyagkorsókban helyezték el. Papirusztöredékek is kerültek elő a korsókból, sőt egy bronztekercs



31
A holt tengeri tekercsek felfedezése
is. A kéziratok nagy része nem bibliai könyv, hanem apokrif iratok, a qumrani esszénus közösség szabályzata stb.
A legfontosabb bibliai kéziratok és kézirattöredékek az I. és a IV. barlangból kerültek elő.
Az I. barlangban találtak a következők:
• A Szent Márk kolostorba került Ésaiás-tekercs (Ésaiás A). Ez a legkorábbi ismert kézirat egy teljes bibliai könyvről.
• A jeruzsálemi Héber Egyetemre került Ésaiás-tekercs (Ésaiás B), ez nem teljes, de nagyon értékes a szövege.
• Kommentár Habakuk könyvéhez, amely az első két fejezet szövegét is tartalmazza.
• A számos töredék között különösen fontos, amely Dn 2,4-et tartalmazza, mert a héber nyelvről arám nyelvre való átváltás ugyanúgy megvolt ezen a helyen a szövegben, mint ahogy az addig ismert sokkal későbbi kéziratokban. A IV. barlangból a kézirattöredékek ezrei kerültek elő, amelyek kb. 100 bibliai kézirat részei lehettek eredetileg. Csaknem valamennyi bibliai könyvhöz találtak itt töredékeket. Egy Sámuel könyvéhez tartozó töredék az i. e. IV. századból valónak bizonyult, ez a jelenleg ismert legősibb héber kézirattöredék. Érdekes módon találtak olyan Dániel könyve töredéket is, amely Dn 7,28–8,1-et tartalmazza, ahol a szöveg ugyanúgy visszavált arám nyelvről héber nyelvre, mint a későbbi kéziratokban.
A holt tengeri tekercsek korát többféle módszerrel is meghatá rozták:
• Dr. W. F. Lubby végezte el az ún. C 14-es radiokarbon laboratóriumi vizsgálatot a Chicagói Egyetemen, 1950-ben. Egy vászondarabot használt fel ehhez az egyik I. barlangban talált agyagkorsóba helyezett tekercs belső fedőtakarójából. Az eredmény: 1917 év, amihez mindig hozzászámítanak +– 10 százalék (ez esetben tehát mintegy 200 év) tévedési lehetőséget. Így az i. e. 168 – i. sz. 233 közötti idő lett a végeredmény.



A holt tengeri tekercsek felfedezése 32
• A paleográfiai (az ősi írásformákkal foglalkozó tudomány) és az ortográfiai (helyesírási) vizsgálat eredményeként i. e. 100 előtti időből valónak nyilvánítottak több kéziratot. W. F. Albright, az egyik legkiválóbb szakértő, ezt a nyilatkozatot tette már első látásra, amikor J. C. Trever megküldte neki a teljes Ésaiás-tekercs fotókópiáját: „Semmi kétség számomra, hogy ez az irat régebbi a Nash-papirusznál... Az i. e. 100 körüli időbe helyezném... Micsoda hihetetlen lelet! És szerencsére a legkisebb kétség sem lehet a kézirat hitelessége felől.” (Trever: i. m., 55. o.)
• Az archeológiai bizonyságok is a korai dátum mellett szóltak. A cserépedényeket a késői hellenista korból (i. e. 150 – i. e. 63) és a korai római korból (i. e. 63 – i. sz. 100) valónak állapították meg. Az érmék, amelyeket a monostor romjai között találtak, i. e. 135 i. sz. 135-ig terjedő datálásúak voltak.
• A murabbati leletekkel való összehasonlítás alapján is i. e. I–II. századi eredetűnek állapították meg a legtöbb kéziratot. A murabbati kéziratok a Betlehemtől délkeletre feltárt barlangokban talált leletek. 1952 januárjában kezdődött meg a rendszeres feltárásuk. Beduinok fedezték fel ezeket a barlangokat is. Értékes bibliai kéziratokat tartalmaztak, különösen a kisprófétai könyvek másolatait. A legnagyobb jelentőségük azonban abban állt, hogy ezek nagy része datált kézirat volt, i. sz. 132–35-ből, tehát a rómaiak elleni második zsidó felkelés idejéből. Biztos datálásuk révén jó összehasonlítási alapot jelentettek a holt-tengeri kéziratokhoz paleográfiai és ortográfiai szempontból. Az összehasonlítás szerint a holt-tengeri kéziratok jóval idősebbnek bizonyultak.



33
A holt-tengeri leletek
bizonyságtétele az ószövetségi iratok
szövegének hitelességéről
N
éhány szakértő véleményét idézzük: „Csodálatos dolog, hogy mintegy ezer év alatt oly csekély változáson ment át a szöveg. Amint a tekercsre vonatkozó első cikkemben is mondottam, abban van a lelet legfőbb jelentősége, hogy alátámasztja a maszorétikus hagyomány megbízhatóságát... Nincsen semmi az egész anyagban, ami megváltoztatná a Biblia vallásos tanításáról való eddigi ismereteinket.” (Millar Burrows: The Dead Sea Scrolls. 304–305. o.)
„A qumrani I. számú barlangban felfedezett két Ésaiás könyve másolat szóról szóra azonosnak bizonyult a mi héber bibliánk szövegével a szöveg több mint 95 százaléka esetében. Az 5 százalék pedig főként nyilvánvaló elírásokból és helyesírási variációkból adódott.” (Gleason Archer: A Survey of Old Testament Introduction. 19. o.) „Biztosak lehetünk abban, hogy a héber biblia mássalhangzós szövege... olyan pontossággal maradt fenn, amely valószínűleg páratlannak tekinthető a közel-keleti irodalmi művek viszonylatában.” (W. F. Albright – idézi: H. H. Rowley, OTMS, 25. o.) Végül álljon itt két összegzés: „...Még tíz esztendő sem múlt el azóta, hogy 1939-ben Sir Frederic George Kenyon, a British Museum igazgatója és főkönyvtárosa, a világ egyik legkiválóbb paleográfusa és papiruszszakértője ezt írta: »Semmiféle valószínűsége sincsen annak, hogy valaha is találunk olyan kéziratokat és héber szövegeket, amelyek a maszorétikus szöveg keletkezése előtti időből valók«. Most pedig



A holt tengeri leletek bizonyságtétele... 34
előkerült egy kézirat,4 amely sokkal régibb keletűnek bizonyult... Már régóta folyt a tudósok között a vita a maszorétikus szöveg hitelességéről... Az Ésaiás-tekercs szövege... a maszorétikus szöveget annyira igazolta, hogy ez túlszárnyalta a legmerészebb reményeket is... A szöveg annyiban is igazolta a régit, amennyiben egy egységes Ésaiást látszott feltételezni, és korántsem erősítette meg a kritikai tudomány által eszközölt különválasztást első Ésaiásra (1–39. fejezet) és deutero-Ésaiásra (40–66. fejezet). Ezzel persze még nem nyert bizonyítást az, hogy második vagy harmadik Ésaiás nem létezett, de az igen, hogy az i. e. II. század tradíciója ilyesmit nem ismert vagy nem ismert el. A pontos összehasonlítás a maszorétikus szöveggel – amely, mint mondottuk, a szavak és betűk régtől fogva megszentelt számának nagy fontosságot tulajdonított –, a barlangi tekercsnél csak öt szó mínuszt eredményezett, s valamennyi egy helyről hiányzott: a 41. fejezetből, mégpedig a 11. vers két utolsó és a 12. vers három első szava. Ámde, ugyanezen a helyen az írnok hagyott egy hézagot, s így feltehetően szándékában volt a hiányzó szavakat utólag pótolni, s erről – hiszen a szent szövegek másolói is csak emberek – egyszerűen megfeledkezhetett.” (H. A. Stoll: A holt tengeri barlangok rejtélye, Gondolat, Budapest, 1967, 191–193. o.) „Nincs semmi ésszerű kétely az iránt, hogy a qumrani kéziratok az i. e. I. és i. sz. I. századból származnak. Így egy évezreddel idősebbek, mint a X. századi maszoréta kéziratok. 1947 előtt a szöveg három nem teljes és egy teljes, i. sz. 1000 körüli időből való kéziratra épült. Ma a töredékek ezrei és teljes könyvek szövege vált elérhetővé számunkra, amelyek jelentős részeket tartalmaznak az Ószövetségből, egy évezreddel korábbi időből, mint a maszoréta kéziratok keletkezési ideje... Így olyan biztonsággal tudunk válaszolni a szöveg hitelességének kérdésére, amely lehetetlen volt 1947 előtt.” (GeislerNix: A General Introduction to the Bibile. Chicago, 1975. 260–261. o.)
4 Az „Ésaiás A” tekercsre utal itt, amely a bibliai könyv teljes szövegét tartalmazza.



35
Jézus tanúságtételei
az Írások változhatatlanságáról,
mérték jellegéről
„N e gondoljátok, hogy jöttem a törvény vagy a próféták eltör
lésére. Nem jöttem, hogy eltöröljem, hanem inkább, hogy betöltsem. Mert bizony mondom néktek, míg az ég és a föld elmú lik, a törvényből egy jóta vagy egyetlen pontocska el nem múlik.” (Mt 5,17–18)
„Szenteld meg őket a te igazságoddal, a te igéd igazság.” (Jn 17,17) Jézus élesen megkülönböztette a Szentírás szavát az emberi vallási tanításoktól és hagyományoktól. Emezt „Isten parancsola tának” mondotta, amazokat pedig „emberi rendeléseknek.” „Hiába tisztelnek engem, ha oly tudományokat tanítanak, amelyek emberek parancsolatai.” (Mt 15,9) Isten szava mellé vagy fölé helyezni ezeket súlyos bűn, mert ez annyit jelent, mint „erőtlenné tenni Isten beszé dét emberi rendelések által” (Mt 15,1–6).
Az összes vallási tévelygés okát így jelölte meg Jézus: „Avagy nem azért tévelyegtek e, mert nem ismeritek az Írásokat, sem az Is tennek hatalmát?” (Mk 12,24)
Tanította azt is, hogy az Írásban foglalt kijelentéseket úgy kell vennünk, amint vannak. Kutatnunk kell őket, hogy megérthessük valódi jelentésüket, de nem szabad emberi magabiztossággal és önkényességgel magyarázni vagy átértelmezni őket, mert „az Írás fel nem bontható” (Jn 10,35).
Krisztus azért jött, hogy eltakarítsa a sok emberi magyarázkodást és torzulást, ami eltakarta az igazság ragyogását. Megtisztította az Írások ismeretét a vallási tanítók félremagyarázásaitól és hamis elméleteitől. Eltávolított mindent, ami megfosztotta ezeket



Jézus tanúságtételei az Írások változhatatlanságáról... 36
az igazságokat a bennük lüktető élettől és erőtől. Visszaadta őket a világnak – eredeti frissességükben, erejükben és teljességükben.
Jézus egyik példázata így hangzott:
„Hasonlatos az Isten országa a szántóföldben elrejtett kincshez, amelyet megtalálva az ember, elrejti azt, és afelett való örömében elmegy, és eladva mindenét, amije van, megveszi azt a szántóföldet.” (Mt 13,44)
Mit példáz a szürke, értéktelen, semmit ígérő szántóföld, ami Isten országa nagy kincsét rejti? Magát a Szentírást, a Bibliát. Miért van elrejtve benne a nagy kincs, Isten bölcsessége, az Istennel való személyes ismeretség lehetősége? Egyrészt közönséges szemmel nem lehet a nagy kincset meglátni. A példázat azt is mondja, hogy az emberek elmennek mellette, nem látják meg. Csak az az ember, aki mélyen leásott, az találta meg. Ő viszont nem tudott hová lenni örömében. Tudta, hogy akkora kincs, hogy mindent – örömmel, nem pedig áldozatként – odaadhat érte. A Biblia így bátorít a „kincs” keresésére, a „mélyen ásó”, alapos Biblia-tanulmányozásra: „Ha keresed azt, mint az ezüstöt, és mint a kincseket kutatod azt: akkor megérted az Úrnak félelmét, és Isten nek ismeretére jutsz... Akkor megérted az igazságot, és törvényt és becsületességet, és minden jó utat.” (Pél 2,4–5.9)
Másrészt a Szentírást rengetegen értelmezték, magyarázták magabiztos – ennélfogva téves – módon. Ezek a torzító értelmezések rátelepedtek a Szentírásra, mint a hordalék. Ezeket le kell tisztítani a Bibliáról, illetve az embernek ki kell tisztítania ezeket a maga lelkéből. Félre kell tennie az összes hagyományt, emberi magyarázatot, hogy ezek mögött, ezek alatt felfedezze a nagy kincset – azaz, hogy elfogulatlanul, magával a Bibliával, annak belső összefüggéseivel és tartalmával foglalkozzék. Sok ember szeme és szíve elől a sokféle emberi értelmezés és bölcselkedés üledéke rejti el e nagy kincset.



Jézus tanúságtételei az Írások változhatatlanságáról... 37
„Mindenkinek saját eszméi vannak: azokra büszke és azt prédikálják! s hallgatni kell az Evangéliomnak.” (Dante Alighieri: Isteni színjáték. A Paradicsom. Részlet a XXIX. énekből – Babits Mihály fordítása.)
„Aki úgy értelmezi az Írást, hogy értelmét nem magából az Írásból veszi, az ellensége az Írásnak.” (Blaise Pascal: Gondolatok, 900. töredék)



A BIBLIAI KÖNYVCÍMEK RÖVIDÍTÉSE
Máté evangéliuma Márk evangéliuma Lukács evangéliuma János evangéliuma Apostolok cselekedetei Római levél Korinthusi 1. levél Korinthusi 2. levél Galata levél Efézusi levél Filippi levél Kolossé levél Thessalonikai 1. levél Thessalonikai 2. levél
1Móz 2Móz 3Móz 4Móz 5Móz Józs Bír Ruth 1Sám 2Sám 1Kir 2Kir 1Krón 2Krón Ezsdr Nehem Eszt Jób Zsolt Péld
Mózes 1. könyve Mózes 2. könyve Mózes 3. könyve Mózes 4. könyve Mózes 5. könyve Józsué könyve Bírák könyve Ruth könyve Sámuel 1. könyve Sámuel 2. könyve A királyokról írt 1. könyv A királyokról írt 2. könyv Krónika 1. könyve Krónika 2. könyve Ezsdrás könyve Nehémiás könyve Eszter könyve Jób könyve Zsoltárok könyve Példabeszédek könyve
Prédikátor könyve Énekek éneke Ésaiás próféta könyve Jeremiás próféta könyve Jeremiás siralmai Ezékiel próféta könyve Dániel próféta könyve Hóseás próféta könyve Jóel próféta könyve Ámós próféta könyve Abdiás próféta könyve Jónás próféta könyve Mikeás próféta könyve Náhum próféta könyve Habakuk próféta könyve Sofóniás próféta könyve Aggeus próféta könyve Zakariás próféta könyve Malakiás próféta könyve
ÓSZÖVETSÉG
Préd Én Ésa Jer Siral Ezék Dn Hós Jóel Ámós Abd Jón Mik Náh Hab Sof Agge Zak Malak
ÚJSZÖVETSÉG
1Tim 2Tim Tit Filem Zsid Jak 1Pt 2Pt 1Jn 2Jn 3Jn Júd Jel
Mt Mk Lk Jn Ap csel Rm 1Kor 2Kor Gal Eféz Fil Kol 1Thess 2Thess
Timótheushoz írt 1. levél Timótheushoz írt 2. levél Titushoz írt levél Filemonhoz írt levél A zsidókhoz írt levél Jakab apostol levele Péter apostol 1. levele Péter apostol 2. levele János apostol 1. levele János apostol 2. levele János apostol 3. levele Júdás apostol levele Jelenések könyve