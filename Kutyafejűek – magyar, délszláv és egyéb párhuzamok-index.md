---
master_file: "[[@KutyafejuekMagyarDelszlav]]"
---
# Index for Kutyafejűek – magyar, délszláv és egyéb párhuzamok.pdf

Kutyafejûek – magyar, délszláv és egyéb párhuzamok
A hiedelmekben és mondákban a kutyafejű vad emberek – akik homlokuk közepén hordják szemüket – egy távol élő emberevő népet képviselnek. Elnevezésük a horvátoknál: pasjan, pesjak, pesoglavac, songlav; a szerbeknél: pasoglav, psoglav, pasoglavac, pcoglavac; a szlovénoknál: pesoglav; a bolgároknál: песоглавец, цоглавец; az oroszoknál: песиголовец; a cseheknél: psohlavec; a lengyeleknél: psigłowiec, psigłóv (ahogyan Ljubinko Radenković is említi e tárgyról írt lexikon-szócikkében). Az európai népek kutyafejűekről szóló mondái az antik görög korból is eredeznek (görög megnevezésük: κυνοκεφαλοι volt). A történetek keletről terjedtek el, főként a macedóniai Nagy Sándor veze#e görög sereg hadjárata után. Hesziodész az i. e. VII. században te# említést róluk. Ktesziász görög író három évszázaddal később, Indiából való visszatértekor ismerte#e úti beszámolójában, hogy az indiai hegyekben kutyafejű emberek élnek. Szerinte kutyánál is hosszabb fogak jellemezik őket, állati bőrbe öltöznek, és nyers hússal táplálkoznak. Értik az emberi beszédet, de azon nem szólalnak meg, csak ugatnak. A pravoszláv vallású délszlávok és a keleti szlávok a kutyafejűekről szóló képzeteket vélhetően a bizánci művek fordításai nyomán alakíto#ák ki, a katolikus délszlávok, nyugati és részint a keleti szlávok is a latin forrásokból. Egyik ilyen népszerű mű, amely beszámol a kutyafejűekről – s melynek első fordítása a XIII. századra tehető – az „Alexandrida”. A kuveždicai Fruška Gora-i kolostor egyik apokrif tartalmú – egy jóval korábbi forrásokra támaszkodó – XVIII. századi kéziratában többek közö# ez olvasható: „Скилокефали, тамже во Индии в пустинјах, имъ же песии глави, и скрежетание зубовъ страшно и прочее чловечьско” (Skilokefali, India puszta vidékein élnek és kutyafejűk van, szörnyen csikorgatják fogaikat, a többi testrészük emberi). A kutyafejű démonok megjelennek az emberek közt, pusztítják, rabolják az állatot, termést és alivilági/túlvilági lakhelyeikre viszik.
A kutyafejûekrõl szóló képzetek némely európai nép hitéletében
A kutyafejű ellenséget nem csak a magyarok emlegetik, de a Baltikum, Kelet-Európa és a Balkán népei is. A magyarral szomszédos kárpátukránok déli etnikai csoportjainál, valamint a románoknál a kutyafejű lényekről szintén találunk adatokat. A Baltikum népeinél a kutyafejűeknek homlokuk közepén egyetlen szemük van, amely akkora, mint a hold. Egy kárpát-ukrán mesében óriás kutyafejű
szerepel, ugyanakkor mondáik ismerik a kutyafejű harcosokat is, amelyek a tatárokról szóló mondákkal vegyülnek. A kutyafejű tatároknak a korabeli leírások szerint elől is, hátul is van a fejükön szemük. A litván népmesék egyszemű, egylábú és egykezű kutyafejű óriásainak hazája hol Svédország, hol meg a Kaukázus vidéke. Észtországban a nagy török a kutyafejű óriás egyik változata, amely finn hagyományt követ. A lappok hagyományában a kutyaorrú törökök, és a kutyaorrúak is megtalálhatók, akik kitűnő szimatukkal tűnnek ki. A szlovák, a cseh és a morva néphagyomány a vad népként fölfogható óriás kutyafejűeket ismeri. A legkorábbi orosz krónikák gyakran beszámolnak a kutyafejű nomádok támadásairól és rémte#eiről. A kutyafejű képzetek összete# hagyománya szerteágazó folklórkapcsolatokra utal. A magyar népmondák számos utalást tartalmaznak a kutyafejű tatárok képzetkörével kapcsolatban, míg a népmesékben a kutyafejű király, kutyafejű vitéz, kutyafejű ellenség érhető te#en. A magyar néphagyományban emelle# a kutyafejű tatár lehet kutyafülű is. Kiss Géza pécsi történész szíves közlése szerint: „Dudaron hosszú, kutyához hasonló fülükről tudnak”. Felhozható, hogy mondókák, káromkodások, szólásmondások, gyermekijesztők is szólnak a kutyafejű, embertestű szörnyetegekről: „Vigyázz, mert elvisz a kutyafejű tatár!” A kutyafejű tatárok „lesték az embereket, és ha valamelyik előbújt, akkor nekiestek és mege#ék”. A magyar hiedelemmondák említik, hogy „mikor tatárjárás vót, bizony nagyon sokaknak el kelle# menekülniük előlük, mert a fehércselédeket elfogták, lefejelték, azok húsát e#ék a kutyafejű tatárok”. A Nyírségben élő magyarok képzeteiben is fennmaradtak ilyenek: „Nagyapám beszélt a kutyafejű tatárokról. A jányok csecsire fűzték a láncot, úgy vi#ék űköt... Régen a homlokán vót egy szeme, arca a kutyához hasonlíto#, de mán elvesztek”. A dunántúli Göcsej és Hetés vidékén összegyűjtö# mondák egy része az „emberorrú, kutyafejű törökök” te#eiről, cselekedeteiről szól. A moldvai csángó magyar hagyományban a nogaj tatárokról azt tartják, hogy kutyafejűek, és egy szemük van a homlokukon. Ezeknek az erős embereknek engedelmeskedik az egész vidék minden lakója, egészen a Föld széléig. Az észak-moldvai csángók szerint a tatárok valahol keleten laknak, s csak egy szemük van. Szlovén képzetekben a pasjanok (kutyafejűek) olyanok, akik mege#ék a keresztényeket, miután pénzért megvásárolták őket. Egy embert a földala#i, kilencven ölnyi mélységű kútban (= alvilág) tartottak. Olyan helyeken éltek, ahova nem szűrődö# be fény. Rabjaikat dióbélen és tejen tarto#ák, hizlalták.
5356



A magyarországi szlovéneknél egy balladában, melyet – Mukicsné Kozár Mária szíves közlése szerint – ma is énekelnek, a törökök elrabolják Zelikát, akit nagybátyja szabadít ki a konstantinápolyi rabságból. A pesoglavcik (kutyafejű törökök) üldözőbe veszik őket, de egy híd alá menekülnek, ahol már a kutyafejűek nem érzik a vízben elvesze# nyomukat, így megmenekülnek. A horvát mondák a tatárokról kutyafejűként még csak utalásszerűen sem szólnak. A Krk-szigeti horvátoktól közölt adatokban a pasjanról azt tartják, hogy leharapta a nők emlőit. A szlavóniai Slavonski Brod melle#i Slatnik lakói szerint a pasjoglavacnak kutyafeje és farka van. Sötét országban (= alvilág) élnek. Zagorjéban a pesjak egyszemű, rossz ember, aki keresztényekre vadászik. Moslavinaban gyermekijesztőként ismerik a songlavot, alakja tehát hasonlóan a magyar folklórhoz, gyermekijesztővé alacsonyodo#. A horvátországi Žumberekben a kutyafejűekről azt tartják, hogy gyermekekre vadászó, ember nagyságú, embertestű, négylábú és kutyafejű lények: egy szemmel a fejükön. A szlavóniai horvát-szerbcseh-magyar vegyes lakosságú daruváriak szerint az ember csak akkor menekülhet meg előlük, ha lótrágyába bújik. Sinj környékén mesélik, hogy az illetők „lófogúak, kutyafejűek és szamárfülűek”, így a motívum Midászhoz, a frigiai király mondájához kapcsolható. A magyarországi Dráva menti horvátok a pesoglavcikről a szlovén mondákhoz hasonlókat is ismernek: „A homlokuk közepén egy nagy szemük volt, tányér nagyságú. Ezek embereket e#ek. Akire rátaláltak, azt megfogták és mege#ék. És oda valahova ledobták (vélhetően a kútba) és dióval ete#ék. Amikor rájuk került a sor (az emberekre), akkor megölték, majd mege#ék őket”. „A pesoglavcik az erdőkben éltek. A homlokuk közepén egy hatalmas nagy szem volt, de csak egy. Olyan arcuk, képük volt, mint a kutyának, és követni tudták az ember nyomát. Palotáik is voltak, ahol nagyon sok kincset tarto#ak.” A magyarországi horvátoknál a pasoglav, pasoglavac alakja teljesen eltűnőfélben van, a hiedelmekben csak a dusnoki rácok ismerik a pasoglavac elnevezést. A kutyafejűek összefogdossák az embereket és megeszik őket. A horvátországi szerbeknél azokat az embereket eszik meg – írja Radenković –, akik somot esznek. A szerbiai hiedelmekben a psoglav a nőket támadja meg. Homlokán egy nagyon fényes szeme és szarvai vannak, illetve a homloka közepén egy tükör található, amely holdvilágos éjszakán úgy világít, mint egy szem. A holdhoz hasonló szem, a szarvak, a hold a#ribútumai. A bemutato# balti népek folklórjában és a horvátoknál is megjelenik a kerek egyszeműség motívuma. Emelle# ezek a nemiséggel összefüggő jegyek is. A horvátországi határőrvidéki szerbek džigandeknek nevezik őket. A szó az olasz gigante (óriás) kifejezésből ered. A szerbiai Leskovac környékén divljani a megnevezésük.
A psoglavok barlangjaikat elhagyva, a hegyekben mászkálnak és az emberek nyomát szimatolják. Olyan éles a szimatuk, hogy egy-egy szagot három nap elteltével is tudnak követni. Aki a pálcájukhoz hozzáér, azt örökre megfogják, kivéve, ha levágja a saját kezét. Ismert motívum a kutyafejű szemét kiütő pásztor, aki kezével megfogja a psoglav pálcáját, aminek következtében odaragad az ujja, amit azonban késével levág. Bosznia-Hercegovinában úgy tartják, hogy „egyetlen egy sír sem maradhato# meg épen... kiásták ugyanis a halo#akat és mege#ék őket”. A pasoglavok „egy üstben gyermeket főztek”. Boszniában és Montenegróban (Crna Gora) a psoglavok emberi tes#el, kutyafejjel és vasfogakkal megjelenő lények. Homlokuk közepe táján egy szemük van és lólábúak. Egy sötét országban (= alvilág) laknak, amely tele van kinccsel, és a nap nem világít el hozzájuk. Félnek a víztől. A szerb granicsárok – határvidéki katonai lakosok – képzeteiben „olyanok, mint más emberek, csak a szemük a fejük tetején található, kutyafejűek és vasfogúak. Leggyakrabban lólábúak, illetve négy lábuk van, de az lehet kecskeláb is.”
Népmesei történetek
A kutyafejűekkel való találkozásról szóló mondák fejle# népmesei szerkeze#el bírnak, s két fő mesevázra építkeznek. Az egyik ilyen változat az Odüsszeuszról és kíséretéről szóló. A Lótuszevők országában te# látogatásuk után a küklopszok szigetén az egyszemű Polüphémosz rabul ejte#e őket. Két társukat megfogta, és azonnal mege#e. Ezt követően Odüszszeusz egy feltüzesíte# karóval megvakíto#a, majd embereivel sikeresen kimenekült a barlangból. A szlovén és a magyarországi Dráva menti horvát népmesékben a küklopsz helyét az egyszemű kutyafejű ve#e át a hasonló tartalmú mesékben. „Két katona hazaszökö#, de nem juto#ak messzire. Egy nagy erdőbe értek. Ahogy mentek, egy házikót vettek észre, s benne világosságot: a ház közepén tűz ége#. Ahogy benéztek az ablakon, egy öregapót láttak, aki pesoglavac volt, homloka közepén egy tányérnagyságú szemmel. Éppen egy embert sütö# nyárson. Amikor betértek a házba, az öreg fogta magát és becsukta az ajtót. Egyiküket azonnal elkapta, nem tudo# elszökni előle. Összekötö#e és maga alá te#e, ráült és később megsütö#e. Éjfélkor ölte meg, a másik azonban valahogy kiszabadult, amikor az öreg elaludt. Ez a másik katona megtüzesíte# egy vastag üszköt (karót) és a kutyafejűnek a szemébe nyomta. A szeme azonnal szétrepedt. Így szabadult meg a pesoglavactól.”
Egy másik igen elterjedt mese szerint kutyafejűek egy erdőben találnak rá két árva testvérre. A házukba viszik, ahol a kutyafejű banya arra készülődik, hogy egy üstben megfőzze őket. A banyát azonban a gyermekek becsapják és belökik a forró vízbe, majd elmenekülnek a kutyafejűek üldözése ellenére.
5357



A magyarországi Dráva melléki horvátoknál gyűjtö# változat szerint: „Volt egy öreg banya. Mondja, vágja le az ujját, most már talán meghízo#? Akkor mit tegyen az ő testvére? Fogta magát és egy tyúknak az ujját vágta le, s azt ment el megmutatni az öreg banyának, hogy a fivére még nem hízo# meg. – Hó – mondja – ennyi idő eltelt már és ő még mindig ilyen sovány?!” Egy magam gyűjtö#e változat szerint: „Egyszer egy pesoglavac megfogo# két fiút, s akkor az öregaszszony begyújto# a kemencébe, tüzet rako#. A fiúk megbeszélték egymással, hogy a banyát bedobják a kemencébe és elszöknek onnan. Amikor a kemencében ége# a tűz, azt mondták a banyának, hogy nézze meg, eléggé meleg-e a kemence. – Ha elég meleg – mondják – be lehet tenni. No, úgy is volt. Ahogy a banya próbálkozo#, a fiúk megfogták és belökték a kemence tüzébe. És szépen odajö#ek a pesoglavcik és lá#ák ám, hogy nincs o# az ő banyájuk. – Ej – mondták – elége# a keresztény mellünk! Lá#ák hogy a banya nincs többé, akkor a fiúk elszaladtak onnan.“ A Dráva menti horvát néphagyomány a bemutato# (a Grimm testvérek Jancsi és Juliska címen közismert, német folklórra támaszkodó meséjére is erősen emlékeztető – a szerk. megjegyzése) két változat melle#, tartalmaz egy harmadik tárgyú népmesét is. Az erdő sötétjében (= alvilág) élő kutyafejűeket a főhőst segítő furfangos róka semmisíti meg. Elcsalja őket egy szalmakazalhoz, azt javasolja nekik, hogy o# megbújhatnak, majd rájuk gyújtja azt. Valamenynyien o# pusztulnak. A kutyafejűek palotájába meg beköltözik az i*ú pár, s o# temérdek kincsre lelnek. A népmese egyik újabb változatában a kutyafejűek ostoba óriásokként szerepelnek, akik az általuk üldözőbe ve#, a folyó túlpartján lévő gyermekeket megkérdik, miként juthatnának át hozzájuk. A gyermekek azt tanácsolják nekik, hogy a hónuk alá tegyenek egy zsák követ és ússzák át a vizet. Úgy is tesznek, mire befulladnak a vízbe.
Kutyafejû még Haynau leánya is
A kutyafejűekről szóló képzetek a magyar folklórban legerőteljesebben a történeti mondaanyagban maradtak fenn, s a tatárokhoz fűződnek. A magyar nyelvterület egyik leggyakoribb mondatípusa az ellenség elől bujkálás körébe tartozik. Eszerint a tatárok megtanultak néhány szót magyarul, s az aszszonyokat így akarták kicsalogatni a nádasokból, rejtekhelyükről: – Sári-Mári gyertek elő, elmentek már a kutyafejű tatárok! – kiabálták. Az Ercsiben élő rácok (horvátok) is ismerik, ám a törökökhöz kapcsolják a mondát. A magyar népi hitvilágnak nem sajátja az embertestű, kutyafejű mesés lények léte. Magyarország keleti részében Haynau lányát, valamint a bérlő Grosszmann Ilonkát mégis szőrös mellűnek és kutyafejűnek titulálták.
Ha nem is teljesen a kutyafejűek képzetéhez tartozik az ellenség jegyeinek ilyen jellegű kimutatása, érdekes megjegyezni, hogy a somogyi Zselicségben élő öregasszonyok – Újvári Jenő közlése szerint – a II. világháború során megnézték az orosz katonák lábát, mert azt tarto#ák róluk, hogy lólábúak.
Lakóhelyek és hasonszõrû lények
A kutyafejűek Mračajban, azaz „az örök sötétség országában”, „sötét erdőben”, „kutakban”, azaz „olyan helyen, ahova nem süt nap”, az örök sötétség birodalmában, amely Oroszország szélén kezdődik (= alvilági helyek) éltek. Hatalmas sereg őrzi országukat. E sötét ország drágakővel van teli. Mocsarakban is élhe#ek a pesoglavcik. A mocsarakban hét kutyafejű élt és valahonnan odahozta őket a szél. A boszniai Visočke-i nahiében úgy tartják, hogy Oroszországban a kutyafejűekre minden nap ezer ágyúból lőttek, ezt követően falat emeltek ellenük. Más történetek szerint élhe#ek azonban barlangokban, nagy házakban és palotákban is. A pasoglav alakja a hercegovinaiak néphitében öszszeolvadt a div (óriás) alakjával, aki hatalmas ember, egy szemmel a feje tetején, és nagyon nagy ereje van. Egyetlen kézcsapással a legnagyobb házakat lerombolhatja, fél kézzel téphet ki fákat gyökerestül. A magas hegyekben lakik. Ha megfogja az embert, megeszi. A bolgár, szerb és a román žid, židov, óriás alakja lényeges vonásaiban Polüphémosz rokona. A román néphit a žid alakját a tatárokkal kapcsolta össze. Az óriás a kutyafejűekkel megegyező jegyeket mutat. Az egyik mondában az eltévedt pásztort magával viszi a barlangjába. A tűz melle# elalszik, majd a pásztor egy felizzíto# nyárssal kiszúrja a fejbúbján lévő szemét. Az óriás lábra ugrik, és köveket hajigál a pásztor után, aki visszatér nyájához, de kétórányi távolságból is hallha#a annak üvöltözését. A germán-szláv és a balti népek érintkezési zónáiban a szlovén, horvát és a német folklór kutyafejűi is megjelentek. Az ókortól kezdve az Európába áramló keleti eredetű képzetek hatása mégsem volt annyira erős, hogy döntő le# volna az európai hagyományra. A kutyafejű – az Alpok délkeleti lábánál és a Balti tenger vidékén megjelenő werwolftípusú – démonok inkább az ősi germán kultikus harcos hagyományban – a téli ünnepkörben megjelenő maszkos bandákban – gyökerezhetnek.
Egyházi hatás
A kutyafejűekről szóló képzetkörben – a népvándorlás- és középkori képzetektől függetlenül – a kutyafejűeket ördögi seregek kísérik, ellenük csak a szent keresztet felmutató püspök védheti meg az embereket, illetve az, ha tetemük mellé a szent keresztet is a földbe ássák. Középkori egyházi hatással is számolhatunk tehát, mint általában más démonokról (ördög, lidérc, boszorkány, vámpír, visszajáró halo# stb.) szóló hiedelmekben is.
5358



Az ortodoxoknál a kutyafejű lényekbe vete# hitet Szent Kristóf tisztelete is táplálta, jóllehet ennek a kultusznak a tudatbeli gyökerei egészen máshonnan erednek. A keleti és a nyugati keresztény legendák egyaránt mártírként őrzik Szent Kristóf emlékét, aki több legendaváltozat szerint kutyafejű és az emberevők – némelykor a Kánaánnal azonosíto# – országának szülö#e volt. Azt feltételezték róla, hogy a kereszténység felvétele után az új névvel együ# emberi külsőt is nyert. A kutyafejűek emberevő motívuma bekerült a magyar és a délszláv népek hiedelemrendszerébe. Az ortodox ikonográfiai hagyomány a kutyafejű Szent Kristófot harcos alakjában jeleníti meg. Szent Kristóf naiv lelkű, bátor óriás, aki a legerősebb uralkodót keresve Jézus Krisztus szolgálatába lépe#. (A legerősebb keresése, amely a jelentéktelen kicsivel kezdődik, és fokozatosan elvezet Istenhez,
elterjedt motívum; elég csak Ábrahám legendájára utalni.) Ez a nyugati ikonográfia számára is meghatározó motívumokat nyújto#. A Kristóf legenda emelle# több folklóreleme mia# is magyarázatra szorul. Jelesül: Isten Kristófot saját könyörgésére te#e kutyafejűvé. Egy kései ciprusi legenda szerint Kristóf azért választo# magának kutyafejet, hogy szépségével ne csábítsa el a sziget lányait. Szent Kristóf a kereszténység felvételével, új névvel együ#, e legenda szerint is emberi külsőt nyert. A kutyafejű mitikus lénnyel összefüggésben alaposan megmutatkozik a kultúrkörök sokszínűsége és többrétegűsége. A pasoglavik „nem emberi” mivolta mindenü# ismeretlen, vagy idegen, ellenséges népekhez kötődik. A kutyafejűek származására vonatkozóan a saját nép/ember – idegen nép/nem ember ősi ellentétpár, valamint az idegen ország/túlvilág jelentés is kimutatható.
Esõvarázsló „dodola”
A baranyai horvátok és a szerbek esővarázsló rítusa a „dodola-járás”. Csapadékhiányos tavaszi vagy nyári időszakban – még a múlt század hatvanas éveiben is –, Mohácson, Alsószentmártonban, Erdősmecskén és Szeged környékén fiatal lányok, míg Szentendrén fiúk járták a házakat, be-betérve a portákra esővarázslás és adománygyűjtés céljából. Alsószentmártonban cigánylányok öltöztek lombba, illetve lapulevélbe, őket „dojdulának”, míg a mohácsi horvátok (sokacok) „dodolának”, hasonlóan a szentendrei dalmaták (horvátok) és szerbek is így nevezték őket. A mohácsi „dodola” fején tormalevélből font koszorú díszle#. A balkánon a szokás igen elterjedt, s a rítusban résztvevőket „dodolának”, „prporusának” is nevezik az o# lakók. Az énekszövegek a pogány korba nyúlnak vissza, amikor a mennydörgő Perun főistentől kérnek égi áldást, azaz esőt a rítus részvevői. (A mohácsi dodola-ének minden második sora megismétlődik.)
Daj na, Bože, rosne kiše, Oj, dodole, oj, dodole, oj, dodole. Da sijemo tanak lanak, Tanak lanak i konoplje. Težak sidi na oranju, Vrše njega Boga mole. Daj nam, Bože, rosne kiše, Oj, dodole, oj, dodole, oj, dodole.
Az erdősmecskei szerbek közt is ismert volt a dodola-járás. „A dodolát hideg vízzel leöntöWék, mire az jól megrázta magát. És mindjárt eseW az eső. Estefelé már megjöW az eső” – mondták adatközlőim.
Daj nam, Bože, rosne kiše, da porosi njive, žito, hoj, dodole.
A Szeged környéki szerbeknél a „dodolák” szintén cigánylányok voltak, akik bodza ágakat kötö#ek magukra. A házakba betérve ezt énekelték:
Oj, dodo, dodole, Dođi, gazda, napolje, Donesi nam pogaču, Donet ćemo kišicu.
Frankovics György
Adj, Istenem, harmat-esőt, Oj, dodole, oj, dodole, oj, dodole. Hadd vessük el vékony lenünket, Vékony lenünket és kenderünket. A szántóvető ül a szántáson, FölöWe Istent imádják. Adj, istenem, harmat-esőt, Oj, dodole, oj, dodole, oj, dodole.
Adj, istenem, harmat-esőt, hadd harmatozza mezőnk, búzánk, hoj, dodole.
Oj, dodo, dodole, Gyere, gazda, ki a házból, Hozz nékünk pogácsát, Hozunk néked esőcskét.
5359