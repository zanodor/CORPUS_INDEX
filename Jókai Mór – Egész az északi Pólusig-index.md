---
master_file: "[[@JokaiMorEgesz]]"
---
# Index for Jókai Mór – Egész az északi Pólusig.pdf

Felelős kiadó a Mercator Stúdió vezetője
Műszaki szerkesztés, tipográfia: Dr. Pétery Kristóf
ISBN 963 606 171 8
Mercator Stúdió, 2006
Mercator Stúdió Elektronikus Könyvkiadó
2000 Szentendre, Harkály u. 17.
TUwww.akonyv.huUT
Tel/Fax: 06-26-301-549
Mobil: 06-30-305-9489
e-mail: peteryk@t-online.hu



JÓKAI MÓR
EGÉSZ AZ ÉSZAKI PÓLUSIG



Tartalom
I. KÖTET 5 ELŐSZÓ – Az ottfeledett matróz 5 A kitalálhatatlan irat 6 A jegesmedvék Rareyje 7 Az éjsark éléstárháza 10 A királyt nem szabad megenni 20 Egy börtönnel odább 23 A kövek fénybogarai 26 A bazalt születése 30 A labirint és lakói 35 A hegykristálybarlang 36 Az ősember a kristályban 39 A húszezer éves menyasszony 42 A cet palotája 44 Harc az óriások között 50
II. KÖTET 54 Utazás a cethalban 54 A volkángyújtás 58 A feltámadás csodája 62 A kőbe nőtt após 69 Leánykérés özönvíz előtti módon 72 Menyegzői kéjutazás a föld alatt 76 Kain sírboltja 81 Ős geneológia 86 Az új ég 87 A Tegetthoff 90 Egy újjászülető föld 94 Az új teremtés műve 97 Ne tovább! 105



I. KÖTET
ELŐSZÓ Az ottfeledett matróz
Valamelyikén ama nevezetes banketteknek, melyek hírhedett északi utazóink tiszteletére a kettős monarchia két fővárosában adattak, egyike a megtisztelt hajósoknak a kebleket megnyitó szőlőnedv befolyása alatt sub rosa őszintén megvallá, hogy ők bizony egy pajtást ott felejtettek a Tegetthoffon. Egy Pietro Galiba nevű dalmáciai születésű magyar fiút. A dolog úgy történt, hogy a matróz fagydaganatban szenvedő kezeit és lábait oly nagy mértékben be találta dörzsölni dr. Kepes hazánkfia fagybalzsamával, hogy attól nemcsak a kezei és lábai, de ő saját maga is elaludt.
Szerencsétlenségére még a hajózászlótartónak nem volt gyertyája, mikor az útra kelendők neveit összeírta, s tévedésből Galiba neve kimaradt a lajstromból, s midőn másnap reggel felolvasták a névsort, egy „itt vagyok”-kal kevesebb hangzott a rendesnél, amit sokan a hideg összehúzó hatásának tulajdonítottak.
Csak később, mikor már öt nap múlva reggeledni kezdett, jött rá a hajóskapitány, hogy egy embernek hiányozni kell. Amit így számítottak ki. Voltak egy méter hosszúságú füstölt kolbászok, amik akként osztattak fel, hogy minden ember harapott belőlük egy darabot. Huszonöt emberre voltak számítva. Egy ember szájába négy centiméter kolbásznál több be nem fér, és így éppen ki kellett ütni az egy méternek. Azonban a csónakra kelés óta a kapitány úgy tapasztalá, hogy négy centiméter kolbász mindig fönnmarad. E négy centiméter kolbásznyi plus kiderítette az egy embernyi minust. Visszatérni az otthagyottért egészen hiábavaló munka lett volna, miután azalatt ennek okvetlenül meg kellett már halnia éhen és szomjan: semmi ét- és itszer a hajón nem hagyatván. Ekként maradt le a vonatról a jámbor Pietro Galiba, ami megtörtént már elég emberen, aki vasúton, gőzhajón utazott s elaludta az időt.
Itthon azt mondták rá, hogy meghalt, s a feleségének penziót adtak, amivel az nagyon meg volt elégedve.



6 A kitalálhatatlan irat
A kitalálhatatlan irat
Mint nagyon tisztelt barátom, dr. Kepes törzsorvos egyik érdekes felolvasásában bizonyítja, a vadludak azon utazási szenvedéllyel megáldott madarak, melyek a világon mindenfelé eltekintenek, úgyhogy nem ritkán találkozhatni ugyanazon vadludakkal a Jeges-tenger partjain, melyeket a Balaton mellől valami kocapuskás elriasztott. Eljárnak azok még Amerikába is, túlrepülve lúdbátorsággal az Északi-póluson.
Ezelőtt mintegy hat héttel Quebec tartományban egy vadludat lőtt meg egy bucanierHPU
[1]
UP
H, ki, amint azt kopasztani kezdé, bámulattal tapasztalá, hogy a lúd farka tollainak mindegyikére rá volt húzva egy másik tollnak levágott üres hengere, s mikor egy ilyen tollburkot lehúzott a másik tollról, abból egy vékony, összegöngyölt hártya bújt elő, aminek valami sajátszerű barna piszkos színe volt.
A bucanier felvitte a ludat Quebecbe s megajándékozta vele dr. Smollist, a hírhedett természetbúvárt. Dr. Smollis mindjárt tudta, hogy mivel van dolga. Ez a vadlúd egy galambposta. Helyesebben lúdposta. És azok a piszkosnak látszó összegöngyölődött hártyácskák ott a két tollüreg közé szorítva, nem egyebek, mint vékony kollódiumlapok, amik fotográfia segélyével megkicsinyített iratok másolatát viselik. A tudós természetbúvárnak semmi sem volt könnyebb, mint ezen kollódiumlapokat egy kétezerszer nagyító napmikroszkóp segélyével egy szemközt álló fehér lepedőre lemásoltatni, mely eljárás után azoknak betű szerinti tartalma olvashatóan kitűnt. Nagy volt azonban a tudós professzor kétségbeesése, midőn az olvasott sorokban semmiféle ismeretes nemzet idiómájára rá nem talált. A kezdő sor így szólt:
„Garbalirbibarba Perbetirbi jérbég arbalarbattirbi narbaplórbójarba.” Ez csak indus nyelven lehet írva! Ilyen hosszú szavakat csak Kelet-Indiában eresztenek.
Dr. Smollis nagy fáradsággal lemásoltatá egymás után a kitalálhatlan nyelvű jegyzeteket, s megküldé azokat a calcuttai tudóstársaságnak s a mexikói és riojaneirói nyelvészeti társulatoknak. Azok nem tudtak velük elbánni, s áthelyezték a jeddóiHPU
[2]
UP
H és pekingi akadémiákhoz. Azok is beletörték a késüket, s egyik szanszkrit nyelvnek, másik ladino zsargonnak nyilvánítá a megfejthetetlent. A szentpétervári akadémia a bisbariba nyelvet vélte benne felismerni, s utasítá a helsingfjördi akadémiához, onnan a finn rokonság révén átszármaztak a budapesti tudóstársasághoz, ahol ott hevertek három esztendeig. (Igaz, hogy csak három hete, hogy odajutottak, de a három hét alatt hevertek három esztendőre valót.) Végre megoldás végett a nyelvtani osztállyal közöltetvén, a mi kezünkbe jutottak, s a „Hon” szerkesztőségében közszemlére kitétettek. A Hon szerkesztősége, mint tudva van, az univerzális karaván-szerája az „ambuláns-szerkesztőségeknek”. Egy szegletben szövik az Igazmondót, amott írják az Üstököst. A Bolond Miska, ha a pusztából megérkezik, itt pakolja ki a



EGÉSZ AZ ÉSZAKI PÓLUSIG 7
málháit. Ha a Figyelőnek sietős cikke van, itt írja meg. Néha Vadnay is megír itt egy újdonságot. Ha Gyulai el akar késni a Budapesti Szemlével, idejön disputálni; a Magyar Polgárnak itt írják a pesti dolgokat, Egyesy itt sztenografiázza a gyors híreit, a Vasárnapi Újság fele itt terem. Egy szóval, itt vagyunk mindig sokan. És akik vagyunk, mind értünk valamihez.
Hegedűs tud angolul, Szathmáry Gy. franciául, Törs lengyelül, György Aladár olaszul, Bakcsi székelyül, Moldován oláhul, Mudrony ért a chiffrekhez, Frecskai a kottákat ismeri, Beksics tud spanyolul, Visy görögül, Erődy mester a török és perzsa nyelvekben, Szathmáry K. érti az ékírást, Jakab Elek az ódon írásmódot, magam meg tudok a fehér sorok között olvasni, de ezt a rejtelmes nyelvet egyikünk sem bírta megérteni.
Szerencsére van egy életrevaló ember a szerkesztőségünkben, akit úgy hívunk, hogy „A Sándor”. Legszükségesebb tagja az újságcsináló irodának: aki a legtöbb kéziratot szolgáltatja lapunkhoz. Amíg ő meg nem érkezik, addig hozzá nem foghatunk a szerkesztéshez. Egyszóval életrevaló ember „A Sándor”. (Csak olyan sok pénzt ne kérne gyertyára, fára!)
Amíg ott vesződünk a megoldhatatlan rejtéllyel, ő belepillant s elneveti magát. – Ejnye urak! Hisz ez TmadárnyelvenT van írva! Úgy kell olvasni, hogy T„Galiba Peti jég alatti naplója”.T
Íme! felfedeztük! Ami a világ minden tudós akadémiájának nem sikerült.
De már most, ha mi fedeztük fel a rejtélyt, nem is adjuk azt ki a kezünkből; hanem az egész jég alatti naplóját a Tegetthoffon ottfeledt tengerésznek magunk fogjuk közölni az Üstökös hasábjain.HPU
[3]
UP H
HPU
[1]
UP
H bucanier = bölényvadász
HPU
[2]
UP
H jeddói = tokiói
HPU
[3]
UP
H Idegen nyelvre fordítás jogát fenntartjuk magunknak.
A jegesmedvék Rareyje
Mikor fölébredtem, egyes-egyedül találtam magamat a hajón. Kiabáltam társaim után, a doktor után, a kapitány után: semmi visszhang. Engem ittfelejtettek. Összejártam a hajó egész üregét kétségbeesetten. Sehol egy harapás kétszersült nem maradt hátra, sem egy doboz gulyáshús konzerv; de bár egy palack tokajit felejtettek volna itten abból a Jálics-féléből. Az a kettős veszedelem állt előttem, hogy ha nem eszem, meghalok éhen, s ha tokajit nem iszom rá, skorbutot kapok.



8 A jegesmedvék Rareyje
Még azonfölül a puskákat is úgy elvitték magukkal, hogy nekem egyet sem hagytak, amivel magamat a vadak ellen védelmezzem, s amivel magamnak valami pecsenyét lőjek. Ágyúval csak nem lőhetek medvét. Az ágyúról egy mentő gondolatom támadt. Az ágyúkat csak itt hagyták! Megyek s kisütögetem őket egyenkint. Talán nem mentek el még nagyon messze. Itt e helyen az ágyúlövés napi járatra elhallik. Talán megneszelik a segélylövéseimet, s visszatérnek értem. Ezzel a szándékkal léptem át a tüzérkamrába. Ott várt rám a legnagyobb ijedelem. Amint kinyitám az ajtót, egyszerre nekem rohan egy óriási medve. Az ágyúablakon bújt be bizonyosan. És én ráismertem a jegesmedvére.
Anyamedve volt, tegnapelőtt lőttem el a kis fiát, s ugyanakkor, amidőn a mackót elejté a golyó, az égő fojtás az anyja hátára esett, s kiperzselt egy foltot a bundájából. Erről a perzselésfoltról ismertem rá.
És én megettem ennek az asszonyságnak a fiát. Most ez fog megenni engem. Védtelen voltam. Rémültömben átrohantam a kemikáliák és naturáliák kabinetjébe, s annak az ajtaját bereteszeltem. Csakhogy ez vajmi gyönge ellenállásra számított akadály. A medve puszta tenyerével képes lesz a deszkából egy táblát beütni, s azon bejön. Veszve vagyok. Nem tehetek semmit a védelmemre. Legalább megkönnyítem magamnak a rám váró legiszonyúbb kínhalált. Hogyan? Hát azzal a szerrel, amivel a doktorok szokták a kínos operációk alatt a pácienst elaltatni. Kloroformot szívok be. Az van itt egy nagy üveggel.
Már tele volt a szivacs a kezemben a veszedelmes altatóval, midőn a jegesmedve betörve az ajtó felső tábláját, azon bedugta rettenetes fejét, borzasztó fogait felém vicsorgatva. – Ej! – gondolám akkor magamban: – mért szíjam én fel ezt a hangyhalvagot? Szídd fel, te medve! S ezzel odacsaptam a pofájához a szivacsot. A jegesmedve abban a percben elbódult, s ott maradt az ajtónyílásban kétrét hajolva. Feje és első lábai benn voltak a szobában. Tökéletesen elaludt, s hogy édes álmai lehettek, azt arcának mosolygó kifejezéséből s talpainak cirógatásra idomult mozdulataiból kivehettem. – Lásd – mondék neki – én most neked levághatnám a nyakadat, lehúzhatnám a bőrödet s a húsoddal beérhetném két hónapig. De én azt nem teszem opportunitási szempontokból. Magyar vagyok: hozzászoktam a kibéküléshez. Itt rekedtem (pedig nem is Árpád apám hozott ide), már most honfitársak lettünk: együtt kell laknunk a Ferenc József-földön. Ha én téged most megennélek, ellenem jönne az egész atyafiságod; nagy minoritásban vagyok: ők megennének engem. Lépjünk alkura! Te ne bánts engem! Én nem bántalak téged. Aztán keressünk egy harmadikat, akivel jól lakjunk mind a ketten!
A híres lószelídítő Rareynek volt egy titka, amely most már nem titok. A legvadabb lovat tíz perc alatt engedelmes, szelíd báránnyá alakította át, s az egész mestersége abból állt, hogy kloroformot szivatott fel vele. Ettől az állat elbódult, s



EGÉSZ AZ ÉSZAKI PÓLUSIG 9
mire felocsúdott, egészen át volt változva, s azontúl, amint megszelídítője ruháin vagy kezén megérezte a hangyhalvag szagát, hagyott magával mindent tenni. Ez volt a világhírű Rarey titka.
Most én azt medvén kísérlettem meg.
Hanem annyi elővigyázattal mégis voltam, hogy a kábultság ideje alatt a két első lábára két hatalmas matróz téli kesztyűt húztam fel, ami körmeinek gyakorlatba vételét lehetetlenné tette. Kísérletem tökéletesen sikerült. Amint a kloroformozott jegesmedve kábultábul felocsúdott, nem volt az a fenevad többé, aki az elébb. Elkezdett gyöngéden nyihogni, mint az ajtón bekérezkedő kutya, s mikor közel mentem hozzá, szépen megnyalta a kezemet, a tenyerével paccsot adott, mint a kiskutya, s az orrát odadörzsölte a térdemhez. Én ezen még csak nem is csodálkoztam. Ha lehetett a rettenetes vadkanból szelíd disznót idomítani, miért ne lehetne a vad medvéből szelíd medvét? Már látom előre, hogy fog e vívmányom tért foglalni az egész világon. Hogy fognak nyájszámra legelni ezek a szép medvék az erdőben s ügetni hazafelé a faluba a medvepásztor dob- és tilinkószava mellett. Nyáron gyapjút fog róluk nyírni a gazda, télen kukoricára fogják, kihizlalják. Milyen permanens rovat lesz a Pester Lloydban: einschurige Bärenwolle: steigend; Bärenfett: starke Nachfrage; Bärenhäute: in ministeriellen Bureaus sehr gesucht! – Aztán kocsi elejbe is lehet őket majd fogni. Az lesz az igazi földesúr, aki majd ilyen négyes fehér medvefogattal rukkol be a karcagi vásárra! A gazdasszonyok pedig medvetejet fognak fejni.
Megfejni a medvét? És miért ne? Ha őseink ihattak lótejet! Hát aztán a szamár valami szép állat? Mégis megisszák a tejét. Genovévának a fiát, pedig princ volt, egy szarvas dajkálta ki az erdőben, s Ugolinót, mikor éhhalálra volt ítélve, alattomban a menyecske leánya táplálta tejével, le is festette azt Rafael. Hát engem mért ne táplálhatna, a jégsivatagban éhhalálra elhagyottat egy anyamedve! Megpróbáltam, és sikerült. Csak az a kár, hogy nem látta ezt a jelenetet Rafael, hogy mindjárt lefotográfiázhatta volna! Most már tehát a fehér medve még fiának is fogadott; annyira megszelídült Rarey mester titkos rendszerétől. Ez azonban csak egy medve. De hát a többi? Künn a hajó körül már hangzik rettentő ordításuk. Perc múlva ellepik a hajót, fenn vannak a födélzetén, s dörömböznek a csapóajtókon. Az én szelíd fehér medvém remeg. Reszket az én életemért. – Ne félj, Bábi! – (Ezt a nevet adtam neki.) – Én beszélni fogok a te hazádfiaival. Bábi érzékeny szemmel tekinte fel rám, mintha szánakoznék rajtam. Ó, tudom én annak a módját. Minden embert meg lehet vesztegetni, még a fehér medvét is. A természeti ritkaságok kabinetjében ott álltak sorba rakva széles szájú üvegekben azok a mindenféle ritkaságok és csodák, amiket tudósaink az európai múzeumok számára spirituszba tettek, aztán itt hagytak, még a sokat emlegetett rózsaszínű tengerikutyát is.



10 Az éjsark éléstárháza
Azokat én beleraktam két háti kosárba, s a két kosarat a Bábi hátára nyergeltem. Magam pedig felvettem egy fehér medvebundát (si fueris Romae, romano vivito moreHPU
[1]
UP
H), azt befecskendeztem körös-körül kloroformmal. Amellett orromat, számat átkötöttem ecetbe mártott kendővel, nehogy a kloroformtól magam is megszelídüljek, s ekként Bábit bocsátván elöl, felnyitám a födélzetre vezető ajtót. Akként okoskodtam, hogy a medvék rögtön neki fognak esni a háti kosaraknak, s akkor megtudom, hogy melyik közülök a király. Az fogja elvenni a legnagyobb csemegét: a spirituszba tett rózsaszínű fókát. Akkor aztán csak annak a barátságát kell megnyernem.
Ahogy psychologice kiszámítottam, úgy lett. A lépcsőn felkapaszkodó Bábi kosarai egy perc alatt ki voltak ürítve. Egy hatalmas, nyolcadfélláb magas medveóriás volt az első, aki a küldött ajándékokbul a medverészt magához ragadta, a többiek valószínűleg miniszterei voltak; azok is kikeresték a javát; a legapróbbak, holmi spirituszba tett egerek, már csak a velük jött kékrókáknak jutottak. Néhány fehér medve protestált nagy bömbölve, s a karfákra és árbocokra mászott, képezvén az ellenzéket. Ezek csak a fejeikhez vagdalt üres üvegeket kapták. Mikor aztán el volt költve minden csemege s kiszürcsölve minden spiritusz: akkor a medveóriás elkezdett lassú mormogás hangján beszélgetni az én megszelídített medvémmel; aki viszont félreérthetetlen gyöngédséggel nyalogatá meg a medvefejedelem pofáját, s a fogaival gyöngéden beleharapdált a nyaka szőrébe. Ez a medve-nagymogul felesége!
Hüh! Láncos milliom! A fehér medvék királynéja maga volt az, akitől én – tejet kölcsönöztem!
HPU
[1]
UP
H si fueris Romae, romano vivito more = a Rómában leszel, élj római módra
Az éjsark éléstárháza
A medvefőnök előtt, úgy látszik, nagyon gyanúsak voltak a téli kesztyűk, amik Bábi első lábaira voltak húzva. Ezekre morgott legjobban. Bábi elővette az engesztelés minden asszonyi praktikáját, végre midőn semmi sem használt: odafutott hozzám, s fejével intett, hogy jöjjek elő a lyukból.
Csak akkor léptem ki a födélzetre. Biztosan éreztem magamat a kloroformozott bundában. Minden oldalról rohantak rám a fenevadak, de amint közel értek hozzám, egyszerre elbódultan dülöngéltek erre-arra, s nem bántottak.
A medveherceg elszörnyedve udvarának e szolgalelkűségén, saját legmagasabb fogaival indult nekem, hogy összetépjen, hanem aztán ő is úgy tántorodott hanyatt, hogy ha hitvese karjai föl nem fogják, a födélzetre esik. Egy tekercs hajókötél feküdt az árboc mellett, arra hanyatlott, mint egy trónusra, s fejét aztán Bábi ölébe nyugtatta.



EGÉSZ AZ ÉSZAKI PÓLUSIG 11
Én pedig hirtelen előránték bundám zsebéből egy tilinkót, s jól tudva, hogy ennek a hangját szokták a medvék megérteni, rákezdtem egy keserves nótára. A tilinkóhangra a megjámborult medvék kezdtek ébredezni, a fejedelem, akinek én Marcipán nevet adtam, eleinte csak lábait rángatta, majd a füleivel billegett a nóta után, végre felugrott a helyéből s maga kezdé el a táncot két lábon állva s a tenyereit lelógatva, míg utóbb, a példán felbuzdulva, egész udvara belevegyült a polkába, s táncoltak mindaddig, amíg csak én fújtam. Akkor odajöttek hozzám gratulálni mindannyian s csóválták volna a farkukat, ha lett volna. A medvefőnök éppen oly kegyes volt, hogy megölelt; csakúgy ropogtak bele az oldalbordáim (már akkor elpárolgott a kloroform a bundámról), s odaültetett a kötéltrónra maga és Bábi közé. De nem a gratulációkra s kitüntetésekre volt én nekem szükségem, hanem egy nagyon praktikus eszme létesítésén törtem ugyanakkor a fejemet. (Az anyám olasz volt: innen van a véremben a spekuláció!) Így okoskodtam. Ez az ezer meg ezer fehér medve itt a jégsark alatt csak nem élhet levegőbül! Olyan állat pedig, amivel az éhséget elverje, ide csak ritkán vetődik. Az esztendőnek három hónapján át ugyan van szüretje; akkor a cethalászok itt hagyják számára a fogott cethalaknak minden húsát, ami csak medvének való. De mit esznek a többi kilenc hónap alatt?
Kell, hogy a mindenről gondoskodó természet állított fel légyen a számukra egy-egy kifogyhatatlan tárházat: egy-egy nagyszerű jégbarlangot, ahol özönvíz előtti állatok vannak eltéve jég közé bőröstől, húsostól, mind a mai napig épen megtartva. Van rá TélőT példa: a szentpétervári természettani múzeum nagy mammutcsontváza. Annak a gazdáját ép hússal megtartva lelték meg – éppen a fehér medvék – a szibériai jégbarlangok egyikében, s fejét meg is ették, mire az emberi szem ráakadt, s a mammuthús még akkor is friss volt. Tehát én oda spekuláltam, hogy ha én ezeket a fehér medvéket úgy megszelídíthetném, hogy ezek elvezetnének engem ahhoz a jégbarlanghoz, ahonnan ők és őseik éldegéltek eddig, keservesen kaparva fel a jeget az eltemetett húskincsek fölül, hát majd csinálnék én nekik csákány és puskapor segélyével olyan nagyszerű államkölcsönt, hogy mindennap karácsonyjuk lenne tőle, s még nekem is maradna öreg napjaimra. Az éhhalál minden félelme megszűnne az egész Ferenc József-földön örök időkre (nem úgy, mint azon a másikon a Duna-Tisza között), ha ez az özönvízidei húsbánya embernek föl lenne fedezve. Ide el fognak engem vezetni az én medvéim. Sőt talán el is Tvisznek!T
Hátha be hagyják magukat fogatni egy szánkóba, mint a kutyák, s repülünk a kamatbiztosítástalan vasúton a gőzvonat sebességével!
E terv kiviteléhez is egész diplomatice fogtam hozzá. Mert az embernek, mikor medvékkel van dolga, mindig azon legyen a főfigyelme, hogy azt hitesse el velük, miszerint minden indítvány a közjóllét előmozdítására s a fejedelem tekintélyének megszilárdítására, nem pedig az indítványozó személyes érdekeinek előmozdítására céloztatik.



12 Az éjsark éléstárháza
Most tehát legelső feladatom volt azt a nagy szánkót, mellyel sarkutazóink hatvannapos nagy expedíciójukat megtették, megrakni mindennemű szükségletekkel, amik vállalatomhoz előreláthatólag megkívántattak. A hajórul kitelt minden. Volt ugyan egy kis bajom új szövetségeseim kíváncsiságával, kik minden előttük ismeretlen tárgyhoz hozzányúltak. Marcipán herceg a repetitionstheodolithot minden áron fel akarta törni a fogával, azt gondolta: dió; hanem aztán, mikor a nagy teleszkópiumot előhoztam, akkor kotródott mellőlem mindenki. Marcipán herceg maga is felszaladt ijedtében az árbocra. De Bábi nem futott utána: a téli kesztyűktől nem tudott fára mászni. Mikor minden fel volt málházva, következett már az előfogat-kérdés.
Mint tudva van, a Tegetthoff egy óriási nagy jégtorlat tetején áll megfenekelve; a torlat vetekedik a Szent Gellérttel. A hajó orrával felfelé emelve, födélzetével egy planum inclinatumot képez, egy nemét a pirutsádnak, melyen alászánkázni nagyon könnyű. A hajóról a jéghegy aljáig ismét hasonló csuszkapálya van már készítve serpentina alakban, amin szintén magától megy le a szánka, csak az orrában kell ülni valakinek, aki lelógatott lábaival a járművet kormányozza.
Ismervén a medvéknek a majmokkal közös kiváncsisági és utánzási ösztönét, bizonyos voltam felőle, hogy amint én megkezdem a szánka-csúszást a hajóról, egyszerre ott teremnek az én polgártársaim, s teleülik a szánkámat. Ami úgy is lett. A hajó aljához leérve, már az első kanyarodónál tele volt a szánkám. Serenissime odaült a hátam mögé, s a vállamra tette a fejét. Bábi pedig valóban sikoltozott örömében, mikor a szánka repült a csuszkapályán. Hanem ez egyszer aztán véget ért, s a szánka nem akart magától tovább menni. Serenissime azt hitte, hogy a rajta ülő polgártársak akadályozzák a haladást. Néhány legkegyelmesebb pofon nagyon hamar letisztítá őket a szánkárul.
Mindig azt tanultam, hogy semmi sem oly háládatos munka, mint olyankor, amikor a fejedelem megharagszik valakire, és azt üti, melléállni és segíteni a verésben. Megfigyeltem, melyik medve kapott pofont Marcipántól, azt fülön csíptem, a csizmaszárból előrántottam a korbácsot, jól rávertem. Mikor aztán nagyon meg volt hunyászkodva, akkor nyakába akasztottam a hámot, amit a vontató kutyáknál szoktunk használni, s odakötöttem a szánkához. Ekként sikerült hat gyönyörű medvemént befognom a szánkába, mire magam a szán elejébe ugrottam, kieresztettem az ostort, nagyot durrantottam vele, s arra nekiiramodott a hatos fogat, s vitt bennünket a jégsíkon tova, mint a szélvész. Serenissime ordított örömében, s Bábi végigfeküdt a szánkában, kényesen szükölve. Őt idegessé tette e gyors szánkázás. A többi medvekiséret pedig, ki elöl, ki hátul nyargalt a szánka mellett – bandérium gyanánt. Számításom igen természetes volt. A medvék egyenesen haza fognak velem szánkázni. Mert valahol csak laknak. Az a lakhely bizonyosan egyike azon jégbarlangoknak, amiket már említeni szerencsés voltam. Óránkint húsz angol mérföldnyi sebességgel közelítettünk a Zichy-előfok felé. Ezt igen jó előjelnek vettem. A Ferenc József-föld kincsei eszerint a magyar területre esnek.



EGÉSZ AZ ÉSZAKI PÓLUSIG 13
Gyönyörű északfénynél érkeztünk meg a rezidenciába. Innen még jókora kaptatón kellett felvontatnunk a megterhelt szánkót, s mondhatom, hogy ez alkalommal az általam inaugurált előfogat rendkívül hasznavehetőnek bizonyította be magát. Ezen a jéglejtőn csupán az ő körmeikkel lehetett felkapaszkodni; minden más vonómarba nyakát törte volna rajta. A hegyoldalban tátongott egy félkerek lyuk, alig ember magasságnyi, s nem nagyobb, mint hogy éppen a szánka beférhessen rajta. A hozzá felvezető tört út igazolá sejtelmemet, hogy ez az egész medve-nemzetség tanyája itt. S egy tekintet az onnan alávonuló hegyszakadékba meggyőzött afelől, hogy amit kerestem, azt megtaláltam. Az a völgy tele volt már a barlangból kihurcolt ősállatcsontokkal, amik közt fölismertem az ősbölény és ásatag iramszarvas vázait. De mielőtt e barlangba belépnénk, álljunk meg elébb és fejtsük meg, hogy jöhetett ide ez a jégbarlang ez ősállatokkal együtt.
Tény ugyan, hogy mammutokat találnak a Jeges-tenger jégtorlaszai között, de miután az őselefánt forró égalj lakója, aki bambusznál kisebb füvet nem legelész, itt pedig jég van, és fű nincs: tehát kérdés, hogyan ment be a mammut a jégbe, vagy hogy ment rá a jég a mammutra? Ezt a nehéz kérdést én ekként oldottam meg:
A pliocén korszakában a föld felszíne még igen erős emelkedésnek és szállásnak volt kitéve. Hisz még az újabb időkben is tapasztaltunk ilyen hullámzást a föld szilárd kérgén a puzzuolai Jupiter Serapis templománál, mely egyszer ölnyire alámerült a tengerbe, másszor ismét kétszer olyan magasra emelkedett ki belőle: az oszlopaiba befurakodott modiolák, pholas kagylók s egyéb lithophagok bizonyítják, hogy milyen mélyen járt a tenger alatt.
Tehát egy ilyen földkéreghullámzásnál a horpadás színhelyéről a megrémült földlakók siettek az emelkedőben levő földrészre menekülni. Az állati ösztön a rémekkel teljes ég alól a barlangok sötétjébe vezette őket. A barlangban már most tehát benn volnánk. De hogy jön a nyakukra a jég? Következik az is. A földkéreg hullámzásával együtt járt annak több helyütt megrepedezése s rétegenkint fölválása. A mély repedésekből a földkebel tüze rontott elő, míg ugyanakkor a horpadásokra ömlő tengerözön betölté a repedéseket. Ebből a víznek rögtöni tömeges elpárolgása származott. Az pedig természettani szabály, hogy mikor egy cseppfolyós test hirtelen párává alakul át, sok meleget leköt, hideget támaszt. Aki erről meg akar győződni, nézzen meg egy mesterséges jéggyárat, hogy készítik a jeget – fűtött kemencével.
Tehát e gyors elpárolgás által támadt rögtön a jég. Az emelkedésben levő földkéreg felfoszlott rétegei alatt megfagyott az oda betódult víz.
Mikor aztán rövid idő múlva ugyanazon földkéregháborgás miatt az elébb fölemelt réteg hirtelen alásüllyedt, megtelt a barlang egyszerre vízzel, s az odamenekült élőlények belefulladtak.
Úgy, de a földréteg alá betódult víz már jéggé volt fagyva, s mint tudjuk, a jég pondus specificuma miatt nem engedi magát a víz fenekére lenyomatni. Az tehát



14 Az éjsark éléstárháza
kiemelte a hátán az egész fölötte levő földrészt, s lett abból egy úszó sziget, melynek tutaja jég.
Már most tudjuk azt, hogy a tengernek van egy áramlata déltől északnak. Ez az áramlat abban az időben még erősebb volt, s tény az, hogy a Florida-szigetek támadása, miket a korallok építenek nagy lassan, térítette el utóbb némileg a Golf-streamet. Ez az áramlat vette fel az úszó szigetet, s vitte azután egész odáig, ahol az Északi Jeges-tenger torlaszai között elvégre fönnakadt. Így jöttek ki a mammutok barlangostul.
Nekem már akkor meggyőződésem volt, hogy ez a mi szárazföldünk itten jég hátán áll, s a jégen alul van még a tenger. Mely sejtelmem később fényesen igazolva lett az események által.
A barlang benyílása előtt egy vén medve állt őrt, közeledtünkre jelt adott a barlangba, melynek azután irtóztató ordítás lett a következménye; künn és benn. Egy csoport fiatal medve úrfi rohant elő legelébb is az odúból, kik a szánról leugráló fejedelmi párban, úgy látszik, hogy családfejükre ismertek, s hengerbuckákat hánytak örömükben.
Én egyedül maradtam most a szánon, s kezdtem aggódni vakmerő vállalatom kimenetelén. Ez a barlang tele van olyan medvékkel, akik még nincsenek megszelídítve. A befogott hat medve pedig nyargalvást visz a barlang szájának, s én nem tudom, hogyan kell nekik megállást parancsolni. Nincs is az orrukba karika húzva.
Egy igen természetes gondolat kisegített a bajból. Hirtelen elővettem Drummond-féle könenylámpásomatHPU
[1]
UP
H, egy csavar elfordításával meggyujtottam azt, úgyhogy amint a barlangba bevágtattunk, ez teljes villámfényragyogás mellett történt meg. A siker bámulatos volt. A rögtön támadó fényre nemcsak az én hat befogott medvém esett egyszerre guggoló helyzetbe, de a bennlevők is ijedten elhallgattak, s csúszó-mászó tömegeik igyekeztek meglapulva árnyékos helyre vonulni. De még magamat is egészen elvarázsolt ez a látvány.
Egy óriási dóm tárult fel előttem: magasabb a Szent Péter templománál, melynek falai, oszlopai, boltozata, talapja jég. A könenylámpa fényében ezüstből látszik az egész építve lenni, s az árnyék benne smaragd s ultramarin. Fantasztikus torzalakú jégtömegek csüngnek alá a szédületes padmalyból, s szeszélyes alakú ívboltok egész portikuszán látni végig egy barlangoldalba. Merész karzatok futnak körül a magasba csipkés párkányokkal, s a barlang közepét kettéválasztó szédületes örvényen egy ördöghíd vonul át kristálytiszta jégtömegbül, míg a hátsó falról mintha egy irtóztató fehér kárpit csüggne alá, mely egy titáni orgonát takar el. Azt a csepegő jég csapjai alkották, de fenyőszálnyi jégcsapok. S a barlang legmélyén az ember azt képzeli, hogy az a templom oltárrésze, – áll egy óriási rémkép: egy bálvány, egy csontváz: egy álló őselefánt simára tisztított ivarfehér csontváza. Erről csak a húst tudták letisztogatni a medvék; csontjait nem bírták szétcepelni.



EGÉSZ AZ ÉSZAKI PÓLUSIG 15
S fölötte a fényes padmalyhoz odafagyva látszik függni mint egy rettentő dombormű, egy húsz öles plesiosaurus, egy páncélos krokodil, hosszú hattyúnyakkal, százfogú állkapcával, gyűrűs farkkal; a jég bevonta az egészet ezüsttel, úgy függ ott a falon, mint egy alászálló Leviathán. Nem csodálom, hogy e látványtól magok a medvék is meg voltak lepetve. A csodálatos, a nagyszerű még az állatra is szelídítőleg hat. Ők itt eddig csak sötétben dolgoztak; csak szaglás után ismerték barlangjuk kincseit. S mily végtelen kincsek voltak azok!
Körös-körül minden falból az átlátszó jégen keresztül az özönvíz előtti világ csodaállatainak körrajzai tűntek elő. Állatok, melyek még osztályozva nincsenek. Némelyiknek csak szörnyfeje látszik meg, a többi részét a jég nem engedi látni.
S ezeknek a húsa még mind megehető. Húszezer év óta vannak a jégben eltartva. Meg sem igen látszik, amit a medvék elpusztítottak a megmérhetetlen éléstárházból. Szegényeknek nagyon meg kell szolgálniok minden falatot. A nyelvükkel nyalják le a jeget az eltemetett martalékról. Rettenetes robot! A szerecsen rabszolgák munkája ehhez képest dáridó! – Én meghoztam számukra a szabadságot. Éppen abban fáradtak, hogy egy kövér mastodon tetemét olvasszák ki a tömör jégsziklából. Keserves szolgálat. Szerencsémre még éppen nem jutottak hozzá. Mert az nagy különbség. Még a háziállat is haragszik, és megharapja a legjobb emberét is, ha evés közben háborítja; de ellenben megszelídül a leggonoszabb fenevad is, ha azt látja, hogy enni adnak neki. Én legelébb is szánkámat azáltal biztosítottam netaláni megtámadások ellen, hogy egy háromlábú vasserpenyőbe szenet téve, tüzet szítottam, s azt a málhák tetejébe tettem. A tűz tiszteletteljes távolban tartotta a polgártársakat. Akkor aztán fogtam a csákányt és a feszítő rudat, a lámpát a hátamra akasztottam, s nekiálltam a mastodon kiszabadításának. Alkalmas eszközeim segélyével könnyű munka volt rám nézve akkora rést vágni a jégen, hogy a mastodon egyik combja kiszabadult. Tudván, hogy az elefántfélének legízletesebb falatja a talp, azt legelébb is lefűrészeltem róla: a talp maga volt huszonöt font. Azután taglóval levágtam róla a félcombot. Még egészen piros volt a húsa. Az egész medvenemzetség ezalatt ájtatos félelemmel ülte körül tetteim színhelyét, amfiteatrális félkört képezve körülem, s csak a száját nyalogatta éhtürelmetlenségében. Már pedig szépen várniok kellett. Ahol nyugtalankodást tapasztaltam, elég volt a lámpásnak egy odairányozása. A koncentrált vakító fénytől a legmérgesebb fenevad is meghunyászkodott. Legelső volt a medve-nagymogul párnak kiadni a maga civillistáját. Ez a mastodontalp. Elébb megkóstoltam magam. Az íze nem lett volna rossz; hanem rágni kellett, mint a kaucsukot. Úgy láttam, hogy nem fogok közös konyhát tartani a polgártársaimmal.



16 Az éjsark éléstárháza
Azután kifürészeltem annyi darabot a húsból, ahányan voltak a megrareyzott medvéim; legelébb is azokat elégítettem ki. Legnagyobb darabokat kaptak az előfogat egyéniségei. Azokat le kellett magam iránt köteleznem. Könnyű volt őket a többiek közül kiismernem arrul a halzsírhagyta örvrül, ami a hám után maradt a nyakukon. A többi aztán a publikumé. Az igazgatótanácsot kielégítve, az osztalékot otthagytam a részvényeseknek; azok rögtön neki is estek, s addig ott nem hagyták, amíg a csontot nem érték. Én azalatt háborítatlanul nézhettem saját vállalatom után. Tervem rögtön kész volt.
Vakmerőségemnek sikerült idáig mentő ötletekkel kivágni magamat a kényes helyzetből; de huzamosb ideig nem állanám ki, hogy egy ilyen civilizálatlan félbarbár medvenép megbízhatatlan barátságára legyek utalva. Elvégre is valamelyik elszánja magát, s lehúzza a fejemről a bőrt. A kosztot sem állom ki. Az én tervem ez volt. A barlang közepén tátong egy mély örvény, zegzugos jégsziklák merednek ki belőle; éppen olyan, mint egy óriási kaszabörtön. Egy hosszú, ívbehajló jégtömeg fekszik híd gyanánt az örvény felett. Én e hídra vontattam fel szánomat.
Hoztam magammal egy önemelő gépet a hajórul, hasonlót azokhoz, aminőkkel nagy városokban a kőművesek szokták magukat felcsavargatni az utcáról az emeletbe. Ezt a híd közepén egy levert vasrúdhoz megerősítém, s azzal az ereszkedő géppel és annyi málhával, amennyit még az megbírt, lebocsátkoztam a mélység fenekére. Első gondom volt egy jó védett helyet keresni ki állandó tanyául.
Megjegyzendő, hogy itt e jégbarlangban éppen nem volt olyan hideg, mint a Tegetthoff szobáiban. A Tegetthoffon fűtetlen szobában 28 fok hideg volt, a szabadban 32. A barlangban a hévmérő már csak 12 fok hideget mutatott, s ez egész 8 fokig alászállt, amint a barlang fenekén észleltem; ami nagyon meglepett, minthogy a meleg fölfelé törekszik, s itt mégis megfordítva áll, aminek az okára rájöttem később.
Most tehát legelébb jól el kellett helyezkednem.
Két egymásra dűlő jéglap mintegy természetes alkovent képezett számomra, melybe minden készletemet elhelyezhetém. Amíg ezeket egyenkint le nem hordtam magammal, addig tovább körül sem tekintettem a jégbarlang alsó osztályában. Tizenötször kellett a kerekes gépet fel- és lehajtanom, míg szánkám tartalmát mind raktáramba lehordhattam. Akkor aztán elmondhattam, hogy az egész üzletem jégre van építve. S mi volt ez az üzlet?
Legelőször is, ami legszükségesebb volt rám nézve: gulyáshúskonzervkészítés.



EGÉSZ AZ ÉSZAKI PÓLUSIG 17
Elhoztam magammal azt a Papin-féle párában főző katlant, melyben még a csont is kocsonyává fő össze. Ezt a katlant, minthogy lábakon áll, akárhova felállíthatom a jégalapon, s fűthetem minden veszedelem nélkül. De hol veszem hozzá a fűtőszert? Annak vagyok csak leginkább bővében! Az a kevés kőszén és fa, amit magammal hoztam, csak alágyújtani való. A fűtőszer lesz maga az ásatag hús. Hogy ez milyen tüzelő szerszám, azt már az angolok is tudják, akik Egyiptomban a gőzkazánok alá múmiákkal fűtenek. A legfinomabb és megemészthetőbb részét az ősvilági húsnak megfőzöm; a szívósabbal tüzelek.
Mikor ezzel készen voltam, akkor aztán lámpámat mellemre akasztva, elindultam húsbányámban körültekinteni. Valóban húsbánya volt az. A barlang fenekét sík jégtalaj képezte. Olyan volt az, mint egy óriási táncterem, egyetlen tükörlappal padló helyett. S az átlátszó tükörlapon át lámpám fénye egy egész beláthatlan múzeumot világított be. Az ősvilági állatok, miket a betóduló víz a barlang mélyébe sodort alá, egymásra halmozva feküdtek ott rendezetlen gomolyban. Szörnyetegek labirintja! Idomtalan lomha tömegek, madárnak kezdett, krokodilnak végzett korcsszülöttei a természetnek, vastagbőrű, pikkelyes gyűrűpáncélos csodák, óriások, négyszáz mázsányi testtel, két öles agyarakkal, iszonyú szarvakkal, és közöttük az állatvilág rejtélyes kétalakúi, akik repültek és másztak, madarak voltak és négy lábuk volt, vagy szőrt viseltek, de szárnyaik voltak hozzá. Kígyó alakú szörnyek, homlokukon szarvakkal, előrészükön patkóidomú lábakkal; teknöncök, miknek hosszú farkaik, békák, miknek fogas állkapcáik vannak.
De nem a ritkaságok gyűjteménye érdekelt itt engemet; hanem a nagyszerű vadpiac, amiben csak válogatni kellett. A nagy vadaknak békét hagytam, azt már tudtam, hogy a dinotherium meg az anoploterium húsa csak a medve fogának való. Ez utóbbinak legfeljebb ha egy malacára akadok, azzal teszek kísérletet. Az is lesz akkora szopós korában, mint mai világban egy kinőtt vadkan. A legkarcsúbb állatot kerestem ki: egy ősvilági szarvast. Lőport és Bikford-gyutacsokat használtam a jég szétvettetéséhez, s amint az ősszarvashoz odajutottam, taglóval kivágtam a szügyéből egy darabot. Az éhség szorgalmazott.
Visszatérőben pedig mégis meg kellett állanom egy újabb felfedezés miatt. A jég alatt egy gyönyörű példány pterodactylust pillantottam meg. Alakja ugyan nem igen megnyerő. Feje madárfej, de csőrében krokodilfogakkal; nyaka gémnyak, teste szőrtelen, mint a yorkshire-i disznóé, négy lába madárkarmokkal ellátva s denevérszárnyakkal összekötve. Repülő szörny. Ez az ősállatok között az egyedüli faj, melynek zsírja van. Anélkül pedig nincs íze a sültnek. Kiástam a jég alól. Legfelül feküdt, kövérsége fenntartotta. A tapintása elárulta hájtermő minőségét. Bőre vékony volt, mint a pergamen, s a késnek is engedett. Hátán valóságos szalonna volt; megkóstoltam, kissé hasonlított az íze valamihez a halzsír és avas sajt között; talán a főzésnél majd elveszti a szagát. Siettem leleményemmel vissza a katlanomhoz. Az ősszarvas szügyének egyes darabjait felhasogattam fűtőszernek; a világosabb színű belsejéből kocká



18 Az éjsark éléstárháza
kat aprítottam, s közéjük szeldelve a pterodactylus szalonnáját, lezártam a Papinféle fazékba.
A hús tüzelőszernek csakugyan pompásan bevált; de annál kevésbé vált be gulyáshúsnak. Amint felnyitottam a Papin-fazék födelét, majd leütött a lábamról a fertelmes pézsmaszag. Ez az őspecsenye pézsmaszagú. De még milyen émelyítő, undorító szagú! Megkísértettem egy falatot lenyelni belőle az orromat befogva. De ez a lenyelt falat még azután is protestált a gyomromban a bekebeleztetés ellen. Második falatra nem voltam képes rászánni magamat. Úgy voltam vele, mint a tengervízzel a hajótöröttek: inkább meghalnak szomjan, mintsem abból igyanak.
Már bizonyos, hogy valamennyi emlősállatnak az ősvilágból mind pézsmaszagú húsa van. Nem eheti azt meg más, mint a jegesmedve. Keressünk a múzeumunkban madarat.
Az ugyan az özönvíz előtti korszakban nagyon kevés volt; de ami volt, az aztán megérdemelte, hogy madárnak nevezzék.
Ha egy dinornist találhatnék, az nekem éppen elég lenne egy esztendőre. A londoni sebészeti múzeumban van egynek a csontváza, ami tizennyolc láb magas. Sokáig kóboroltam a jéglapon alá s fel minden eredmény nélkül, s már azt kezdtem hinni, hogy a nagy világbontó kataklizma alatt madárfélét nem hajtott a rémület a barlangba, midőn egy véletlen fölfedezés az ellenkezőről győzött meg. Amit a jéglap alatt megpillantottam, az egy tojás volt. De minő tojás!
Akkora, mint egy nagy dísztök. Hatszorta nagyobb a strucc tojásánál, hegyén rőtbarna, s tompa lapja fele zölddel márványozott.
Ez nagyobb volt még a párizsi múzeumban levő epiornis tojásánál is; pedig abba hatszáz közönséges tyúktojás tartalma fér bele.
Hogyan nem törött össze ez a tojás itt a jég között, holott azt a vízár messziről hozta ide? Erre a kérdésre megfelelt a tojás maga, amint a jég alul kiástam. Csak a baltafokkal bírtam feltörni a héjat, mely négy milliméternyi vastagságú volt, s még hozzá ruganyos. Tartalma egészen szilárd tömeg volt, mint a sajt. Megízlelém. Ez az egy nem volt rossz. Érett sajt íze volt, egy kis egérszaggal vegyítve. Ez még nem nagy hiba. Tudjuk, hogy a kínaiak egyik kedvenc csemegéje az olyan tojás, mely három esztendeig volt a földbe elásva, s azalatt valami sajttömeggé idomult át. Ezt Kínában csak a gazdagok ehetik. Tehát delicatesse. Vigasztaljuk magunkat ezzel a népismei adattal! Ez a táplálék hónapokig eltart nekem. Azonban ha a tojása idejöhetett, akkor a madár maga is itt lehet. Tovább fürkésztem.
Egyszer eszembe jutott, hogy a barlang hátterét képező óriási jégcsaporgonához közeledjem, s amint annak átlátszó pillérei közé világítottam lámpásommal, e ragyogó szikrázó tömeg között látszott egyenesen állva, mint egy királyi kísértet, a „dinornis”.



EGÉSZ AZ ÉSZAKI PÓLUSIG 19
Kinyújtott fejével teljes három öl magas madár.
A vízözön elől egy magasabb bérctalapra menekült föl kurta szárnyaival, öles lábszáraival, s aztán ott várta be, helyéből meg nem mozdulva, míg a jégcsapok körös-körül betakarták.
Gyönyörű állat volt. Három ujjú lábának szárai embercomb vastagságúak, egész teste arasznyi hosszú fekete sertével bevonva, mely kemény és vastag, mint a sodrony, míg nyakát és fejét fehér borosta bozontosítja. Csőre fölött magas húskinövés, mely koponyájáig felhúzódik, mint egy sisaktaréj.
Ami pedig rám nézve legérdeklőbb, az öt láb szélességű mell. Micsoda „chevalier de poularde”HPU
[2]
UP
H-okat lehet ebből szabni. Csakhogy nagyon nehéz volt hozzájutni. Ezt a jégorgona építményét csak csínján lehet megbontani. Olyan ez, mintha egy gót építészetű münster tornya hegyével le volna építve, úgyhogy a csücskéi érik a talajt, s a talapzata van odafenn. Itt ugyan vigyázni kell, hogy egy oszlopot úgy mozdítson ki az ember, hogy aztán az egész épület a nyakába szakadjon. Akkor aztán szépen várhatnék újabb tízezer esztendeig, míg valaki engem is fölfedez a jég alatt.
Tehát itt a lőport nem vehettem segélyül; csákánnyal, vésővel kellett hozzáfognom, hogy a jégoszlopok között akkora rést nyissak, amekkora elég lesz, hogy a dinornis szügyéből kóstolóba ki lehessen vágni egy darabot. Elébb meg kellett tudnom, hogy ehető-e, mielőtt az egész tetem kiszabadítására elvesztegetném az erőmet. A csákányütések, mikor azt a roppant jégoszlopzatot érték, olyan hangot adtak, mintha a moszkvai Weliki Iván harangot ütögetné valaki, s e borzasztóan ünnepélyes carillon-játékot amint a jégsziklák visszazengték, úgy éreztem magamat, mintha a hang összeszorítaná agyamat, s szívdobogásomat siettetné. Hogy elhallgatott minden állati ordítás odafenn! A medvék mind kiszaladtak a barlangból. Végre hozzájutottam a dinornis szügyéhez. A hús nem volt oly szálkás, mint az ősemlősöké; de barna és porhanyó. Egy darab hússal és a dinornis-tojással siettem vissza konyhámhoz. A Papin-fazekat kimostam (vizet csináltam jégbül), a dinornis húsát beleaprítottam, s most már a szarvashús szeleteit csak tüzelőnek használtam hozzá.
Mikor felnyitottam a fazék födelét, aggodalommal szimatoltam a belőle kijövő illatot. Pompás étvágyingerlő szag volt az. Semmi pézsmaszag, semmi assa foetida, semmi arumcrinidum bűz, – haut goût: valódi gulyáshús-illat. Előveszem kanalamat, s nagy delektálással kóstoltam bele. S aztán felugrottam és elkezdtem táncolni és rázkódni minden tagjaimban, mintha egyszerre shakerquakker lett volna belőlem. Olyan volt az a lenyelt falat, mintha lichen izlandicumban lett volna kifőzve s aztán chininnel megsózva. Ez már jó szagú volna, de keserű!
Ebből sem csinálhatok gulyáshús-konzervet. Legalább magamnak nem. Nem marad más nyereményem eddigi fölfedezéseimből, mint a dinornis-tojás és a pterodactylus-szalonna. Annak is megkísértém a húsát megfőzni: csak a combjai voltak használhatók, más része nyersen is valami émelyítő békabűzt árul el; de a



20 A királyt nem szabad megenni
használható része is nagyon cethalhús ízű; erre csak eszkimógyomor vállalkoznék.
No ha ilyen volt az özönvíz előtti állatvilág, akkor az embereknek csakugyan nagy okuk volt vegetáriánusoknak lenni: ha ugyan voltak már akkor emberek. Legutolsó kísérletem volt az ursus peleussal. A plantigradák húsát s különösen a talpát odafenn is inyencségnek tartják. Egy óriás medvetalp vándorolt a Papin-fazékba. Az meg egészen kocsonyává főtt benne. De legalább nem volt sem émelyítő, sem undorító. Ezt bátran elrakhattam a velem hozott üres bádogdobozokba, miket aztán beforrasztottam ónnal.
De hát mi okom volt nekem erre a nagy előgondoskodásra? Mit törekedem én ezt az én cadaveremet évek sorára ellátni, épségben megtartani: itt az örök tél hazájában, eltemetve egy jégbarlang fenekére, körülvéve poláris fenevadaktól? Mit reménylettem még? Mi ösztön dolgozott bennem? Hát a hajótöröttek ösztöne. Azt reméltem, hogy talán az eltávozottak szerencsésen hazaérkeznek. Talán megindul egyszer majd egy újabb éjsarki expedíció. Talán az fel fogja találni az elhagyott Tegetthoffot. Talán a felfedezők meglelik azt a palackot, melybe levelemet bedugaszoltam néhány sorral megírva, hogy itt vagyok, hogy nem vesztem el. Talán ki is menekülhetek innen, s visszajuthatok a hajóra. Talán hírt adhatok magamról. Talán – ki tudja, mi minden történhetik Ttalán?T
Én élni akartam.
HPU
[1]
UP
H Drummond-féle könenylámpás = gázlámpás
HPU
[2]
UP
H „chevalier de poularde” = „jérce-lovag”
A királyt nem szabad megenni
Csak későn vettem észre, hogy pokoli kotyvasztásaimmal micsoda nagy bajt csináltam én odafenn a felvilágban.
A medvének valamennyi vadállat között a legerősebb szimatja van. Ő, aki mérföldnyi távolból megérzi, ha a cethalászok zsákmányt ejtettek, s a húsát otthagyták a jég közt, valódi önkívületbe kellett hogy jöjjön, mikor én ott alant a jégörvényben sütöttem, főztem, és még milyen illatú süteményeket! Pézsmaillat és pecsenyeszag együtt! Hisz ez az embert is megbőszíti!
Azon vettem észre, hogy míg én odalenn az emberiség javára működöm (annak egyedüli képviselője lévén), azalatt a jegesmedvék nemzete közt kiütött a forradalom!! Marakosznak! Addig, amíg keservesen kellett minden falatért megszenvedniök, szép engedelmes alattvalók voltak; de amint egyszerre jóllaktak, s megtudták, hogy több is van, felbomlott közöttük minden társadalmi rend.



EGÉSZ AZ ÉSZAKI PÓLUSIG 21
Betódultak kívülről mindenünnen a pusztázó martalócok, s az én megszelídített medvéimet elkergették a kikezdett mastodon mellől.
Nem használt már a jégoszlopokkal való harangozás. A medveordítás együtt énekelt a jégorgonával. Nekem ugyan az egész medvezendüléssel egy cseppet sem kellett volna törődnöm, hozzám nem hatolhattak le elevenen. Ötven méternyi mélység választott el tőlük, s a mélység falai simák, mint a tükör, és éles jégcsipkékkel fegyverzettek. Valami oktalan bátorság mégis arra kényszerített, hogy emelőgépemmel felvontassam magamat a hídig. Azt képzeltem, hogy helyre tudom állítani ismét a bomlott medvei rendet. Voltak eszközeim hozzá. Rarey titka a kloroformmal, vakító fényű lámpásom és a húsfalatok.
Hanem amint a híd magaslatáig fölértem, az a látvány, ami elém tárult, elvette minden kedvemet a medvenemzet ügyeinek rendezéséhez. A megvilágított felső platón, mely tulajdonképpen az örvénynek egy széles karzatát képezte, száz meg száz fehérmedve marakodott egymással, s lábaik alatt egész serege a szemtelen kékróka fajzatnak csetlett-botlott. Olyan zűrzavar volt ott, hogy abba nem volt kedvem elegyedni. A szelíd medvék sem voltak szelídek többé. A lámpafény sem volt már rájuk semmi hatással. A csoportok közé hajigált koncokat fel sem vették. Egymás hegyén-hátán hemperegtek; valóságos rebellió volt.
Hanem egy medve mégis rám ismert. A szegény Bábi. Ő nem elegyedhetett a viadalba, mert a kesztyűi miatt nem volt harcképes, csak meghúzta magát egy jégtömeg mögé, melynek tetején állt a hős Marcipán fejedelem maga, s veszett dühvel hajigálta le onnan a hozzá felkapaszkodó lázadókat. Amint Bábi meglátott, egyszerre elhagyta menedékét, s körülszaladva az örvény párkányzatán, odatörekedett hozzám a hídra.
Amint ezt Marcipán herceg észrevette, ő is menten leugrott trónjáról, s szaladt a társa után: üldözői a sarkában. Mindannyian a híd felé tartottak. Ebből nem jó lesz! mondám magamban, s siettem visszaereszteni az emelőgépet az örvénybe.
De még alig ereszkedtem alá öt méternyire, midőn Bábi odaért a gépem fölé, s oly szánalmas szemeket tudott rám vetni, hogy kénytelen voltam rajta könyörülni, s megállítottam a gépet. Nem is gondolkozott sokáig: egyenesen leugrott hozzám a hídról. És én, mikor láttam, hogy nem tud kapaszkodni a kesztyűi miatt, még segítettem rajta, megfogva a nyakán a bőrt, s úgy húzva fel az emelőgép hídjára. Hanem most azután hadd fusson az a gép; mert ha még egy medve le talál rá ugrani, azt a gép kötelei meg nem bírják. Pedig azok aligha utána nem csinálják Bábinak ezt a salto mortálét.
Ettől a világos veszedelemtől éppen csak Marcipán király hősi önfeláldozása mentett meg. Megérdemli, hogy királynak nevezzem; mert derék, bátor férfi módjára viselte magát.
Mikor meglátta, hogy Bábi menekül a mélységbe, ő megállt a hídon, s az egész üldöző csoporttal szembeszállt mint egy második Bayard lovag. Hatalmas toppancsaival borzasztó csapásokat osztogatott ellenfelei fejére, két hátulsó lábára felállva. A jéghíd gerince keskeny volt; nem férhettek hozzá, csak éppen



22 A királyt nem szabad megenni
szemtül szemben. S ő csak nyomról nyomra engedett nekik tért foglalni. Mikor a marakodó csoport már csak három méternyire volt attól a vasrúdtól, melyhez gépem kötelei voltak hurkolva, akkor egyszerre végelszántsággal ellenfeleire veté magát: egyet átnyalábolt közülök, a másiknak átharapta a torkát s azzal harmadmagával, mint egy második Dugovics Titusz, lerohant a mélységbe. Az összefogózott tömeg ott kalimpázott el mellettem, a légben is egymásba harapva magát. Szegény derék Marcipán!
Ő tette lehetővé menekülésemet: alig értem le az alsó jéglapra, mikor gépem kötelei utánam hullottak. A bőszült fenevadak dühökben elrágták a kötelet odafenn. Ha ez öt perccel hamarább történik, a nyakamat töröm. No de most azután igazán egészen T„itthon”T vagyok, mert el van zárva az utam a felvilágra visszatérhetni, arrafelé, ahonnan idejöttem. Emelőgépemet nem tartja odafönn semmi többé. Gazdag kárpótlásom van ellenben a leesett három medvében. Azok természetesen mind agyonzúzták magukat. Egy-egy nyom kétszáz kilogrammot; a fejedelem legalább hármat. Ez már friss hús. No már ennél nagyobb fürjek Mózes vándornépének sem hullottak le az égből a pusztában! Ebből én három esztendőre ellátom magamat konzervvel.
Neki is türkőztem mindjárt, fogva a késem.
Ámde egy ellentállásra nem számítottam: a Bábiéra.
A hű teremtés felismerve a három holt alak közül a maga társát, amellé lefeküdt, elkezdte annak a fejét nyalni, keservesen nyöszörögni, és a fogait vicsorgatta rám, mikor feléje közeledtem. Ez tiszteletreméltó fájdalom. Igaza van Bábinak: Ta királyt nem szabad megenni.T A hőst, kinek életem megmentését többszörösen köszönhetem, nekem is tiszteletben kell tartanom.
Csak a másik kettőt vontattam el a közeléből; akiket azután szépen megnyúztam, és feldaraboltam műértőleg. (Az apám szalámikészítő volt.)
E naptól fogva pompásan éltem ide alant. És amellett gondom volt rá, hogy a megholt fejedelem hátrahagyott özvegyét meg ne sértsem azzal, hogy neki a friss húsból tálaljak: hisz ez kannibalizmus lett volna! Bábi számára felhordtam a válogatott cervus primigenus, pterodactylus és dinornis pecsenyéket (amik meg nekem nem kellenek). S a jámbor teremtés, valahányszor egy ilyen hatalmas ősvilági koncot felhoztam eléje, mindannyiszor odavitte azt a megholt társnak, letette a fejéhez, leült mellé és várta, hogy az mikor kel fel a lakomához; maga addig nem akart enni. Attól féltem, hogy étlenségében elpusztul.
Igazán féltem. E rettentő elhagyatottságban jólesett egy élő állat közelléte, aki legalább hallgatja, hogy mit beszélek, ha nem felel is rá, s úgy féltettem, hogy elhal, mintha legkedvesebb atyámfia volna. Végre azt gondoltam ki, hogy egyszer ismét elkábítom kloroformmal, s azalatt, amíg aludt, Marcipán hulláját odahúztam egy jéglap mellé, mely haránt dűlve állt ki a magasba. Itt a jégbe már eleve vágtam egy tágas szarkofágot, melyben a



EGÉSZ AZ ÉSZAKI PÓLUSIG 23
hulla éppen elfért, a jéglapot fölötte tőpben kivágtam a csákánnyal, az lezuhant s betakarta az öreget. Mikor aztán Bábi fölébredt, s nem találta a társát, elkezdett ordítani keservesen. Én aztán odamentem hozzá, s elvezettem Marcipán fejedelem mauzóleumához. Ott a medvenő megkísérté elébb lábaival a jéglapot felemelni, s miután az lehetetlen volt, sírt, nyöszörgött keservesen, s lefeküdt a jéglapra. S ez átlátszó táblán keresztül bámult az eltemetettre.
Hanem azután, hogy a lámpást kioltottam, s csak a kandallóban vereslő tűz világított még, ő nem láthatta többé Marcipán alakját, akkor visszatért hozzám a tanyára, s meg hagyta magát vendégelni. Ettül fogva nem hordta a falatjait többé Marcipánhoz, csak azt tette, hogy elellátogatott hozzá, s nyalta a sírja fölött a jéglapot.
Hozzám pedig úgy ragaszkodott, mint egy kutya. Ha aludni mentem, ő is odajött, lefeküdt mellém, s az nekem igen kellemes volt, mert meleget tartott ez örök jég közepett. – „Hony soit, qui mal y pense!”
Egy börtönnel odább
Sohasem nyugodott meg abban senki, hogy élethosszig tartó fogságra legyen ítélve. Minden rabnak az az ébren és álmában örökké visszatérő gondolatja, hogyan törhesse keresztül a börtöne falait. Egyik egy patkódarabbal, másik egy ráspollyal, harmadik egy üvegcseréppel fog hozzá. Nekem minden készletem megvan hozzá; hanem az én börtönöm fala valamivel vastagabb is, mint a többieké. Aztán hová innen?
Elég időm volt az elmélkedésre.
Egész nap hagytam égni a tüzet, rakva rá a húshasábokat. Bábit annyira tudtam már vinni, hogy tudott valamit segíteni rajtam. Elhúzta a hússal megrakott szánt, s aztán a felhasogatott szeleteket két mancsa közé fogva, rárakta a tűzre; rá lehetett hagynom, míg magam kémszemlészni jártam.
Reménységem alapja volt az a nagyszerű jégcsap-tömeg. Arra, hogy a jég olvadásnak induljon, valahonnan okvetlenül a zérus fokon felül levő hőmérséknek kell rá hatni. Ez a meleg lég valahonnan alulról jő fel; ami lehetővé teszi, hogy a barlang fenekén négy fokkal kisebb legyen a hideg, mint a felső karzaton, aminek a természet rendje szerint megfordítva kellene állani.
Ennek a meleg légnek okvetlenül a jégorgona háta mögül kell előjönni.
Magyarországon is vannak hírhedett jégbarlangok; de azoknál az a nevezetes, hogy csak TnyáronT vannak jéggel beburkolva, TtélenT elolvad az bennük. Ebben a barlangban örökké tart a jég, és mégis örökké olvad.
A boltozatról a talapzatig leérő jégoszlopok egész labirintot képeznek; néhol boltozattá alakulnak át, melyet ezernyi hegyes jégcső alkot, miknek megannyi másik jégoszlopcsap felel meg idelenn; a felső jégcsap lassú csepegése addig növeszti mind a kettőt, míg végre összeérnek. Néhol pöröllyel kellett magamnak



24 Egy börtönnel odább
utat törnöm e jégalhambrában. Végre a véletlen segített rá arra, amit kerestem. Egyszer beszakadt alattam a jégkéreg, s én leestem egy mélységbe. Esésemben többrendbeli szerencsém volt. Az egyik az, hogy a derekamra volt hurkolva egy kötél, melynek végét odafenn egy jégoszlophoz erősítettem, ez tehát nem engedett egészen a mélység fenekére lebuknom. Másodszor az örvény torkolata nem volt függőleges, hanem haránt, s én inkább csúsztam, mint estem; még pedig valami tükörsima pályán. De a legnagyobb szerencsém az volt, hogy a villámfényű lámpámat most éppen nem hordtam magammal; mert azt bizonyosan összetörtem volna. Ahelyett egy Davy-lámpát akasztottam az övemre; arra is gondolva, hogy robbanó gázba juthatok bele. Azonkívül volt a táskámban két font magnézium sodrony, mely meggyújtva éppen oly fényt ád, mint a villanylámpa, s nem jár annyi előkészülettel.
Az enyhe légmérsék bizonyítá, hogy torkolatában vagyok egy alagútnak, mely egy mélyebben fekvő barlangba vezet. Davy-lámpám fényénél annyit kivehettem, hogy a szűk nyílás fenn stalaktit alakulásokkal van rakva.
A derekamra hurkolt kötél feltartóztatott a továbbcsúszásban, e kötélen viszszakapaszkodtam a jégbarlangba.
Elég volt egyelőre annyit tudnom, hogy van innen kijárat egy más üregbe. Ez a sziklaüreg lehet igen terjedelmes; minő Erdélyben a Székelyföldön a homoródalmási, melyben kétmérföldnyire lehet előre hatolni, s tizenhárom nagyobb ürege jön össze. Annálfogva el kellett magamat látnom élelmiszerekkel és a sziklamászáshoz való eszközökkel. Bábinak nem szóltam semmit, pedig olyan okosan nézett rám azokkal a zöldfényű szemeivel, mintha kérdezte volna: hát engem itt hagysz? Gondoltam, hogy visszajövök még ide: hisz itt van az egész raktáram. Ez itt a főhadiszállás.
Felkötöttem a szeges talpakat saruimra, fegyverül vittem egy csáklyát meg egy vasrudat, övemből lógott le csákányom, kötélhágcsóm a derekam körül kerítettem, s bundás öltönyeimet ezúttal lerakva magamrul a torkolat lejáratánál, most már óvatosabban csúsztam alá a sík meredélyen, folyvást a lebocsátott kötélbe kapaszkodva, amíg a meredély véget ért, s aztán egy folyosó tárult fel előttem, mely mészsziklába volt vájva. Egy kis tejfehér patak csergedezett az egész folyosón végig. A felső jégbarlang olvadmánya volt az, mészliszttel vegyülve. Hegytejnek híják a bányászok.
A tejfehér patak nemsokára eltűnt egy oldaltátványban, s innen a folyosó ismét meredeken ment fölfelé, és talaja többé nem volt sikamlós. Oldalfalaiban a sziluri alakítás kövületeit fedeztem fel.
Hévmérőm ehelyütt már nyolc fokot mutatott a zérus fölött. Ahogy delejtűm mutatta: a folyosó északnyugat felé húzódott; tehát erősen a Zichy-hegy előfokán túl fekvő völgybe. E növekedő melegséget nem tudtam összeegyeztetni azzal a nézetemmel, hogy ezt az egész darab szárazföldet egy úszó jégtutaj hozta ide. A kontinensen van oka a föld mélyében növekedő hévmérséknek; de itt, ha nézetem igaz, (pedig most már utólagosan bizonyos, hogy az) akkor fölöttem éjsarki tél, alattam örökkétartó jég: honnan jön tehát a kettő közé szorult sziklába a nyolc fokú me



EGÉSZ AZ ÉSZAKI PÓLUSIG 25
legség? Vegytani vagy más okok idézik-e azt elő? Ide már nem hat a föld centrál tüze. Amíg ezen törtem a fejemet, egyszerre véget ért a folyosó. Egy nagy alaktalan űr tárult föl elém, melynek sötétjébe az én Davy-lámpám mécsvilága be nem hatolt, s lábam előtt tátongott egy mélység, melynek nem láttam a fenekét.
A Davy-lámpa nyugodt lobogásáról láthattam, hogy itt nincs robbanó gáz, bátran elővehettem a megnézium sodronyt, melyből két szálat összecsavartam, hogy kettős fényt adjon, s aztán meggyújtottam azt.
A magnézium tiszta fehér fényénél egy félkerek, hosszú átmetszésében Dalakú üreg tárult elém, mely függő átmetszésében tölcséralakot képezett. A D betű egyenes vonalát egy meredek aláfutó diorit sziklafal képezte, megmegszakítva vagy beburkolva féloldalra dűlt agyagpala és kénsavas rétegekkel. Az agyagpala és diorit között egy sötét üreg szádja volt kivehető; valószínűleg folytatása annak a sikátornak, melyen idáig haladtam. Semmi egyéb nevezetes nem volt rajta. Hanem aztán a félkör alakú fal, az valami tündéri látvány volt! Egy mozaik épület, aminőt a hegylakó lidércek emelnek királyi palotájokul. Az agyagpala képezi az alapot, de az be van vonva fehér gipsz és zöld tajték malachit kéreggel: közben a leggyönyörűbb eres zöld malachit darabok több száz mázsányi nagyságban. Azok közt találtam egy oly roppant malachit sziklát, mely a hírhedett Nizsne Tagilszki malachitbánya hatszáz mázsás szörnyetegét háromszorosan felülmúlja. Egész fal ez már. Kápolnát lehetne belőle faragni. S hogy ez óriási fűzöld drágakövek még jobban kitűnjenek, körülöttük mint sötét bársony alap képződött az indigókék rézlazúr, s az a bársony ismét behintve ragyogó csillagokként rézveressel, megszaggatva erekben végigcikázó wismuth fénylével, barackvirágszín kobaltvirággal, egy helyütt egy egész sáv azbeszt hasítja végig mint ezüst csillámú szalag e fejedelmi trón kárpitját, s aztán, hogy a hímzés se maradjon el róla, ott ragyognak rajta a réz csodaszép kristályozatai, négyszögű vagy gránát idomú csillagokban vagy dendrit alakzatban, mint fák, szétágazó bokrok. S e rettenetes pompájú trónterem aljában, mintha egy föld alatti király számára fölállított trón volna, áll húszméternyi magasságban, kilenc méternyi szélességben egyetlen szilárd réztömeg: nagyobb, mint a Lake Superiornál a Cliffemineban talált óriás; és gazdagabb annál, mert sötétveres alapján, mely néhol szivárványt játszik, vastag kékes-fekete arabeszkek cikáznak végig, az meg mind tömör ezüst, – s rózsaszínbe játszó ezüstfehér cikornyák: az a szelén réz. S e királyi trónhoz, mint egymásra hányt lépcsők, vezetnek fel tíz-húsz mázsányi malachit darabok.
Száz meg száz milliót érő kincs fekszik előttem! S ha a Zichy-hegy tizenöt fokkal alább feküdnék az egyenlítő felé, húsz év múlva a fölöttem terülő völgyben éppen olyan aranykupolás tornyokkal ragyogó város emelkednék fel, aminőt TNikita Demidoff,T a hercegek őse, a hajdani rabjobbágy kovácslegény építtetett a Tagil mellett, TTagilszki NizsneT név alatt. – Az huszonötezer embernek ad most kenyeret, s unokáinak milliókat – azáltal, hogy a véletlen egy ilyen barlangba vezette, amilyen most előttem feltárul.



26 A kövek fénybogarai
Nekem pedig hát nem volt semmi örömem e száz milliókat érő kincsben. Nekem ez csak egy újabb börtön. Ami engem e tündérpalotában érdekel: az csupán az átelleni kopasz dioritsziklában lévő repedés, melynek tátongó ürege engemet innen valahová kivezet.
A folyosórul könnyű volt leszállni az üregnek azon részébe, melyet a rézbánya idomított. Félig átlátszó tömegek, mikben kalcedont ismertem fel, vezettek alá, természetes lépcsőként az üreget körülfutó karzatig. A kalcedon néhol szőlőfürt alakot mutatott, másutt keverve volt acháttal. A félkör egész könnyűséggel összejárható volt; felmászhattam a malachit sziklákra, ráállhattam a titáni réztrónra; hanem ahhoz a diorit sziklában támadt repedéshez nem férhettem hozzá. A tölcsérüreg fenekét egy tó foglalta el, a diorit lap semmi összeköttetésben nem volt a rézbánya félkörével.
Nekem ezen a tavon kellett volna keresztülmennem. Hiszen az igen könnyű feladat lett volna. Az a tó tökéletes sötétkék volt. E szélcsendes légben, a magnéziumvilágítás mellett úgy látszott az, mint egy fekete tükör, csak amidőn egy követ hajítottam bele, tűnt fel a felloccsanó víz olyannak, mintha olvadt zafir szökellne fel, s aztán a gyűrűző hullámok ragyogása mutatott indigókéket.
Nekem csak bele kellene lépnem ebbe a tóba, s szépen átgázolhatnék rajta a szemközti szikláig, anélkül, hogy övön alul merülnék el benne. Ez a tó TrézvitriolbólT áll.
Nem tudom, miért, de nem volt kedvem a bőrömet kékre festetni. Az ember jól tudja, hogy a rézvitriol nem kénsavany: de azért csak mégis vitriol az, s nem hisz neki.
Valami jármű alakítására kellett gondolnom. Miből csináljak azt itten? Fa nincs. De van kő. Kőtutajjal szálljak a vízre? De hiszen ez nem víz, hanem rézgálic-olvadék; ennek a tetején az agyagpala is úszni fog, mint vizen a deszka.
A kövek fénybogarai
A szorultság találékonnyá tesz.
Az azbesztréteg felfedezése vezetett egy gondolatra. Ahol a fonható kőselyem, az amiant jelen van, ott rendesen az azbeszt kristályok más fajai is találhatók szoktak lenni. Hiszen mindenik tremolit anyag. Egyikét ezeknek úgy híják, hogy T„hegyibőr”T vagy T„hegyi para”T (Bergkorck). Ez oly könnyű neme az ásványnak, hogy közönséges víz színén is úszik. Elindultam a turzásra.
Otthagytam a gyönyörű szép amiantréteget, mely puha tapintatú volt, mint a selyem. (Milyen szép éghetlen ingeket lehetne ebből készíteni! Talán még arra is ráérek.) Mellette volt egy tajték malachittal és fösszel bevont réteg, annak a kér



EGÉSZ AZ ÉSZAKI PÓLUSIG 27
gét amint kibontottam, kitűnt alóla a kagylómész alakulás, milliárd miliolitának nevezett csigahéj maradványával, mik közt gyönyörű orsó alakú cerithiumok, hegyes süveg formáju turbók is voltak elszórva, miknek némelyikén még csillámlott a gyöngyház zománc, s a csigamész között rétegenkint összesajtolva feküdt az azbeszttel rokon hegybőr. Nekiálltam csákányommal, hogy kiszabadítsam azt a mész közül, mely igen porhanyó. Könnyű munka volt, hanem a mészréteg alatt aztán agyagréteg következett. Kékesszürke weldi agyag, ez is teletömve csigahéjakkal.
Ha olyan nagyon el nem lettem volna fogulva annak az örömétől, hogy a hegybőrréteget feltaláltam, úgy bizonyára eszembe kellett volna jutni annak a veszélynek, mely egyszerre előttem termett, s elővigyázattal kellett volna a munkát folytatnom. Ahelyett hebehurgya mohósággal esten neki kurta nyelű csákányommal az agyagrétegnek, amiből az lett, hogy egy perc alatt kialudt a Davylámpásom, én magam pedig hanyatt estem élettelenül, mint akit a guta megütött. Bizonyára ott is maradtam volna örökre, ha valaki segítségemre nem jön.
Az ilyen csigamaradványokkal kevert agyagban sok szénsav fejlődött ki, s amint azt megbolygatják, a vigyázatlan munkást, ki közel ment hozzá, egyszerre leüti a fojtó lég, mint ezt a budapesti kőbányai víztartók ásásakor gyakran tapasztalták. Mély kábulatomból arra ébredtem fel, hogy odahaza vagyok, s a cigánykovácsból promoveált borbély ráspollyal borotválja a pofámat, s közbe nagyokat prüsszent egyenesen az ábrázatomba. Először azt hittem, hogy álmodom. Azután, hogy felnyitottam a szememet, akkor láttam, hogy ébren vagyok, s az, aki a pofámat ráspollyal borotválja, az én jó Bábim. Az ő nyelve az, mely engem életre serkent, s még inkább köszönhetem azt az ő prüsszögéseinek. A fojtó lég, mely nehézségénél fogva a föld felé száll, az ő hatalmas konstitúciójának nem ártott meg oly mértékben, mint énnekem; nála legfeljebb is hatalmas prüszkölést idézett elő, ami nekem is javamra vált, mert szétrebbenté rólam a szénenyt, amit még nem nagy adagban szívtam be. A jámbor állat utánam szökött, s addig jött, amíg rám talált. Nála nélkül bizony ásatag ember lett volna belőlem. Így pedig felugrottam fektemből, kiköhögtem és prüszköltem magamat kegyetlenül, aztán nyakába borultam Bábinak, s megcsókoltam a füle tövét, amire ő viszonzásul akkorát nyalt a nyakamon, hogy a vér kiserkedt utána. De hát hogy TláttamT én mindezeket? hisz az imént mondám, hogy a Davylámpát is kioltotta a széneny! Az ám. És mégis világos volt. Most volt rajtam még a bámulat sora. Lábaim alatt és a sziklafalban körülem egyes elszórt kövek világítottak. Homályos fény volt az: mint a reves fa vagy a szentjánosbogár csilláma, de mégis elég arra, hogy a tárgyak körrajzai kivehetők legyenek. Ezeket a köveket úgy híják, hogy T„fénymágnesek”,T ilyenek a Tbolognai kavicsokT (lapis boloniensis); az ilyen kőnek elég öt percig a napon lenni, hogy azután a sötétben világítson. S nemcsak a nagy sugaraknak, de az erős lámpafénynek is az a hatása van e kőre: Tteleszíja magát fénnyel,T aztán sokáig sugárzik utána a sötétben. Az én magnézium világításom hatása volt e kősugárzás a



28 A kövek fénybogarai
fénymágnesekből. Nekem most ezek becsesebbek voltak a világ minden karbunkulusainál. Nélkülök nem tudtam volna a föld alatti sötétségben, merre van előre, merre hátra; alig találtam volna meg a tarisznyámat és felöltönyömet, melyeket a munkámhoz kezdve letettem valahová, s abban volt minden tűzszerszámom. Így azonban egy világító nagy követ kezembe véve, annak a derengése mellett felkerestem a batyumat, s akkor aztán ismét meggyújthattam a lámpásomat. Most volt aztán még csak igazi öröme Bábinak. Felhúzta az ínyét a fogairól; úgy nevetett rám, s nagyokat taszított az orrával az oldalbordáim közé tréfás jó kedvében. Hanem aztán volt annyi esze, hogy elment a prüszköltető lég hordtávolábul, felült egy magas malachit sziklára, onnan nézte, hogy mit csinálok tovább. Szép papirosnyomtató bolondság volna az egy íróasztalra: egy jegesmedve egy tízmázsás drágakő-talapzaton. Most már aztán okosabban fogtam hozzá a munkához. Messziről vasrúddal feszítettem fel az agyagrétegeket; a kifejlő gáz egyszerre leszáll a földre, az nem terjed két lábnyinál tovább. S aztán elvegyül az atmoszférai légben. Hat órai munka után sikerült kifeszíteni az agyag és mészréteg közül hat darab másfél méter átmérőjű és huszonöt centiméter vastagságú hegybőrlemezt. Előbb egy tenyérnyi darabbal kísérletet tettem a tavon. Belehajítottam azt, s a kőlemez rögtön feljött a tó színére, és úszott fölötte, mint a fadarab.
Most tehát csak össze kellett tákolnom kötelekkel és hajóeszkábákkal a hat egymáshoz illesztett kődarabot.
Az, hogy magam hogy megyek át, nem aggasztott annyira, mint az, hogy mint bírja meg a tutajom az iszákomat, mely vállalatom sikeréhez szükséges eszközeimmel volt tele.
Egy csusztatót kerestem ki a kőparton, s onnan aláeresztettem a tutajt; szépen libegve maradt az a kék vitriol-tó felszínén. Iszákomat odatettem a tutaj közepére; az lehetett huszonöt kilogramm, csak hét centiméternyire merült el benne, s csak három centiméterrel nyomta alább a tutajt. E szerint, ha magam is rászállok, vasrudammal, csáklyámmal, csákányommal együtt hetvenöt kilogramm: akkor még kimarad a vízből hat centiméternyi a tutajból. Nem sok, de elég. Már ide Bábit csakugyan nem vehetem föl. Megmagyaráztam neki, hogy csak várjon szépen itt rám: majd nemsokára visszajövök. Belenyugodott, lefeküdt szépen, s fejét a két első lába közé dugta.
Én nekiindultam Isten hírével a tónak. Valami háromszáz méternyi távolra kellett átvádolnom. Nem lett volna nehéz, ha csak egy evezőm lett volna. Azzal egyenesen keresztülhajtottam volna a tutajt a tavon a diorit sziklafalig, s éppen a barlang nyílásánál kötöttem volna ki. Így pedig, nem lévén más hajószerszámom, mint egy csáklya, annak a segélyével körös-körül kellett part mentében vezetnem a járművemet, a sziklába kapaszkodva, s nagyon nem is táncolhattam a tutajon, nehogy az elveszítse az egyensúlyt, s a tóba vesszen az iszákom. Nagy fáradsággal csáklyáztam a part mentében, fel-felakadva egy-egy kiálló ércdarabban, mely a rézgálicból jegecült a sziklaparthoz. Kis lámpám igen kevés



EGÉSZ AZ ÉSZAKI PÓLUSIG 29
tért világított meg körülem, s a magnéziumvilágításhoz most semmi kedvem sem volt. Több órai küzdelem után eljutottam odáig, ahol az agyagpala a dioritfallal érintkezik. Észrevettem, hogy a dioritfal meredélyén egy körülbelül félméternyi széles előugrása a sziklának elég biztos párkányt képez, hogy azon a barlang szádáig felkapaszkodhassam. A tutajomat ott hagyhattam, ahol volt. Itt sem szél, sem vízfolyás nincs, mely azt innen továbbvigye. Ha visszajövök, azon a helyen fogom találni ismét. El nem megy ez innen egy csáklyavetésnyi távolra. A sziklafolyosó szádához felkúszva, még egyszer visszapillantottam a barlang túlsó oldalára. A nagy fejedelmi pompa teljes sötétség gyászfátyolával volt már behúzva; de a sötétségen keresztül ragyogtak még most is itt-amott elszórva a pisla fényű kavicsok; a fénymágnesek úgy világítottak át, mint a lidércfény, mint a bolygótűz, mint a sírbolti lámpák.
A földalatti éjszakának ilyen csillagai vannak.
S mindezek a fénymágnesek visszatükröződtek a nagy sötétkék tó acélsima lapján. Iszákomat ismét hátamra véve, nekiindultam a folyosónak egy halk „Isten segíts!” sóhajtással.
De alig tettem tíz lépést előre, egyszerre csak megmerevedtem a rémülettől! Fülemet egy fenevad morgása s szememet annak a látása lepte meg egyszerre. Szemközt jött rám a sziklafolyosóból.
Egy vadállat, Taminőt még ember nem látott soha;T aminőt sem Cuvier, sem Oken, sem Buffon, sem Schütz nem írtak le, a kerek föld minden élő állatjai között: egy hetedfél láb magas szörnyeteg, melynek bundája gyönyörű szép TbúzavirágszínnelT pompázik. Madárnak van ily égszín tollazata, de négylábú állat nem viselt ilyet soha. Ez egy csoda! Ez talán a földalatti koboldok királya, aki abban a réztrónban szokott uralkodni? S jön egyenesen nekem, dörmögve és morogva s féloldalát nekifeszítve a sziklafalnak, végigdörzsölőzik rajta. A rémség és bámulat minden erőmet elvette. Elmeresztve szemeimet, tartám mintegy védelem gyanánt a Davy-lámpást magam elé. Fegyverem nem volt. Csáklyámat ez a hatalmas fenevad egy legyintésével pozdorjává töri. És nem ijed meg a lámpástól. Jön egyenesen reám. S mikor egészen odaér hozzám, mikor már engem a halál verítéke izzaszt, akkor felhúzza a szájáról az ínyét, rám mosolyog, s az orrával gyöngéden oldalba taszít. Hisz ez Bábi!
S hogy egyszerre kitaláltassa velem a rejtélyt, megrázkódik kegyetlenül előttem, s azzal nekem szemem, szám telefecskendi gálicvízzel. Jó barátném, a szerencsétlen, mikor látta, hogy a folyosó felé tartok, kapta magát, megelőzött; egyenes irányban keresztülúszott a rézgálics tavon, hamarább ideért nálamnál, s most itt áll előttem búzavirágszínűre festve.
Dejszen dörzsölheted már a bundádat a sziklafalon, sohase megy az le!
S már most én aztán hogy vállaljam el a felelősséget a Teremtő előtt azért, hogy az ő világának állatországát egy új fajjal megszaporítottam? Ime egy búzavirágszín medve!



30 A bazalt születése
Szegény Bábi! Milyen hűséges a medve – amíg négy lábú.
A bazalt születése
Azt a földalatti folyosót, mely előttem megnyílt, két egymásra dűlő kőnem képezte: a diorit, melyről szóltam, s a dolerit, mely azt később mindjobban hátraszorította. E kettőnek az összetódulása tartá fenn aztán mindenféle tekervényeiben azt a folytatólagos üreget, mely nagyon keveset távozott el a vízirányos vonaltól. E sziklafolyosó többrendbeli kisebb-nagyobb barlangok által volt megszaggatva, amik néhol alá is mélyedtek; úgyhogy elébb alá kellett szállnom a fenekeikre, s onnan megint felkapaszkodnom a tárnafolyosó nyílásáig. Itt nagy könnyebbségemre volt Bábi barátsága. A mászással nem kellett magamnak vesződnöm. Amint a magnézium sodronyt meggyújtva, kiszemléltem, merre van a továbbvezető folyosó száda, odamutattam Bábinak, s azzal felültem a hátára s folyvást bevilágítottam magunk körül az utat, míg a hatalmas állat csodaügyességgel kúszott meredek sziklákon fel s alá, s ugrált velem mély örvényeken keresztül bámulatos erővel. Amely utat én egész napi fáradsággal tettem volna meg, ő átnyargalta velem egy óra alatt. És amellett nem evett semmit.
Mikor én leültem étkezni, ő csak nézte. Talán tudta, hogy konzervem medvehúsból van. A jegesmedvék egyébiránt úgy vannak szoktatva, hogy egyszerre nagyon sokat tudnak enni, s aztán nagyon sokáig elkoplalnak vele. Van több mázsányi hájuk, amiből táplálkoznak. Valódi Ttevéi a jégsivatagnak,T ha egykor utazási célokra fogják őket használni. A közbeeső barlangokon nem találtam semmi nevezetest. Csupán az ötlött fel előttem, hogy mentül tovább haladtam, a hévmérő annál lejjebb szállt. Utóbb már csak négy fokot mutatott 0 fölött. Azt hiszem, hogy a malachit barlang melegét a folytonosan vegytani működésben levő vitrioltó idézi elő, s amint attól jobban eltávozunk, a két jég közé szorult földtömeg is annál inkább elnyeli a szűk folyosón terjengő melegkisugárzást. Bánni kezdtem nagyon, hogy a téli ruhámat a jégüregben hagytam, s nagy szükségem volt rá, hogy alvás közben Bábi meleg bundáját érezzem közelemben.
Később egy más tünemény lepett meg. Delejtűm, melynek segélyével számítottam ki addig a tekervényes sziklafolyosó irányát, egyszerre csak elkezdett semmit se mutatni. Lógott előre-hátra, vagy szökéseket tett, s mutogatta az éjszakot a szélrózsa minden irányába. Itt vagy vasbánya vagy bazalttömegek vannak közel. A sziklafal csupa dolerit tömeg volt, mely a bazaltnak egyik alkatrésze ugyan, de ez még nem bír delejességgel.
Később azonban a dolerit közül Tlabrador jegecekT csillámlottak elém, amik szinte a bazalt alkatrészei.
Egy gyönyörű példány labrador jegectől nem tagadhattam meg, hogy fel ne vegyem tehernek a tarisznyámba; sohasem láttam gyönyörűbb színjátékot.



EGÉSZ AZ ÉSZAKI PÓLUSIG 31
Szemközti lapjai zöld, veres, kék és sárga ellentétes színeket mutattak, s a színes lapokat a tompa éleken széles fekete sávok választották el élesen egymástól, s amint a fény más irányban esett rájuk, egyszerre a lapok lettek feketék, s közöttük az elválasztó vonalak csillogtak a szivárvány minden színeiben.
Hatvan órát töltöttem már az előhaladásban, amidőn utam véget érni látszott. Ismét egy rengeteg nagy barlangba jutottam. Nem annyira magassága képezte terjedelmét, mint inkább széle és hossza. Feketesége jellemezte a barlangot. Oldalfalait mágnesvas sziklák képezték, felváltva közelről tarkabarka magvas, messziről zöld augitsziklákkal; a dolerit alkotta a boltozatát. Az egész barlang fenekét egy csendesen nyugvó tó foglalta el. Dacára a magnéziumfénynek több órai vizsgálódásba került, míg a vasfekete sziklák között valami olyan üregszádát fedeztem fel, mely folytatását engedte sejtetni az eddigi sziklasikátornak. Az a fekete tótükör annyira megtöltötte a barlang tériméjét. hogy partjain csak egyes kiálló sziklákon át lehetett a túlsó tárna szádáig eljutni, néhol öles ugrásokat kockáztatva a sima mágnesvas sziklákra.
Én ezt az utat nagyon nyaktörőnek találtam. Tanácsot tarték elébb Bábival, hogy mit tegyünk.
Talán célszerűbb volna egyenesen keresztülusztatni a tavon, mint azon a másikon tevé. Ezúttal velem a hátán. Nincs már szükségem tutajra. Beleegyezni látszott. Én felültem a hátára, s aztán lelovagoltam, azaz hogy lemedvegeltem a tó partjáig. Bábi itt megállt egy vasszikla tömegre felállva, s belenézett a tó sima tükrébe. Már most nem tudom: asszonyi hiúság volt-e az nála, hogy amint meglátta magát a tükörben, megsajnálta az újdonatúj kék toilettjét egyszerre feketére befestetni vagy pedig az állati ösztön sugallata volt, mely az emberi kiszámításnak előtte jár: nem akart a tóba beleugrani. Az igaz, hogy annak a tónak a látása bennem is valami olyan sajátszerű állati iszonyodást gerjesztett. Sohasem láttam én ilyen csendesen, mozdulatlanul nyugvó víztükröt, melynek fekete felszíne a távolban a magnéziumfénytől szivárványt játszott. Bábi nem volt nekibíztatható az úszásnak; megrázta a fejét, s leült a két hátulsó lábára, a legvilágosabban tudatva velem, hogy a hajóm horgonyt vetett.
Hát nem bánom, legyen belőle szárazföldi alkalmatosság. Azzal megfordítám a fejét, s a partot összekötő sziklasorozatra mutatva, bíztatám, hogy menjünk tehát körös-körül. Erre vállalkozott. Pedig keserves fáradság volt az. A sziklák távol voltak egymástól. Minden erejét megfeszítve kellett ugrani a hátán vitt teherrel, s gyorsan megkapaszkodni körmeivel, hogy le ne csússzék. Ő maga is érezte a feladat komolyságát s minden ugrás után megpihent. Az út felén nyelvét kiöltve lihegett.



32 A bazalt születése
Én elővettem csutorámat, s ecettel vegyített vizemet megosztottam vele. Ez újra felélénkíté. Most már gyorsabban ugrált velem tovább. Egyszer aztán kimaradtak az összeköttetést képező sziklák, s még mintegy ötven méternyi távolban volt a tárna ajtaja tőlünk.
Az állat megint lenézett a vízbe: úszásra vegye-e a dolgot? Összerázkódott, s inkább a meredek sziklafalt kémlelte nyihogva, megkísértve, hogy fel tudna-e rajta mászni. Én kitaláltam a gondolatját. Leoldtam derekamról kötélhágcsómat, annak a kötélhurkát az ő derekára bogoztam, s azzal nekibíztattam, hogy másszék fel a falon.
Gyönyörű tornász volt az én Bábim: akárki tanította rá! Oly sima sziklafalon, ahol ember alig talált volna megkapaszkodási támpontot, ő felmászott, s fölveté roppant termetét a felső sziklapárkányra. Most aztán nekem csak utána kellett másznom a kötélhágcsón, mely az ő derekához volt hurkolva. A medve lehetett kétszáz kilogramm. Az a sziklapárkány aztán egyenesen a folyosó szádához vezetett. Dacára a négyfoknyi hévmérséknek, egészen át voltam izzadva, nem annyira a fáradságtól, mint a folytonos rettegéstől. Amint a folyosó nyílásába bejutottam, első gondom az volt, leülni étkezni. Anynyira Bábi is rávehető volt, hogy a kiürített konzerves bádogba beledugja a toppancsait, s aztán a tenyereiről lenyalogatta a pterodactiluszsírt. Ez volt az ő estebédje. Azután még egy kicsit szunnyadtam, s felébredve nekikerekedtem a továbbutazásnak.
De ugyan keservesen kiábrándultam merész reményeimből.
A sziklafolyosó néhány perc múlva véget ért; zsákutca volt az, térjmeg-utca, ahonnan nem lehetett tovább menni. Az augit és dolerit sziklák véget értek, s a bennük támadt repedést elzárta keresztben egy csillámpala réteg. A csillámpalán keresztül nem vezet sziklafolyosó. E vékony s egész a papirfoszlányig szétszedhető lapok úgy feküsznek egymáson, mint egy játékkártya.
A csillámpala közt csak egy esetben képződhetik valami üreg: ha T„hegykristálypince”T alakult benne. Ezt a turzó bányászok úgy szokták felfedezni, hogy mikor kovarceret fedeznek fel a palakőrétegben, kalapáccsal ütögetnek a csillámpala sziklára, ha nem ad-e döngő hangot. Némely hegykristálypince százezreket érő kincseket rejt.
Az én börtönöm fala siketen visszhangzott a kalapácsütésre. Tömör sziklaréteg áll előttem, mely messzire elzárja a tárna folytatását. Ezt én keresztül nem törhetem. Elkeseredetten gondoltam vissza, átlátva, hogy örökre fogoly vagyok a föld alatt, s nincs mit tennem, mint visszatérni a jégbarlangba s vegetálni, míg élelmiszeremben tart.



EGÉSZ AZ ÉSZAKI PÓLUSIG 33
Mikor újra kiértem a tárna nyílásához, s letekintettem arra a kék acél-tükörre, elbúsult haragomban felkaptam a lábam alól egy követ, s belehajítottam azt a tó közepébe. Ekkor történt aztán körülem valami, aminek leírására nincs az emberi szótárakban megfelelő kifejezés.
Az a tó Tegy óriási bazalttömeg volt még híg állapotban,T de már a kristályosodás végrehajtásához teljesen szaturálva. Csak egy hulló kavics kellett e szaturált tömegnek, amire talán századok óta várt már. Amint e kavics a tó felszínét érte, egyszerre vakító villámfény tölté be a barlang üregét, minő a kristályképződést szokta megelőzni, s midőn az ellobbant, oly hangrobaj támadt, mintha ezer villám csapna le egy pillanatban; de a mennydörgésnek zengő ereje volt, mintha a harangkondulás, az üvegcsengés venné fel az égcsattanás mérveit, s követné azt a vulkánkitörésnek földrengető robogása. E pillanat alatt szemeim előtt rohantak fel a mélységből az új óriások, kiknek én voltam keresztapjuk, kétméternyi átmérőjű hatszegletű oszlopok, orgonasípokként egymás mellé sorakozó összefogott tömegek, mint Isten kezébe markolt liktori fascesek lövelltek felfelé, egyszerre egy pillanat alatt, s az óriási oszloptömegek nem álltak meg a barlang kőboltozatánál: keresztültörték azok a dolerit hegyboltozatot, emberi észtől át nem mérhető erővel; az e percben született bazaltoszlop, mely a múlt percben még híg folyadék, vagy talán csak rezgő kocsonya volt, úgy járt keresztül a kemény kövön, mint a vas a nedves agyagon! S a következő percben bizonyosan ott meredt fel már a Zichy-hegy homlokán az új alkotás képlete, mint egy óriási fésű, mint egy taraj vagy egy várrom.
S az irtóztató lökés és dörzsölés következtében az egész dolerit tömeg, melyen a bazalt keresztültört, mintha szélvészhirdető alkonyég volna, úgy kezdett el izzó fényben tündökleni, maguk a bazaltoszlopok is, ahol a dolerittal érintkeztek, messze izzók voltak a kölcsönösen adott tűzcsóktól; a tüzességtől átlátszóknak tetszettek, az egész barlang egy lángverem látszott lenni: egy belülről égő planéta ürege.
Egyszerre oly pokoli hőség támadt a barlangban, hogy abban minden állati organizmusnak el kellett pusztulni. Amikor egy cseppfolyó test jegeccé alakul, a kötött meleg elszabadulása által különben is hőség támad körüle; de itt a hegyáttörés dörzsereje egész vulkáni izzást idézett elő. Hogy én és hű utitársam e hőségben mégis megmaradtunk, az nem annyira valami csudának, mint pusztán egy geológiai eredménynek tulajdonítható. Hanyatt estünk mind a ketten, az igaz. Én szerencsémre a medve fölé mert különben a falhoz ragadok, oly erős volt a légnyomás, mely a földhöz sújtott, a fejemet úgy éreztem a dörgés alatt, mintha egy elszabadult gőzgép szélvitorlája rázná teljes erővel. Ezek már oly hanghullámok voltak, hogy egy percig, amíg sötét volt, „látni” véltem a hangot, mint a villanyindukció-gépből kisugárzó fényt: a hanghullám csillámlott szemeim előtt, mint a pávafark. A következő percben aztán félig meg voltam vakulva és kimerülve.



34 A bazalt születése
Az volt hátra, hogy egészen meg is süljek a forró légben. Ez azonban nem történt meg velem. Az erőszakos légnyomás belökött a barlangszádába több méternyi messzeségre, s én egyszerre úgy éreztem, hogy ez üregből hideg szél süvölt elő. A barlang levegője a forrponton felül emelkedett már, a folyosó lege pedig folyvást négyfokú lehetett. A hidegebb lég bömbölve tört át a befűtött pokolba. De hát honnan jön az a hideg lég? Nem tudtam mozdulni, de egészen eszméletemnél voltam. Valami veszedelmes kíváncsiság lekötve tartott. Látni akartam még többet e nem emberi szemek számára való tüneményből: hogy hull a barlang tetejéről a tűzeső alá, az bizonyosan jaspissá zománcosult kőtörmelék, hogy hajlanak meg a szélső bazaltoszlopok, amik legutóbb emelkedtek elő, s a frissen támadt oszlopok hogy repedeznek meg keresztben, minden repedésnél olyan pattanó hangot hallatva, mintha harangok hullanának a tengerbe. Bábi megragadta a galléromat, s úgy vonszolt magával befelé a barlangfolyosóba. Ideje volt. Pedig a folyosóban sem volt kellemetes megállapodás. Amint megkísértettem, hogy felálljak, azt tapasztaltam, hogy ez a legkivihetetlenebb mesterség a világon. Ha a bazaltbarlangnak háttal akartam megállni, akkor előre estem, mint aki bortól részeg; ha szemközt a nyílással akartam felállni, akkor meg hanyatt estem, mint aki sertül részeg. Valaki olyan erővel vitte a fejemet délnek, a lábamat meg éjszaknak. Ez a valaki a kettős légáramlat volt. A bazaltbarlangból nyolcvan fokú sirocco, a folyosóból meg négy fokú bóra fújt keresztül, utoljára azt találtam ki, hogy felfeküdtem Bábinak a hátára, ott a két áramlat kiegyenlítette egymást. Neki is meg kellett ugyancsak vetnie a négy lábát, hogy szél ellenébe előre hatolhasson. A lámpám mégsem aludt ki.
De hát honnan jön ez a szél? Hisz ez a folyosó egy zsákutcában végződik. Nemsokára megkaptam e kétségemre a nagyon is örvendetes kiderítést. A bazaltáttörés hegyromboló erőszaka az én utamat elzáró csillámpala rétegben is nagy változást idézett elő. Az addig nyugodtan egymás hátán fekvő palakőlapok most egymásnak heggyel, éllel voltak kuszáltan feltornyosítva, s amint így két palaréteg, mint két egymásnak támasztott kártya, megtörte az egész tömeget, azoknak a helyén egy sátor alakú háromszögű nyílás támadt mintegy háromméternyi magasságban; ezen keresztül süvöltött át ama hideg lég, mely eddig szélcsendben nyugodott idelenn, s most egyszerre viharrá alakult, amint a bazaltbarlang hő legével találkozott. Tehát a felgyűrődött palarétegen keresztül is van már út, s hogy ott még nagy térnek kell lenni azontúl, azt bizonyítja az erőszakos légroham, mellyel szemben csak a falhoz kapaszkodva lehet előrehaladni.



EGÉSZ AZ ÉSZAKI PÓLUSIG 35
A labirint és lakói
Egy nagy csalódás várt rám.
A nagyszerű hegyrombolás ugyan széttörte az utamat álló csillámpalatömeget; de a törés nem úgy ütött ki benne, mint más tömör sziklában, hogy egy hosszú és folytonos repedést szakított volna benne: – e helyéből kitolt palatömeg összevissza kuszált lapjai egy szerteszét ágazó labirintot képeztek előttem. Jobbra és balra, alá s fölfelé tátongtak előttem a nyílások, amint az első delta alakú üregnek végét értem, s nekem nem volt más útmutatóm a tömkelegben, mint a mindig szemközt fújó szél. Erről találhattam ki, hogy melyik kürtőlyuk lesz az, amely a közelebbi nagy üreghez vezet. Most már nem folyosókrul, csak kürtőlyukakrul volt szó, mikben nekem is négykézláb kellett másznom, mint Bábinak.
A medve ment elől. Barlanglakó volt. Hozzászokott, hogy ő a sötétben is lásson. Egyszer, amint egy ilyen folyosó mentében haladunk egymás nyomában à la quadrupèdeHPU
[1]
UP
H, Bábi elordítja magát rémületesen, s háttal visszafelé keresztüliramodik rajtam. Én, aki térden és tenyeren állva sokkal alacsonyabb voltam, keresztülcsúsztam a megfutamodó alatt, s aztán szemközt találkoztam azzal a rémalakkal, ami a medvét megkergette. De engem nem ijesztett meg ez a rémkép, melyet lámpám megvilágított. Csak csontváza volt az egy gyönyörű szörnyetegnek, melyet már ismertem.
– Jer vissza, Bábi – biztatám medvémet – nem bánt ez már téged. Híresnevezetes födél alatt lakó csoda volt ez. Második a világon. Az elsőt, mint egyetlent a párizsi Jardin des plantesban őrzik. Ez a hírhedett TMosaesaurus,T melyet a tudós Hoffmann fedezett fel a maastrichti kőbányában, s kiemeltetett nagy költséggel, s elnevezte azt a maga nevéről Mosaesaurus Hoffmanninak. A maastrichti apátúr aztán pert indított a Mosaesaurusért, hogy az mint özönvíz előtti csoda, az egyházat illeti. A hosszú pörnek az lett a vége, hogy elvették a tudóstul a Mosaesaurust, s odaítélték a papnak. A szegény Hoffmann efölötti bánatában úgy elbúsulta magát, hogy belehalt. Aztán jöttek a franciák, a forradalmi hadseregek; ostromolni kezdték Maastrichtot. Az egész világ minden geológja és paleontológja összeröffent a francia tábornoknál: bezzeg interveniáltak most, nem úgy, mint Párizs ostrománál, hogy az Istenért Trá ne lőjenek a pap házára, amelyben a Mosaesaurus lakik!T Nem is lőttek arra a tájra a franciák, s mikor elfoglalták a várost, hadisarcul egy millió frankot kértek, – vagy az eldugott Mosaesaurus csontvázát. Az apátúr inkább a csontvázat adta oda. Hallod ezt, Bábi? Egy millió frankot érő barom ez, aki most itt előttünk fekszik. Ha elvihetjük Párizsba vagy Berlinbe, annyi ezüstöt kapunk érte, amennyit nyom. Azért sem visszük oda; hanem hazavisszük Budapestre, odaajándékozzuk a múzeumnak, s még mi köszönjük meg, hogy helyet adnak neki. S akkor aztán, ha még egyszer valaki bombáztatni akarja Budapestet, egész Európa tiltakozni fog ellene a Tmásodik Mosaesaurus érdekében.T Ilyen hatalmas állat ez, Bábi!



36 A hegykristálybarlang
Egy hosszú, keskeny üregben feküdt, melynek falait kristályképződés takarta. Egy huszonöt méternyi hosszúságú gyil óriási fejjel, melynek szemcsontjai napraforgóvirág alakú karikákat képeztek, hátgerincének százharminc forgócsontja volt, s farkának alkotása bámulatos; olyan volt az, mint egy széles kormánylapát, élével felfelé fordítva, s ez az él végigfutott az egész hátán, mint egy iszonytató fogas fésű, mint egy fűrész. Lábai már csak csontvázak voltak, de a kőben, mely lágy volt akkor, mikor őt eltemette, ott látszottak a lába nyomai, mik akkor még úszóhártyát viseltek. Akkor! Mikor? Még a mammut-irtó özönvizet is messze megelőzött világban. Mármost ez a kincs is az enyim: csakhogy nem vihetem magammal. S az a nagyobb baj, hogy az megint úgy elzárja a keskeny utat a labirintban, hogy vissza kell fordulnom, s más kijárást keresnem. Ebben is megbecsülhetetlen volt rám nézve négylábú utitársam. Nem kellett neki Ariadne-fonál, hogy a tekervényútból visszataláljon: – a szag után elment. Nem tévedhettem el vele.
Egy másik kürtőutat megint egy titáni nagyságú chelonia zárt el előlem. Ez egy teknőc, hosszú kígyónyakkal. A teknője még most is teleragadva balánokkal. Egy harmadik kürtő düledékei közül csak a feje látszott ki hosszú előretolt nyakával egy iguanodonnak: ami ősapja lehetett a krokodilnak, csakhogy nem volt elég neki a két borzasztó fogsor, még két egyenes szarva is volt a homlokán. Egész múzeum volt, amit összejártam. A felbomlott palarétegek közt falevelek, egész gallyak lenyomatai, az őskor bogarai, a finom libellák; aztán halak, madarak maradványai, repülő gyíkok. Ki keverte ezeket így össze ez óriási gyűjteményben? A szárazföld, az édes vizek s a tengerfenék lakóit? Légben repülőket, földben gyökerezőket?
A csillámpala nemes érceket is szokott rejteni magában. Több helyütt akadtam oly gazdag ezüsterekre a kőzetben, melyek túltesznek a kangsbergi ezüsthordó csillámpala zsákmányzatán, egész megcsavart szalagok színezüstből, s egy helyen gyönyörű szép rutaalakú termésarany kristályzatok ragyogtak elém a sötét kőhasadás közül. – Otthagytam aranyat és ezüstöt. Én levegőt kerestem – és vizet.
HPU
[1]
UP
H à la quadrupéde = négylábon
A hegykristálybarlang
A csillámpalaréteg nem tartalmaz vizet. Víztartómnak pedig már csak a fenekén volt valami. Nem számítottam ilyen hosszú útra. Mindössze tizenkét liternyi víz fért bele, s én eleinte nagyon is bőven bántam azzal. De honnan is remélek én itten vízérre találni? Hát van a fölöttem levő világban csapadék? Fölöttem örök jég van. Itt nem képződhetnek források, hisz nincs eső, nincs olvadt víz soha.



EGÉSZ AZ ÉSZAKI PÓLUSIG 37
És mégis számítottam rá. – Ahogy a jégbarlangról olvadékot csapol le a mélyebben fekvő rézbánya melege, éppúgy megtörténhetik az, hogy a bazaltkitörés által okozott meleg egy egész hegyoldalt úgy keresztülmelegített, hogy arról minden jégnek le kellett olvadni, s a fejem fölött szivárgó víz a sziklák rétegein valahol bizonyosan át fog törni. Ezt nem csak hinnem, ebben bíznom kell. Mert az elhagyott jégbarlangba készleteim megújítása végett vissza nem mehetek, utam el van most zárva a bazaltüreg által. Ez izzó vermen át nem hatolhatok, amíg a többi sziklaüregek hidegebb lege ki nem egyenlíti a benne támadt hőmérséket; vagy legalább az alsó rétegekben embertől elviselhető hőfokra le nem szállítja azt. Előre kellett hatolnom.
A felbomlott palarétegnek egy nyílása haránt kezdett alávezetni, s később csaknem kéményegyenesen vitt lefelé s minthogy ez a nyílása is lap mentében támadt, tehát nem volt miben megkapaszkodnom. Kénytelen voltam ismét a kötélhágcsóhoz folyamodni, azt ismét a már kipróbált módon a medve derekára kötve; s míg ő fennmaradt és megkapaszkodott, addig én leszálltam a hágcsón, ő aztán utánam csúszott kényelmesen, körmeivel kötve kereket. Visszatérett (ha erre kell visszatérnem) ismét ő fog a sima kürtőn felkapaszkodni a kötélhágcsómmal. Legnagyobb bajom volt a poggyászommal, amit a legszűkebb kürtőkön át is magam után kellett vonszolnom.
Húszméternyi mélyen vitt alá a függőleges sziklakémény, s alulról egyre fújt a szél. Mikor feneket értem, akkor egyszerre megszűnt a légáramlat. Egy szűk oduba jutottam, melyben éppen csak annyi tér volt, hogy ketten útitársammal elférhettünk benne. S innen semmi kijárás többé.
Bábi félelmesen nézett rám, füleit előre hegyezve.
– Ne félj semmit, Bábi. Nincs semmi baj. Hallod, hogy döng a kalapácsom alatt ez a fal, ami utunkat állja? – Nem messze van a szabadulás. Ezt a falat holnap keresztültörjük. De elébb ki kell pihennünk magunkat. Harminchat órája, hogy nem aludtunk. Tehát ott néhány órai éjszakát csináltam. Hármas éjszaka volt. Szememen az álom éje, fejem fölött a földboltozat éjszakája, s a föld felett az éjsarki féléves éj... A három közül az egyik megvirradt. Fölébredtem. Hálószobánk, mely leszálltunkkor csak két fok meleget mutatott, felébredtemkor tíz fokig melegült vendégei kipárolgásától. Viszont annyival fojtóbb volt benne a lég. Öt óra alatt a légenyt erősen fölemésztették tüdőink. Sietni kellett a börtön tágításával. Az nem volt olyan könnyű munka, amilyennek hittem. Az utamat álló fal döngése tanusítá, hogy túl rajta tágas üreg van. De amint csákányommal hozzáfogtam e falba rést törni, tapasztalám, hogy a csákány vele minden ütés után úgy visszarúg a tenyerembe, mintha tűzkőbe vagdalnék vele. A csillámpala kvarctömegekben végződik. Órahosszat vesződtem egy akkora lyuk kifúrásán, amekkorában a kezem befér. Hogy pusztán csákánnyal, feszítőrúddal itt keresztül nem török, annyi bizo



38 A hegykristálybarlang
nyos volt. Hatályosabb és merészebb eszközhöz kellett folyamodnom. Hoztam magammal nitroglicerin töltényeket. Egyet elővettem, és beleillesztettem a vésett lyukba. A töltény óraművel volt ellátva, s kiszámított időre önmagát robbantotta fel. Ez idő alatt Bábival együtt felhúzódtam a kürtőbe, hogy fedve legyünk a robbanás elől. Az eldördülő pukkanást mélyen és soká visszhangzó tompa dörömbölés követte, mintha sziklatömegek gördülnének alá a boltozatos üregbe.
Ekkor leszálltam ismét. A gyutacs füstje nem a kürtő felé húzódott, hol én rejtőztem, jeléül annak, hogy másfelé talált kijárást.
Most aztán ismét elővettem a magnézium sodronyt, s meggyujtottam azt, bevilágítva vele az előttem támadt másfél méternyi gömbölyű nyiláson. Az ezeregyéjszaka mesélői álmodhattak ilyent, mikor legpazarabbul megterhelték képzeletüket drágakövekbül álló barlangokkal!
Egy alul is, felül is és köröskörül gömbölyű üreg tárult fel előttem, melyet úgy hívnak, hogy „kristálypince”. Hasonlókat találtak Courtes-nél a Mont-Blanc alatt, aztán a Lauterau jéghegyei alatt és Natersnél Felső-Wallisban; – de ez mindanynyit felülmúlta pompában, nagyszerűségben. Ez a madagaszkári kristálybarlanggal vetekedik.
Felső boltozata vakító fényű fehér volt. Azt apró fehér jegecek boríták, talán csak a kovany párázatából tapadva oda; alább hajolva, a boltozat mindinkább megrakodott hatszegű kristályokkal, mik a világításban izzani látszottak; mintha gyémántzsarátnokbul volna az egész kupola, míg az oldalfalak már félméternyi hosszú prizmákkal voltak befedve, amik csoportokban meredeztek elő, s végül a barlang feneke rakva volt négy-öt méternyi hosszúságú, egész méternyi szélességű kristályoszlopokkal, hatszögű piramidokkal és kettős gulákkal; a titánok drágakövei néhol egymásra düledezve meredtek szét, másutt két kristályoszlop keresztültört egymáson, s egy darabot képezett, az óriások ismét egyes oldalaikban be voltak vonva apróbb jegecekkel. Körös-körül tündököl, szikrázik, szivárványszíneket játszik mélység és magasság; minden fény visszavert fényt támaszt, árnyék nincs sehol, csak más színű fény. Semmi más érc, föld, kő nem lakik itt: egyedül a kristály, ez, aminek mellékneve a kövek között az „örökkévaló”. S abba sem vegyül semmi más színű válfaj, sem sárga citrin, sem barna füsttopáz, sem fekete morion. Tiszta vízként átlátszó kristály az egész. S e tündöklő gömbalakú üreg átmérője legalább száz méter!
Oly félve, oly félelemmel léptem az üregbe, mint egy ismeretlen földalatti istenség templomába. S valóban nagyobbszerű volt az minden templomnál, mely valaha a föld felett épült. Embertül kigondolhatatlan pompa. Sugárözön, szivárványmozaik minden falon, s lenn a mélyben az egymásra dűlő vastag kristályoszlopok, mintha templomi székek volnának láthatlan ájtatos nép számára, néhol egy gót idomú karszék, mintha előkelőbb szellemekre várna ott; egy feltornyosodó jegeccsoport katedrát képez, lépcsőfokokkal, mennyezettel; egy karzaton mintha orgona volna egymás mellett álló sípokkal, s a templom hajójában óriási nagyságú kristálytömbök egymásra támaszkodva, düledezve: ez az oltár. Áhítattal közelítettem felé.



EGÉSZ AZ ÉSZAKI PÓLUSIG 39
Az ősember a kristályban
A kristályoltárt egész csoportja képezte az egymásra támaszkodó s egymásból haránt kimeredő hatoldalú prizmáknak, miknek végeit hatszögű piramidok alkották. Embermagasságnál nagyobb, két karral át nem érhető derék oszlopok. Be lehetett menni ez oszlopok közé, mint egy szentek szentébe.
Magnézium sodronygépemet ráillesztettem egy alant fekvő kettős gulára, úgyhogy az magában éghetett tovább, s ekként belülről világítva meg e csodálatos kristály-oszlopcsarnokot, elindultam azt körüljárni. Az egész oszlopcsoport fehér fényben tündöklött, míg a pincét félhomály borítá, melyen csak a kristálytömb fénye derengett keresztül. Amint a kristálycsoport háta mögé kerültem, megdöbbenve riadtam vissza. TEgy roppant kristályprizma közepében egy emberalak állt előttem.T
Ahogy apróbb kristályokban, borostyánkő tömegekben találunk őskori bogarakat, libellákat, szitakötőket, úgy volt befoglalva az óriási kristálytömegbe egy őskori ember. A felmeredő kristályban egy egyenesen álló emberalak. Nem négykezű, nem ásatag protopithecus: Ta valódi homo primogenius.T A homo diluvii testis. Egyenesen álló férfialak, csaknem hat láb magas, sima és magas homlokkal. Egész testén ez volt az egyedüli szőrtelen rész. Az ősembernek szüksége volt rá, hogy a természet ruhát is adjon neki, mint más állatnak, még ő nem tanult se szőni, se ölni, növényevő volt. Ami most az emberi testen csak pihe, láthatlan szőrszál, azt a viszontagság, az időjárás befolyása nála hajszerű gyapjúvá nevelte meg. Vállai, karjai, melle, lábai végig fedve voltak bozonttal. Állat volt, de ember alkotású; magas, boltozatos koponya, kiálló hajlott orr, az arcéllel derékszöget képező állkapocs. Szája csukva volt; öklei összeszorítva, és karjai kissé felhúzódva. Öreg embernek kellett lennie, mert göndör haja, szakálla, s minden szőrszál termetén végig ezüstfehér volt. Hogy került ez az ember a kristálytömeg közé? Úgy, ahogy én kerültem volna medvéstül együtt a bazaltoszlopok valamelyikébe, ha az állat ösztöne tovább nem lát az én emberi eszemnél.
Ez ősember is valószínűleg a nagy föld feletti kataklizma elől menekülve e barlangba vetődött; melynek fenekét már akkor a kristályosodáshoz közel álló kovasav-olvadék képezte. Tiszta, átlátszó víznek látta azt maga előtt. Talán át akarta azt úszni; vagy talán csak inni belőle, s amint belelépett, abban a percben megszületett a hegykristály. Ez az egész kristálypince egy perc alkotása volt; a kovasav-tengerszem millió kristállyá alakulva fedte be a kerek falakat, s a fenéken óriási jegecoszlopokban tömörült össze. A vakmerő ősember egy ilyen kristályprizmába szorult bele. Gyönyörű koporsó! Egy darab kristály. S ez megőrzé őt az enyészettől. Az életműszeres test feloszlatásának semmi tényezője nem férhetett hozzá. Egy feloszthatlan perc műve volt az egész. A hegykristály alakulása nem idézett elő hasonló tüneményt, mint a bazalté: nem származott belőle kitörés s a zsurlódás előidézte hőség, ami engemet, ha a bazalt közé jutok, nemcsak hamuvá éget, de még hamvamból is okvetlenül vala



40 Az ősember a kristályban
mi új, ismeretlen ércnemet olvaszt össze; a hegykristály születése legföljebb akkora meleget támaszthatott ez üregben, mely az emberi vér hőmérsékét alig haladhatta fölül, s e hőmérsék tízezer s tízezer év után, aeonok lefolyásával sem száll a zérus fokon alul, minthogy körös-körül kristályburok fedi a pincét, s ez a legrosszabb melegvezető.
– Jó reggelt, ősapám! – mondék, süvegem megemelve a tiszteletreméltó ereklye előtt. Nem felelt rá. Valószínűleg nem tudott magyarul. Vajon minő nyelven beszélhetett anno 1-ben? Tovább kutattam. Hátha még többen is lesznek itt kortársai hasonló kényszerhelyzetben.
A kristályprizmák azonban nem voltak mind oly átlátszóak. Az ő koporsójának is két oldalát fedte apróbb jegecekbül képződött vékony réteg, melyen nem lehetett keresztüllátni. Másoknak mind a hat lapja fedve volt ily kovanykéreggel, s azokon elébb ablakot kellett csinálnom, kalapáccsal leverve a külső kérget, hogy belsejükbe láthassak.
Valami veszedelmes kiváncsiság csiklandozott. Ahol férfi van, ott nőnek is kell lenni! Matuzsálem apónak dédunokaleányai is voltak. Lehetetlen, hogy egyet magával ne hozott volna közülök. Egy prizma elé értem, melynek öt oldala fedve volt átlátszatlan jegeckéreggel, hanem a hatodik egészen tiszta volt. Tökéletes üvegkoporsó. A tiszta lap erősen iridizált; szivárványt játszott, mint a nemes opál. Abban feküdt, – nem: – állt egy nőalak. Egy fiatal nő, egészen épen megtartva. Arca sima, olajszín, idomai a maláji típusra emlékeztetnek, tojásdad arc, finom metszérű orr, csigahajlású ajkak, domború homlok. A katasztrófa percében, amint az alakuló kristály testét körülölelte, két kezét ijedten feje fölé kapta: azok most is úgy voltak imára kulcsolva. Ez alak egy új világteremtés óta imádkozik a feltámadásért. Hogy nem törte őt össze a kristályalakítás? Oh a kristály nagyon kíméletes a magába zárt idegen testhez; még a szitakötő finom szárnyacskája is oly épen marad benne, mint élve, s a közévegyült TepidotT selyemszálait még csak meg sem görbíti.
A nőt nem ruházta fel a természet önalkotta takaróval, mint a férfit; de azért nem volt az fedetlen, s ez volt rajta a legcsodálatosabb. Aranyba játszó sötétveres haja volt, ahol tömöttebb, ott sötét realgár auripigment színű, s ez a haj körös-körül nőtte az egész alakot. Mint mikor egy növény gyökerei körülnövik egy cserépedény oldalait. Az a dús hajzat vállaitól elkezdve egész a lábai hegyéig úgy beszőtte-fonta az egész alakot, hogy az akként tűnt elő, mintha egy arannyal, selyemmel vetekedő fényes szövettel volna feszesen behúzva az egész teste, kivéve az arcát s a két felemelt karját.
Ennek a hajnak tehát azóta mindig kellett nőni, amióta ez az alak a kristályprizmába beleszorult. Egy új világalakulás óta!
TEszerint ennek az alaknak élni kell még most is!
Mondják ugyan, hogy a haj nő még a halál után is. A felnyitott koporsókban találnak továbbnőtt hajzatra. Nem tudom: nem láttam.



EGÉSZ AZ ÉSZAKI PÓLUSIG 41
De itt, a kristály közepett, egy halott hajának nem lehetett volna így tovább nőni.
A kristály mindenütt a bőrt éri. Egy halott bőre merev és rideg. Ha a haj tovább akart nőni, annak a kristály és a test között csak úgy lehetett előrehatolni, ha a bőr még ruganyos, puha, mint az élőé, s ha engedni tud a hajszál előnyomulásának. Hogy ez a hajzat így körülszőhette ezt a testet, élni kellett nemcsak a hajnak, de az egész testnek.
Ezekben az ősemberekben még most is rejtett élet van! S mi volna abban lehetetlen!
Nem találtak-e már a kőszénbe szorulva eleven békát? Pedig ez százezer éves földalkotás. Miért maradt meg benne az élet?
Mert nem volt neki hova repülni. Nem volt semmi kigőzölgése. Indiai fakírok közt mindig akad olyan csodatevő, aki eltemetteti magát, álomra éheztetve, a föld alá, s akit aztán hetek múlva ásnak ki, és úgy költik újonnan életre. Miért ne történhetett volna ezekkel hasonló csoda? Egy pillanat alatt zárta be őket a kristályanyag.
Lélek, lehellet, a test melege, villanyossága, az élet minden föltétele egy pillanat alatt be lett zárva: a test nem válhatott meg tőle.
Azóta a kristálykoporsón keresztül annak az anyagváltozásnak, melyet halálnak nevezünk, semmi eszköze nem férhetett hozzájuk. A vér nem aludhatott meg ereikben, nem is mozoghatott tovább; az idegek elzsibbadtak, az agy elkábult, minden életműszer megszünt működését folytatni, a bőr pórusai nem párologtak ki többé, de az élet nem tűnt el, csak elrejtőzött. TEzt az életet még újra föl lehetne költeni.
Forróság és borzadály váltogatta egymást egész testemen ennél a gondolatnál. Hevült a szívem, ha arra gondoltam, hogy én, egy puszta világrészben egyedül itt veszett ember, Tmég hozhatnék ki a sziklából társakat, akik hozzám hasonló teremtések,T akik iszonyú magányomban velem maradnának; hogy hallanék még egyszer asszonyi hangot és néznék szemekbe, melyek megértenek! S egészen elkábított az a káprázat, hogy ha feleleveníthetném őket, ha beszélnének előttem emberi hangokon, s vagy én tanulnám el az ő nyelvüket, vagy ők az enyimet, minő titkokat tudnék meg tőlük azokból az időkbül, amiknek történetírói a kagylók és páfránok, s krónikájának lapjai a mész, agyag, homokkő palarétegek, mikbe maradványaik le vannak nyomtatva. Minden kincseinél a földkebelnek, mik eddig elém tárultak, nagyobb kincs volna egy élő ember, aki elmondaná emberi hangokon a jelen világnak, mik történtek ezelőtt húszezer évvel. Milyen képe volt akkor a földnek? Mi volt rajta akkor az ember? De titkos borzadály futotta át megint minden érzékemet, ha arra gondoltam: szabad-e ez? Halandó emberre van-e bízva, beleavatkozni a feltámasztás nagy munkájába, mely a napok végének s az Úr parancsszavának és az ő szolgálatte



42 A húszezer éves menyasszony
vő angyalainak van fenntartva? Az ítéletnap előtt, mielőtt az ég befogadná a földet, kihozni a sírból embereket, kik aeonok óta alusznak s azt mondani nekik: éljetek tovább!
S ha aztán ezek az emberek azt kérdezik tőlem szóval és tekintettel: „Hol van hát a világ? Ha életre költöttél bennünket, add ide nekünk a mi világunkat! Hol van a mi virányunk, mely fölött az ég éjjel is világos volt, s nappal nem lehetett eltűrni a fényt és meleget? Hol vannak a mi diótermő erdőink, miknek héjából méz csorgott, belseikben édes liszt volt, gyökereikből tej folyott ki? Hol a fák, amiknek leveleiről csepegett az üdítő ital? Hol vannak az óriás szörnyek, amik utat törtek számunkra az őserdőkön, s védtek bennünket a hiénáktól? Hol az óriás ,moa’ madarak, amik ellen hadjáratokat folytattunk, kövekkel, hogy tojásaikat elvehessük? Hol az örökzöldfű, melyben fészket raktunk, mint a latámi madár, s a virágos hinárral benőtt tavak, amikben elrejtőztünk ellenségeink elől? Hol van az a világ, amelyben csak tavasz van és ősz, s a kettő mindig tart és mindig együtt?” S én aztán felvezetem őket a föld felszínére, s megmutatom nekik a szép világot: „Ime itt van! Hó és jég és örök éj: az északfény a hajnal!”
A húszezer éves menyasszony
Töprengésemnek még egyéb gátja volt, mint a metafizikai és pszichiátriai nehézségek. Legelőször is maga az a koporsó, melybe ősembereim le voltak zárva. Hogy nyitom föl e roppant kristályoszlopokat? A kristályt nem hiába nevezik az Törökkévaló kőnek.T A kristály hidrokémiai alkotás; vízvegyészet útján támadt; de azzá, ami volt, soha sem lesz többé: még egyszer vízben felolvadt kocsonyává.
Széttörhetem, az igaz; egy erős ütés kell csak a pöröllyel a jegec hegyére, oda, ahol a hatszögletű gúla összefut, s darabjai szerteszét fognak hasábonkint pattanni. Hanem ez a kristály hegyére ejtett ütés a benne levő embernek is olyan jól fog esni, mintha egyenesen az ő feje lágyára ütnék a pöröllyel: ha még él, ettől az ütéstől okvetlenül meg fog halni.
Egy más módszer is van a kristályt szétrepeszteni. Ha azt a lapját, amely érdes kvarcréteggel van bevonva, egy másik kristálylappal dörzsölni kezdik, az egész kristályprizma villanyossá lesz, elkezd világítani, átmelegszik. S ha ekkor jéghideg vízzel hirtelen leöntik, pengve, zengve, mintha citerán játszanék szellemkéz, összevissza repedezik, s akkor aztán gyönge kalapács-kopogtatással is szétbontható. De hát hol ehhez legelőször is a – hideg víz? Ez a kérdés akasztott meg legjobban.
Ha még olyan könnyű volna is embereimet föleleveníteni: oktalanság volna azt megtennem; nem adhatnék nekik mit enni és inni. Italom magamnak is fogytán jár; ételem pedig paprikás medvehús. Ezek itt ha fölébrednének, úgy kellene velük bánni, mint a ma született emberekkel. – Azokat még szoptatni kell.



EGÉSZ AZ ÉSZAKI PÓLUSIG 43
Tehát csak aludjatok még tovább.
Nektek mindegy, akármennyi idő van a tegnap és a holnap között. Egyetlenegy éjszaka az csupán: ha hosszú is. Nekem keresnem kell az utat innen tovább.
Most már egészen bizonyos vagyok felőle, hogy e barlangból kijárásnak kell lenni a szabadba; mégpedig ezen az oldalon, ahol a kristálymauzóleum áll. Mert a kristályképződés abban a percben ment végbe, amint a két ember a híg kovasavba belépett; tehát a túlsó oldalról nem jöhettek.
Ha üreg volt a hátuk mögött, azt a szerteszét feccsenő kristálytömeg, valamint a magas boltozatot magát is, egyszerre betakarta; de erre az eltakart üregre könnyű lesz a hang után rátalálni.
Nem messze a női alaktól valami félgömb alakú tömeg vonta magára figyelmemet.
Közelebbről tekintve, ráismertem, hogy az egy dinornistojás héja.
Ez óriása a madaraknak még a múlt században élt, s Új-Zéland szigetén a maorik egyetlen tápszerét képezte. Azok ki is irtották egészen, s mikor az elfogyott, egymást kezdték enni. Az ősemberek csak a tojásait lophatták el. A hatalmas madár szokott harcolni, s csatákat vívott az emberekkel, mikor már azok fegyverrel is tudtak bánni, s a hős maorit, ki meg mert küzdeni a moával, utódai hőskölteményekben örökíték meg. Tehát egy ilyen, domború felével felfordult dinornistojáshéj volt az a valószínűleg edényül szolgáló eszköz az ősembereknél, melyben élelmiszereik lehettek. Nem vehettem föl, hogy megnézzem, mi van benne? mert apróbb-nagyobb kristályok tömege egész kéreggel vonta azt be s odaragasztotta a talajhoz. Visszajövök még érte.
Hanem azután tovább kémlelve, egy más útmutató jel tűnt szemembe.
A kristálymauzóleumtól az orgona alakú sípsorozatig egy lejtős karzat vezetett föl.
E lejtő lapja, mint minden e barlangban, szakadatlan jegeccsoportokkal volt beterítve, amik tiszta fehérek voltak, mint a gyémánt. Hanem helyenkint mégis látszott egy-egy csoport rozsdasárga jegecképződés a talajon, s a foltok szabályosan következtek egymás után, balrul és jobbrul váltogatva.
Ezek egy ember nyomai, aki egy más üregből ide tévedve vastartalmú sarat hozott a lábain. E vasvegyület látszik meg a kristályképződésen vagy azon keresztül, mint a kvarctul elütő szín.
Hogy miért csak egy ember lábnyomai? Annak az lehet a magyarázata, hogy a dédapa ölében hozta idáig fáradt dédunokáját. Tehát bizonyosan kedvence volt az. Talán az utolsó az egész ivadékbul, akit megmentett, amikor a többi elveszett. Talán az volt a legkedvesebb. Mentül tovább néztem ezt a szép alakot, annál jobban fájt érte a lelkem. Ha én teneked életet adhatnék! Ha magam is élve maradok, még visszajövök érted, s akkor megküzdöm miattad a halál hatalmával.



44 A cet palotája
S ott eljegyeztem magamnak e húszezer éves leányt menyasszonyomul, s megfogadtam neki, hogy senkit mást kívüle nem szeretek, se a föld felett, se a föld alatt. Nem tudom, képzeltem-e, vagy valóban úgy volt? Nekem úgy tetszett, mintha mosolygott volna rá. Szegény jó Bábi, mikor azt látta, hogy így epekedem a szép alvó halott alak után, megszánt és odajött a kristálykoporsót nyalni. Azt gondolta, az is jégből van, s el lehet olvasztani. Igazán meg voltam igézve, babonázva ez alak által.
Oltár előtt történt, templomban történt, hogy őt eljegyeztem magamnak.
A sok hihetetlen dolog között, ami rajtam megesett, azt az egyet tartanám a leghihetetlenebbnek, ha más mondaná el nekem, hogy én szerelmes legyek a dédanyám öreganyjának a nagynénjébe. Uti figura docet.HPU
[1]
UP H
Ime itt egy szép menyasszony, aki egyidejű a hegykristállyal és a dinornissal. Ugyan hogy jut eszembe tréfálni ebben az állapotban? De hát tréfálok talán? Nem én. Ha visszajövök, elveszem a mátkámat. Hanem elébb, mint becsületes szolid vőlegényhez illik, lássunk az után, hogy legyen miből eltartanom, ha egyszer élni fog! Mert föld felett és föld alatt ez az első kötelessége a házasulandó embernek. Tehát vigyük odább a butyrot, Bábi. Adieu, bájos őskisasszony!
(Nem hiszem, hogy királyleány ne lett volna! Még egyszer visszamegyek, hogy megnézzem. – Milyen lehet ez a szem felnyitva?)
HPU
[1]
UP
H uti figura docet = amint az ábra mutatja
A cet palotája
A felfedezett nyomok egész az orgonaalakú kristálycsoportig vezettek.
Odáig érve, kitűnt előttem, hogy e sorakozott kristályoszlopok nem egyenesen állnak, hanem talapjukon előre dűlve, rézsút helyzetben válnak el a sziklafaltól. E nyíláson belül sötétség van: lámpám egy üreg kezdetét mutatja. A hasadék a szikla és a kristály között elég széles volt, hogy útitársammal és iszákommal átkeljek rajta. A sziklafolyosó vastartalmú dolomittömegen vezetett keresztül.
A legörvendetesebb volt rám nézve, amit első lépésem hangja elárult, a sár. Ebben a sziklában már vízerek vannak. Bábi egy-egy helyen megállt, s kedvteléssel nyalta a sziklafalat a leszivárgó nedvességért.
A sziklafolyosó folyton mélyebbre vezető lejtőt képezett. Légsúlymérőm tanúskodása szerint alig voltunk már húsz méternyire a tengerszín fölött.



EGÉSZ AZ ÉSZAKI PÓLUSIG 45
Három órai folytonos haladás után a sziklafolyosó tágulni, magasodni kezdett, mély szakadékok, tágasabb üregek nyiladoztak be. Végre egy százötven méternyi átmérőjű barlang tárult föl előttem. Sötét, egyszerű, pompátlan üreg. Barna, érctelen kő minden fala.
És mégis kincset tartalmazott az! Közepén volt egy tó, melyet egy sziklapárkányon félkörben körül lehetett járni. A kör másik, hozzájárulhatlan részén pedig a sziklafalból harminc méternyi magasságból ömlött alá egy vékony vízsugár a tóba. E hulló víz zenéje volt a legédesebb szimfónia az én fülemnek! Vizet találtunk! Én kulacsommal rohantam a tó felé; Bábi megelőzött, s a tó sziklapárkányára állva, csak úgy kutyamódra kezdte el inni a vizet.
Hanem az első leffentésnél nagyon meg látszott bánni az örömét; felhagyott vele, s meglógatva nagy fejét, felnézett rám, s kedvtelenül morgott.
– Nem jó a víz, Bábi? – kérdém tőle, megijedve, s aztán megkóstoltam magam is.
Huh! Összerázkodtam tőle! Hisz ez keserű víz! amilyet Budán a Lágymányoson palackokra szednek. – De édes uram Istenem, nem keresünk mi gyomorterhelés ellen való orvosságot! Zúgolódni kezdtem a sors ellen.
– De megállj, Bábi! Valami jutott eszembe. Hátha az a felülről lecsorgó víz iható lesz. Bábi megértett, s amint a hátára ültem, beúszott velem a tóba, elvitt odáig, ahol a sziklafalból kifecskendő vízsugár leomlott.
– Gloria in excelsis! – kiálték örömtül ujjongva, midőn az első tenyérnyit felszürcsölém; de még Bábi sem várta ám, hogy lefordítsam neki latin felkiáltásomat, hanem nekifordította féloldalt a fejét a lecsorgó vízsugárnak, úgy itta azt fel röptében, míg én víztartómat töltöttem meg belőle. Kristálytiszta, szénenyterhes forrásvíz volt az, ami felülről leomlott, olyan friss, hogy majd a fogát szedte ki az embernek. De hát hogy lesz e forrásvízből idelenn patikaszer? Mitől válik ez keserűvízzé egy sziklamedencében?
Ezen törtem a fejemet, amíg víztartómat teletöltöttem; ami nem ment nagyon könnyen, mert szűk nyílásával mesterség volt a vízsugárt elfognom, mialatt Bábi lubickolt velem a vízben; úgyhogy beletelt egy pár óra, amíg e feladattal elkészültem. Most azután jelt adtam Bábinak, hogy vigyen vissza a partra. Innunk már van mit, most vegyük elő az ennivalónkat. Talán neki is megjött már az étvágya a paprikáshoz? Lássunk az iszákom után. Hát amint kiérünk a partra, rémülettel látom, hogy az egész iszákom nincs sehol.
Eltünt, elveszett, szőrén-szálán elpusztult.
De hisz ide tettem le a partra, erre a sziklára, mellétettem a csáklyámat, vasrudamat, csákányomat. Azok sincsenek sehol. Bányatündérek járnak itt?



46 A cet palotája
Bábi elérté kétségbeesésem indokát, s neki jobb sejtő tehetsége volt. Ő nem gondolt bányarémekre, hanem feltartá az orrát és szaglászott, és aztán megtaszigált az orrával, s mutogatott, kedélyesen morogva fölfelé. Odanézek. Hát egy ötméternyi magas sziklapárkányon látom az én iszákomat s a rárakott szerszámaimat mind.
De hát hogy mentek ezek oda fel? Én csak nem vittem őket oda! Hiszen lábujjhegyre állva, nyújtózva sem érném el azt az ötméternyi magas sziklapárkányt. Ki vitte azokat fel oda? Nem vitte azokat oda senki „fel”. Én magam raktam azokat oda „le”. Hanem engem hozott „le” valaki azóta. De hát ki hozott le? TAz apály.
Azalatt, míg én a tó közepén a csorgóbul víztartómat megtöltöttem, ez a tó ötméternyit apadt.
TAkkor ez a tó nem más, mint egy része a szabad tengernek:T tengervíz volt az, amit mi először ittunk, ennek a tónak a vize, az volt olyan sós-keserű. Tehát számításom csaknem bizonyos. Szárazföldünk alatt még egy jégréteg van, s az alatt még a tenger. A jégréteg tartja a földet a tenger fölött. Még több bizonyságom jött erre. Hanem most engedelmet kérek, hadd lássak a falatozás után. Huszonnégy óra óta nem ettem, az asztal terítve, de hogyan jutok fel hozzá? Bábi elfutott, itthagyott: lement a vízbe, nem tudom, mit keres benne. Magamnak kell valami nagy mesterséggel felkapaszkodnom az étkező asztalomra, ami elvégre sikerül. Két esztendeje már, hogy nem ittam friss vizet! Most esik először jól az ebéd. Azaz, hogy „vacsora”. Hisz itt nincs dél. Mindig éjszaka van. Itt ha eszünk, csak vacsorálunk. Bábi csak ma nem tartott velem. Markából evett valamit, és csámcsogott erősen.
Ah, a tenger az ő számára is asztalt terített. A sziklafalak, mikről lefutott a víz, rakva voltak tányéralakú patellákkal. Bábi tudja azt már régi tapasztalásból, hogy az a sziklához tapadó csiga az egész évadot kitartja a medvecsaládnál. Jóízű, okos állatocskák azok, odatapadnak a sziklafalhoz oly erővel, hogy késsel kell őket felfeszegetni. Persze csak nekem. Bábi lehúzza őket egyszerűen a körmeivel. Egy párt magam is megkóstoltam belőlük. Nem rosszabb az ízük az osztrigáénál. Csigák után kereskedve, a part szikláin nagy darab zöldes tömegeket találtam, mikben a nagybecsű ámbrát ismertem fel: azt a drága illat- és gyógyszert, ami csak a cethalak gyomrában terem. Hát ez hogy került ide? Hisz ez nem merül el a vízben soha, mindig a felszínén úszik.
Csemegével és vízzel eszerint el volnánk egyidőre látva Bábival együtt. Még az sem lehetetlen, hogy cyprinodonokat fogunk a vízben. Lehet, hogy ezek a fehér halacskák itt is tenyésznek, nemcsak az észak-amerikai TMammutbarlangban,T amit tizenkét mérföldnyire megy be a föld alá, s vannak többféle termei: az egyiket híják az Tóriások termének,T a másikat a T„hazajárók termének”T



EGÉSZ AZ ÉSZAKI PÓLUSIG 47
azért, mert tele van a régi aztékok múmiáival. Itt van az a nagy tó is a föld alatt, amit T„holt tengernek”T neveznek, s ebben laknak azok a fehér cyprinodon halak.
Mindezt én Bábinak beszéltem el, akit az emelkedő dagály apránkint felkergetett hozzám. Úgy látszik, jól volt lakva. Odafeküdt a lábamhoz, s hallgatta nagy figyelmesen geológiai értekezésemet.
A visszatérő dagály hullámai zajosan csapdosták a sziklapartokat.
Ez valami új volt rám nézve: hogy egy földalatti tó hullámokat vessen; az mind olyan csendes szokott lenni, mint egy tükörlap. Ez már zúgott. Odakünn bizonyosan zivatar van valahol. Messze, a nyílt tengeren nagy zivatar, s idáig elhat a nyomása.
Majd holnap, ha szélcsend lesz, elővesszük a tapogatóhálónkat, leeresztjük, s ha kapunk halat ebben a tóban, azt megfogjuk. Jó lesz, Bábi? Most pedig menjünk aludni.
Végzetem volt már, hogy ha valamiből egy kicsit kértem a sorstul, mindig azt kaptam meg, ami legnagyobb. Azzal a sóhajtással aludtam el, hogy bárcsak foghatnék egy kis halat ebben a tóban, hát aztán egyszer csak arra ébredek, hogy valami rettentő horkolás reszketteti meg a fülem dobját. Hiszen Bábi is szokott horkolni. Ahhoz már hozzá voltam szokva, ha fölébresztett vele, az orrára ütöttem érte, s aztán abbahagyta. De ez nem medvehorkolás volt. Annál százszorta hatalmasabb hang. Ha egy ezred katona horkolna egyszerre karmesteri ütenyre, nem közelítené meg ezt a horkolást. Olyan volt az, mint a megszaggatott s megint újra kezdett mennydörgés. Egyszer húzott, másszor fújt. Mikor fújt, fiatal szél volt, mikor húzott, öreg zivatar. S néha cifrázta is, magasabb basszus hangokba törve fel, s végezte horkantással, mint egy álmodó óriás. Polyphemus barlangjába jutottunk-e? Mikor aludni mentem, lámpásomat rendesen el szoktam oltani, hogy ne fogyjon az olajam hiába. Nagy barlangokban nem volt okom a vihedertül félni az újra meggyujtáskor. Tehát sötétben voltam most is. És mégis láttam. A víz világított. Valami homályos foszforeszcens derengés hatott át a hullámokon, ami folyó fénnyé vált a habok éles gerincein. S ahol azok megtörtek, a hulló vízcseppek úgy tűntek fel, mintha hulló szikrák volnának.
S az önvilágította víz közepett feküdt egy idomtalan nagy test. Egy cethal. Potykát kértem, cethalat kaptam.
Negyven méter volt a hosszúsága a fejétől a farkáig: akkora, mint egy dunai gőzhajó. A feje félig künn volt a vízből, s a hullám ki- s bejárt irtóztató száján, melyben roppant, szalonnás nyelve kényelmesen hevert halcsontadó fogsövénye alatt. A szemei félig be voltak hunyva. Ő volt az, aki horkolt.
Ez a barlang a cethalnak a hálószobája. Ez aztán elég nagy hal.



48 A cet palotája
S ilyen bolond az én szerencsém! Még itt is kijutott számomra a sorstól az a különös kedvezmény, hogy éppen az asszonyságnak hálószobájába vetődtem. Ez a cethal anya!
Amit onnan tudhattam meg minden kétséget eloszlatólag, hogy a vízből félig kiemelt farkán még ott aludt a kis princ. Egy szeretetreméltó kis csemete: valamivel nagyobb egy bivalynál. Két pici, úszó tenyerével, melynek csontváza éppen olyan ötujjú, mint az emberé, átölelte az anyacet farkát, hogy le ne essék róla, míg az őt csendesen ringatja.
– Ez már szép darab pecsenye – súgám Bábinak, ki nagyot ásítozott, száját széttátva s a nyelvével körülnyalva a pofáját a kész lakoma előérzetében. – De nem eszel belőle! – folytatám a suttogást, s a szájára ütöttem, amiért nagyon nyafogott. – Várjunk csak! Nem szabad nekünk ezt a cethalat megbántanunk, Bábi! Idegen kapitalista ez! Ezt utilizálnunk kell. Bábi nem értett hozzá. Nem volt nagy financier. De én tudtam, hogy mire spekulálok. Rögtön hozzáláttam, hogy valamennyi kiürült konzerves edényemet tisztára kimossam a tóban. Én a cetet nagyon könnyen megölhettem volna. Iszákomban találomra elhoztam egy párt azokbul a legújabb találmányú cetszigonyokbul, miket Conees készít Brémában, s amiknek belseje robbanó anyaggal van töltve. Ezeket vagy puskából lövik ki, vagy úgy hajítják bele a cetbe, és amely percben a szigony keresztülhat a cet bőrén, a töltény eldurran, s az állatot abban a percben megöli. Mert az óriásnak, aki ezerötszáz mázsát nyom, igen pici kis lelke van. Gyávább a kölyökkutyánál, s a legcsekélyebb seb megöli. Nekem azonban a spekuláción és a lojalitáson kívül még egy harmadik indokom is volt a jámbor cet élete elleni merényletet el nem követnem: az, hogy ha én ezt megölöm, ennek a hullája, amíg azt egy medve fölemészti (mert embernek nem való a húsa), azalatt olyan bűzt fog e barlangban támasztani, hogy meg nem maradhatok benne. A cet azalatt lassankint alábbhagyott a horkolással. Nagyot fújt. A két orrlyukán át vastag gőzoszlopok lövelltek elő; oly robajjal, mint mikor a gőzhajó katlanából kieresztik a gőzt. Azután nagyot ásított, két úszótalpával nyújtózkodásnak eredt a vízben. Majd a farkával kezdett evickélni. Ez az úrfinak szólt, hogy ébredjen fel már. Az lehengeredett fektéből, s aztán ügyetlen evickéléssel táncolta körül az anyját, mint egy kis kutya. Az anyacet valami gyöngéd röfögést hallatott eközben. Aztán kiöltötte hordó vastagságú nyelvét; mire a kis poronty rögtön felkapaszkodott. Az anyacet aztán beszopta őt egészen a szájába s aztán megint kilökte onnan. Ez volt a reggeli mosdatás. Valószínüleg a balánokat szopta le róla, amik a tenger kullancsai; a kis úrfi bőrét meglepik s belecsimpajkoznak. De a mama letisztogatja őket onnan.
Most következett az, amire én vártam. Amiért a cet leginkább keresni szokta a zárt helyet, ahol nem háborgathatják: az a szoptatási műtét.



EGÉSZ AZ ÉSZAKI PÓLUSIG 49
Tudjuk, hogy a cet, a tengerlakók legnagyobbika, nem hal, hanem emlősállat. Eleven fiat szül, csak egyet, legfeljebb kettőt, s azt szoptatja egy álló esztendeig, míg a kamasz jól megnő. S a szoptatás a cetnél sok furfanggal jár. Két emlője van alul, egymástól kétméternyi távolban. (Ezer bocsánatot kérek, hogy ilyen toalett-titkokat is el kell árulnom.) S minthogy annak, aki szopni akar, nem lehet a fejét a vízben tartani; tehát az acnyacet kénytelen háttal feküdni a vízbe, s úgy nyújtani a tejét a fiának. Ez a legritkábban észlelhető látványok egyike. Az anyacet ehhez a műtéthez a legbiztosabb rejteket kénytelen keresni; ilyenkor hall- és látérzékei a víz alá vannak merülve, fejel van lefelé, ami melegvérű állatot eltompít, s a szoptatás alatt könynyen meglephetnék tengeri és szárazföldi nagyszámú ellenségei.
Nekem megadatott a szerencse e ritka látványt a legközelebbről végignézhetni. És nemcsak a nézhetés volt megengedve.
Megvallom, hogy vakmerő gondolat volt tőlem, de tökéletes siker által lett koronázva. Mikor a cetet hanyatt fordulni láttam, s aztán, mint egy megfordított propellert farkával a kisded cet alá furakodni, hogy azt tőgyeihez feltolja a vízből, azt mondám a kis cet úrfinak: T– Lássa nagyságod:T nagyságodra nézve tökéletesen mindegy, hogy öt esztendő alatt legyen nagykorúvá vagy hat alatt. És hátha egy ikertestvére volna nagyságodnak s azzal kellene megosztani az anyatejet? Minthogy pedig nincsen, adoptálom magamat nagyságod testvérének. Darwinnál van a geológiai tabellám, amelyből kiderül, hogy egy családbul származunk. A cet az egyedüli emlősállat, bátyánkon, a majmon kívül, akinek az első lábán öt ujja van; nekem is az van: ez elég az atyafiságra. Tehát kérem magamnak azt a másik kútforrását az életnek. Ezt mondva, kiürített víztartómmal odaúsztam én is az anyacethez, én is felcsúsztam az alsó extremitásán egész a tejképző életműszeréig, s ott melléhelyezkedtem a szopós princnek.
Az úrfi morgott rám egy kicsit; de nem tudott hogyan elkergetni; ha ő ütött a farkával, én visszarúgtam a lábammal, míg csakugyan elhitte, hogy testvére vagyok; s azalatt egy vékony, belül üres kaucsukcső segélyével, melyet a laboratóriumból hoztam el, pompásan kiszivattyúztam a másik emlőbül a tejet. A víztartóm félignél tovább telt meg vele. Én hamarább elkészültem a feladatommal, mint a princ, s már vissza is úsztam a partra, mikor még az mindig szopott.
Ez aztán gyönyörű osztalék volt. Nyolc liter tejet kaptam egyszerre. Jóízű, kövér tejet, mely zsírtartalomban túltesz a bivalytejen. Ennek nagy részét eltettem az üres bádogszelencékbe, azokat ismét légmentesen elzárva. Számítottam későbbi szükségre. Bábi hozzá se szagolt a tejhez: ő jobb szeretett volna a húsából. De hát arra megmondtam neki, hogy ne számítson. A cet nem likvidál.



50 Harc az óriások között
Különben jöhet még számára is valami nagy szerencse. Ha a cet idejöhetett a tengerből; éppen úgy jöhetnek ide fókák, rozmárok, tengeri oroszlánok is, s a jegesmedvének nem kell háló, sem szigony, hogy a halat kifogja a vízből.
A cet aztán, amint megszoptatta a fiát, s gondolta, hogy már elég, megint megfordult, a vízbe pottyant borjúcskát felkapta a szájába, s azzal fejel lefelé eltűnt a víz alatt. Ha ez az áldás még többször is visszakerülne, igen szépen el volnék látva télire élelmiszerekkel. Medvehús és cethaltej.
Az elsőről azt tartják a vadászok, hogy aki sokáig él vele, hamar megőszül. Fehér lesz tőle a haja, mint a jegesmedve. Nem hiszem én azt; ha igaz, sem bánom.
A cethal pedig azontúl minden tizenhat órai időközben visszajött a barlangba a fiát megszoptatni, úgyhogy én nem tudtam már hova tenni a tejet, s azon gondolkoztam, hogy ha azt a két ősembert életre költhetném, ha a jégbarlangba az otthagyott eszközeimért visszamehetnék, ebbül a tejfölöslegből még sajtot is csinálhatnék. A cet adja! Ez aztán az igazi honanya, aki az egész népét egymaga eltartja itallal, étellel napról-napra!
Harc az óriások között
Most már ebben a barlangban ütöttem fel kedvenc tanyámat, ahol forrásvizem és tejem volt. Csupán világítószerem volt már fogytán, azzal nagyon takarékosan kellett bánnom. A tengernek voltak korszakai, amikor maga világított. Ez a villanyos világítás alkalmasint összeköttetésben állt a föld felett tündöklő északfénynyel. Hanem egy másik befolyását is éreztem a tenger és a tó közötti összeköttetésnek. Azt, hogy a tenger hőmérséke is közölve volt a barlanggal. Állandóan egy fok volt 0 fölött.
Ez már hidegnek nevezhető, én azonban hozzá voltam már szokva. Ébren erős mozgásokat tettem, s aludni a jégmedve mellé feküdtem le, akinek a testmelege óriási terjedelme mellett rám nézve valódi befűtött kályha. Elképzelhetni: egy test, mely tizenkét vámmázsát nyom, s száz fok meleget (Fahrenheit szerint) sugárzik ki.
Bábi most már nagyon sokat aludt. Érezte a közelgő téli álom időszakát.
Nem tudtam már mással felkölteni, mint ha a fülébe trombitáltam. Különben hagytam aludni. Egy esemény azonban mégis kényszerített Bábi édesded álmát félbeszakítanom. Azt különben ez a nagyszerű jelenet maga is megtette volna nálam nélkül. Egy ízben szokatlan villanyos fényben derengett a barlangi tó, amidőn egyszerre egy magasra vetődő hegyhullám hirdeté előre a barlang úrnőjének közeledtét.



EGÉSZ AZ ÉSZAKI PÓLUSIG 51
Többször észleltem már ez előjelét a cethal érkezésének, de ezúttal a szokottnál hevesebb, turbulensebb volt e roham, aminek a következő perc meghozta a magyarázatát. A cet fejével felfelé bukott fel a hullámhegy alól, melyet rohamával támasztott. Fiát, mint rendesen, a szájában hozta magával; de ezúttal nem jött egyedül, vele egyszerre bukott fel a víz színére egy másik szörnyeteg: egy ámbra-cet (physeter).
Ez a csodaszörny, melytől az ámbra származik, hol annak a beleiben félmázsás darabokig tömörül össze. Ez is egy rokona a cetnek. Kedves rokon!
Míg a cet, Ta bothead whale (balaena mysticetus)T a legártatlanabb teremtés a világon, mely óriási termetét csak a tengervíz ázalagaival táplálja, csak apró puhányokat s repülő csigákat eszik, addig rokona, az ámbra-cet, T(spermwhale, Physeter macrocephalus)T csak hússal él, s kedvenc eledele a Tcápa és a cet.T
A cápa, a rettentő szörny, mikor a physeterre bukkan, rémültében az iszapba búvik előle, s ki hagyja magát gyakran kergettetni a partra. Ahogy a cápa ketté tud szelni egy harapással egy embert, éppen úgy az ámbra-cet egy cápát. A balaenacetnek legfélelmesebb ellensége ez. Ennek nem eszi meg a húsát, csak a nyelvét. Nagy inyenc. A többit otthagyja. Hanem a cet kis fiát szintén szereti, arra örömest vadászik. A cetnek nincsenek fogai; ínyét a halcsont-lemezek képezik, azokkal ő nem harap. Az ámbra-cetnek pedig van negyvennyolc foga. Mind valamennyi az alsó, kinyúló állkapcájában, amiknek a számára a felső ínyben csak megfelelő üregek vannak, ahová beleillenek. Szép gömbölyű sorban állnak ezek a fogak; legelől a leghosszabbak, azután a kisebbek. Alakjuk olyan, mint az uborka; a legkisebb fog súlya egy kilogramm, a legnagyobbé kettő. Ez irtóztató fogsorral képes egy dereglyét összemorzsolni. Nagysága felényi, mint a ceté, akkora mellette, mint egy kisebb propeller a nagyobb gőzös mellett; de a feje csaknem olyan nagy, mint azé. Az irtóztató fej testének egyharmadát képezi. A háta púpos. Egész teste bársony-fekete, zöldbe, kékbe játszó, csak a hosszú nyelve vérpiros, s kilátszik, mikor a száját feltárja. Valóságos ördög. A cet kényes, érzékeny állat. A legkisebb sértés, mely húsát éri, okvetlen halálát vonja maga után. Egy lándzsadöfés kivégzi, amit egy ember kiheverne. Az ámbra-cet csak két helyen sebezhető. Ott, ahol a feje a derekától elválik, a nyolc nyakcsigolya táján és a hasán; koponyája kemény, mint a kő, azzal, ha dühbe jön, a gályák oldalát is betöri, más része testének pedig csontszívósságú inakkal van keresztül-kasul befonva. Ez a szörnyeteg támadta meg az én cetemet.
Az rémülten menekült szokott búvhelyére, de a cachelot előtt is ismeretes volt az már, utána rohant, sziklák alagútain át, jéghegyek barlangjain keresztül. S most ebben a szűk amfiteátrumban adnak egymásnak találkozót az élethalálharcra.



52 Harc az óriások között
A cet a rémülettől és sietségtől horkolt és fújt; a gőz sugárokban lövellt ki orrlyukaiból. A cet igen jó stratégiai állást foglalt el magának. Nagy fejét beékelte olyan szűk sziklaöbölbe, ahol ellenfele nem férhetett hozzá. A cet minden védszere a farka. Igaz, hogy az rettenetes fegyver. Tele vannak vele a cethalászok krónikái, hogy miket tud a cet a farkával elkövetni, feldobja a dereglyét a levegőbe a benne ülő tizenkét emberrel együtt, csak úgy bukfenceznek, s képes egy jókora kompot úgy kettévágni a farka egy legyintésével, mintha fürésszel vágták volna ketté. Mikor a cachelot odacsap hozzá, hogy agyarai sorával kihasítsa az oldalát, a cetnek egy farkcsapása a tó túlsó sziklafalához csapja őt egyszerre.
Hanem az föl sem veszi a pofont, az ő bordái, az ő csontbőre kiállják azt. Megújítja a támadást. „Ébredj, Bábi! Veszélyben Izrael!” ordíték a medve fülébe, s orrára ütögeték, amitől leghamarább fölébred.
Ha megöli a cachelot a cetünket, oda a tejgazdaság! Magam is hirtelen sieték a magnéziumot meggyújtani. S aztán előkerestem a robbanó szigonyomat, s siettem a harcban interveniálni.
Gyönyörű tengeri párviadal volt az! Csak most, teljes világításnál volt alkalmam először cetemet jól megnézhetni. (A világosság nem zavarta meg a küzdőket, a ceteknek igen rossz látásuk van.)
Az én védencem a hátán barna, a hasán fehér volt, a szája is szélesen fehér, s benne a fogsor helyett kiálló halcsont-palánk fekete, a torkán kezdve a hasáig ráncokat vetett a bőre, s a ráncok feneke vérpiros volt, mikor egyet fordult, ezek a vérpiros sávok a márványozott fehér bőrön gyönyörűen villóztak végig. Úgy hiszem, hogy az én cetem a maga népe között valódi „szépség” lehet. A küzdelem a két óriás között egy percig sem szakadt félbe. Farkaik csapkodása egész felhőszakadást támasztott a barlangban; a hullámok húsz méternyi magasan csapkodtak föl körülöttünk, s minden percben teleloccsant szemem, szám tőlük. A cet bőgni kezdett oly hangon, ami egy öldökölt sertéséhez hasonlít, csakhogy ezerszerte erősebb, a cachelot pedig fújt és horkolt, s mikor egyszeregyszer a fejét érte a cet-fark csapása, az olyant csattant, mint egy mennykőütés. És eközben a cet folyvást szájában tartá fiát; ki nem ereszté onnan, s a nyelvével nyalogatta a fejét. – Segítségre, Bábi! – kiálték medvémnek. – Aztán pecsenye is lesz, ha mi győzünk!
Nem is sok biztatás kellett neki. Ősi tudomány ez a jegesmedvénél. Ez is tud úszni, lebukni s megöli a tengeri oroszlánt a víz alatt, ha összeakasztanak egymással. Bábi csak arra vár, hogy egyszer a cachelot kikerülve a cet farkcsapását, oda oldalogjon ennek a fejéhez. Számított rám is. Sokszor vadászott ő már így együtt a cethalászokkal. Amint egy pillanatban sikerült a cachelotnak a cet fejéhez nyomulni, a cet veszve látszott lenni. Ekkor Bábi egy magas szikláról egyszerre odaveté magát a cachelot hátára s iszonyu körmeit belevágva annak a bőrébe, átharapta annak a nyakát éppen azon a legkényesebb részén, ahol a fejét a testétől elválasztják a



EGÉSZ AZ ÉSZAKI PÓLUSIG 53
csigolyák, egyedül kényes csontok, alig papírvastagságúak. Bábi tapasztalt cetvadász volt. Most aztán a cacheloton volt a sor a megrémülésre. Érzé, hogy egyetlen fájó részén van megtámadva; a felszakított bőr alul egyszerre omlani kezdett ki az a drága olaj, mely a cachelot értékét képezi, s aludt állapotban spermaceti név alatt ismeretes. Amit csak a hajósok meséjének hittem addig, azt élően láttam e pillanatban; a cachelot felugrott a vízből legalább tizenöt méter magasságra, s azután hanyatt veté magát a vízbe. Ezt a pillanatot siettem felhasználni. Hirtelen belehajítám a felfelé fordult hasába a szigonyt, melynek hatása halálos, ha az a bőr alatt elrobban.
Az óriás szörny erre egy villámsebességű vickándozással porrátört vízfellegbe burkolta az egész barlangot, s mire kinyitottam a szememet, már nem volt sehol, eltűnt a víz alatt. S vele együtt az én medvém.
Azt hittem, hogy a vízbe fojtotta a szegény Bábit. Néhány perc múlva azonban láttam felbukni a víz színére az ő kedves juhászkutya-forma fejét, amint ügyesen úszott ki a part felé, s ott lehajolt egy sziklára, s a vízbe lenézett. A harc be volt fejezve. Az én cetem nyugodtan heverészett a vízben. Szemei, miknek hosszú pillái vannak, mint az embernek, hálateljesen látszottak felém pislogatni. Talán megismerte bennem szövetségesét. Utoljára elkezdett sírni: a cetnek könnyei is vannak. Halálra ki volt fáradva, elaludt.
T(Vége az első kötetnek)



54 Utazás a cethalban
II. KÖTET
Utazás a cethalban
Alig telt bele félóra, hogy a cachelot újra felmerült a víz színére; de mozdulatlanul. Meg volt ölve. – No ez most már a mienk – mondék Bábinak, s fogtam egy kötelet, s azzal felülve a medve hátára, beúsztattam a holt physeterhez. Húszméternyi hosszú állat volt; még holtan is félelmetes. Alsó agyarsorának nagyobbjai tizenhat centiméter hosszúak voltak, tehát hosszabbak a legnagyobb vadkanagyarnál, de amellett nyolc centiméter átmérőjűek, simák, mint az elefántcsont. A feje a legbecsesebb része, abban van a csont és bőr közötti sajátszerű üregekben a spermaceti. Ezt azonban utoljára hagytam. Sietősebb feladat volt a derekát felbontani; mert az ha egy napig felbontatlan áll, a szalonnája erjedésbe megy át, s mikor felpukkan, olyan bűzt terjeszt, hogy az embereket kikergeti vele a városból. Legelébb is keresztülkötve az alattságot az állkapcáján, annál fogva Bábi segélyével odavontattam a nagy holt tömeget a sziklaparthoz, hogy jobban elbánhassak vele.
Tehát legelőször végighasítottam a bőrét, aminek lefejtésénél Bábi is segítségemre tudott lenni. A bőr jó lesz nekünk sátornak még csizmatalpnak. Ez alatt a bőr alatt volt egy vékony hártya, olyan finom, mint a patyolat; Tebbül a hártyából készül a grönlandi leányoknak az inge.T Gondoltam az én mátkámra, mikor ezt az Isten adta kész rumburgi vásznat végszámra felgöngyölítettem. Ebbül lesz neki Tindusium, chlamys, tunica, peplum.T
Azután kerül a sor a szalonnára. Ez tíz-húsz centiméternyi vastag rétegben áll a hátán, amiket én nagy hasábokba szeldelve, csak beledobáltam a vízbe; onnan majd könnyű lesz azokat kihúzgálni. A szalonna alatt volt azután az a szívós csontszövet, amit legjobban hasonlíthatok a pulyka combjában levő inakhoz; mintha ilyenekbül állna az egész páncélja, amit baltával is nehéz felvágni. Az egész „Malpighi hálózata” a cachelotnak ilyen egymást keresztező csontszalagokból állt. Ez alatt volt azután a szép veres húsa. (A balaenacet húsa fekete.) Ez már Bábinak az osztaléka. Nem is kínáltatta nagyon magát. Valódi húsCalifornia volt ez ránézve. Efölötti örömében el is felejtette a téli álmát. Most került aztán a cachelot fejére a sor. De mielőtt azokat a csontüregeket felnyitogatnám, amik mint a méhsejt feküsznek egymás mellett, s amikből az olaj híg nedvét kancsóval lehet kimerni,



EGÉSZ AZ ÉSZAKI PÓLUSIG 55
elébb gondoskodnom kellett valami tömlörül, amibe azt eltegyem. Erre legjobban felhasználhatom magát a physeter gyomrát és beleit.
A bemenet könnyű, a kapu tárva van. A physeter szája úgy fel van tárva, hogy azon szekérrel be lehetne hajtani. Az alsó állkapcája oly hosszú, mint egy deszkaszál, s éppen olyan keskeny, csak kétfelől kimeredő fogsorai teszik szélesebbé. Ez alsó állkapcában fekszik hosszan a vérpiros nyelv, melynek a szélei két felől ki vannak cafrangozva. Ez finom eledel, csakhogy fel kell hasogatni, besózni és felfüstölni. Ez mind meglesz. De előbb menjünk beljebb.
A boltozatos szájpadlás alatt felállva elmehet egy ember. E szájpadlás különben tele van sörtékkel. Az orrlyukai, mik kívül egyetlen nyílásban egyesülnek, egyenes összeköttetésben vannak a tüdejével, s a porcogós gége vezet le a kaucsuk szívósságú tömeghez, mely azt a bömbölő hangot tudja kiadni, amit csak olyankor hallat a cachelot, ha verekszik vagy szerelmes. Hogy szerelmes-e az ámbracet? Elhiszem azt. Akkora szíve van, mint a két vállam, lapos, széles; a „tojásdad nyílás” mindig nyitva van rajta. A szájpadlásból a torkán keresztül akkora nyílás vezet le az első gyomrába, hogy kevés lehajlással lebújhatni bele. TAz ámbracetnek négy gyomra van.T
Az első gyomra, az csak egy előleges bendő, mely tele van azokkal a mirigyekkel, amiknek a nedve az elnyelt ételt a megemésztésre előkészíti. Gyakran látták már, hogy az ámbracet kihányta az elnyelt zsákmányt, ha még nagyon eleven volt a gyomrában, hogy jobban megrágja ismét. Így egyszer egy egész kis cápát nyelt el és vetett ki, s megint elnyelt a cethalászok láttára. Magnézium sodronyommal kellett ehelyütt világítanom. A meleg nyolcvanöt fok (Fahrenheit) volt ezen a helyen. A bendő egészen üres volt. A cachelot, úgy látszik, régóta kergeti a cetet, s azalatt nem ért rá más apróbb halra vadászni.
Az első bendőből már csak egy szűk nyílás visz át a másodikba, amin keresztül kell búni. Ez a második gyomor a vegytani előkészítő műhely. Ennek fenekén már találtam apró tintahalakat és csontvázait régebben elköltött cápáknak, amik még nem porhanyultak meg annyira, hogy a harmadik gyomorba átmehetnének. Ezzel van kapcsolatban közvetlenül a máj. A cetnek külön epehólyagja nincs. A harmadik gyomor egy valódi erőműtani készülék. Legkisebb valamennyi között, gömbölyű falai körös-körül rojtokkal benőve, mely eleven, mozgékony sallangok folytonosan forgatják, koptatják a rájok bízott tömeget, míg az szétmállik. Amint ebbe a harmadik gyomorba bedugtam a fejemet, bizony ijedten is kaptam azt hirtelen vissza.
A levegő különben sem volt itt kellemetes, de ebből éppen valami oly átható patikaszaggal vegyült bűz tódult elő, hogy abba kellett hagynom az ostromot. Csak kívülről világítottam bele. Ez a gyomor még élt, még folytatta működését. A tömérdek idegszalag még mozgott, és valamennyi pacalrojt még mozgatott egy közéjük került idomtalan nagy gomolyagot, melyben, amint a bendőket egyenkint kivágtam és előhúztam a szörnyeteg torkába, egy óriási nagy nyolclábút ismertem fel, a tengerek rémét, a



56 Utazás a cethalban
polipot, aki száz köpölyű karjával egy embert meg tud ölni. A cachelot még ezt a sérthetlen szörnyeteget is el meri nyelni!
Elnyelni könnyű, de megemészteni nagyobb feladat. A hidrának vannak olyan alkatrészei, amiket a gyomornedv fel nem olvaszt. A bűze pedig rettenetes. Addig nem folytathattam a munkámat, míg a bendőt tele nem raktam kövekkel, azok aztán levitték azt a víz fenekére. A harmadik bendőjével együtt a szívét és lépét is elmerítettem a vízbe, amikre senkinek sem volt szüksége. Hanem a veséit megtartottam, mert azok delicatessek: fürtöt képeznek, mint a szőlő, a máját pedig azért tartottam meg, hogy már a bibliából tanultam (ami kitűnő therapeutikai tankönyv), hogy a nagy halnak a mája nyitotta meg, az angyal orvosi rendeletére, a vak Tóbiás szemeit. Hátha használhatom ezt szemfelnyitó szernek az én ősembereimnél?
A veséket a negyedik gyomra körül találtam meg a duodenum végén, idáig hatolt a robbanó szigonyom is a has falán keresztül, s az arteria subclavisnak egy ágát elszakítva, okozta a cachelot rögtöni halálát. A negyedik gyomor a legtágasabb. Ennek a falai egészen simák és síkosak; ez már a vegytani szétosztó műhely, honnan a chilus és a salak, a víz és a tömör részek külön útjaikra indíttatnak. Van azután egy terméke a cachelot gyomrának, mely sem az egyik, sem a másik osztályhoz nem tartozik. Ez az Támbra.T Ez csupán a cachelot gyomrában terem. A legbecsesebb illatszer és gyógyanyag. Angliában unciájának ára 8 font sterling. Én találtam a cachelot gyomrában egy félmázsás darabot. Vékony hártyaburokba volt foglalva s odanőve a gyomor falához. Én azt hiszem, hogy azt a cachelot gyomra az óriás tintahal maradványaiból készíti, miket nem bír megemészteni. E véleményemet támogatja a nehéz illat, mely nyers korában jellemzi az ámbrát, s hasonlít a tintahal szagához, s csak kiszáradva ad helyet annak a drága illatnak, de még inkább a közévegyült tintahal csörrök, mik olyanok, mint a papagály csörrei. Ez ámbradarabot kitettem száradni. Megér hatezer font sterlinget.
A kivágott bendőkből tömlőket készítettem a halolaj számára, amihez a roppant hosszú és vastag beleket is mind felhasználhattam. A visszereiből köteleket csináltam. Mikor egészen kitisztítottam a cachelot belsejét, s bevilágítottam ezt a hatalmas boltozatos termet, el kellett ismernem, hogy ebben bizony Jónás kényelmesen ellakhatott.
Ez azonban sok óra munkája volt. (Napról nem beszélek, mert ez az időfelosztás „itt nálunk” nem járja. Nálam egy nap rendesen nyolc óra; hat óráig dolgozom, két óráig alszom, ez egy nap.)
Azon idő alatt, amíg a physetert boncoltam, rendes időközben eljött a cet is fiát megszoptatni. Hogy nem riadt vissza attul a munkátul, amit félelmes ellenségén itt véghezviszek, annak egyszerű oka az, hogy a cet igen rosszul lát, még nehezebben hall, s szagműszere meg éppen nincs. Mikor a magnézium-világítást nem használtam, ő nem látott a barlangban, a physetert el is felejtette bizonnyal.



EGÉSZ AZ ÉSZAKI PÓLUSIG 57
Rossz emlékezőtehetsége van. Az agyveleje ebben az iszonyú nagy fejben nem több, mint egy ökörnek szokott lenni. Én tehát egész nyugalommal tölthettem meg a cachelot beleiből készült tömlőimet a koponyájában eltört csontüregek olajával, mely üregek kiapadhatlanoknak látszottak lenni. Ha egyszer kiürítettem őket, hat óra múlva megint megteltek, ami akként történhetik, hogy a cachelot fejéből egy hosszú tömlő alakú ideg fut végig a farkáig, mely oldalágaival minden egyéb részébe lenyúlik, s a spermaceti minden izmában terem. E tömlőn át a távolabb eső sejtekből szívódik az fel a kiürült koponyaüregekbe.
A fejéből még a két szemére volt szükségem. Azok nagyobbak, mint a cethalé, hat fontos ágyúgolyóval vetekednek, s a tunica sclerotica oly vastag rajtuk, mint a talpbőr, a pupilla feketéje hosszúkás, mint a macskánál, s a choroidaea gyönyörű fehér, kék, zöld rajzokkal ékes. E két szemből két pompás tejescsésze válik, aminő nem minden uraság asztalán hentereg. Még az állkapcáit emeltem ki a vízből, amik mintha csak arra lettek volna teremtve, hogy abba a kürtőbe felállítva, amelyen ide lecsúsztam, nekem a huszonnégy fogukkal lépcsőül szolgáljanak. Bábinak is karácsonyja volt addig, amíg e műtét tartott; el nem hagyta a cachelot hátát, csak mikor megszomjazott; olyankor aztán a maga eszétől beúszott a csorgó alá; de megint visszajött. Egész esztendeig elélt volna ő azon a physeteren; ha az olyan bolond lett volna, hogy az ő kedvéért ott maradjon. (Az én kedvemért ugyan nem, mert már kezdett nagyon úri szaga lenni.) A physeter azonban azt tette, hogy amint a szalonnáitól meg volt fosztva, s a fejolaja mindjobban kifogyott, a nehéz csonttömeg mindjobban kezdett alásüllyedni. Egyszer aztán hirtelen elmerült a vízben, s Bábi lemaradt a hússzigetről nagy bámulatára. Ez a jóllakás elég volt neki egy hónapra, hízott ezalatt legalább két mázsát a jó állat.
Én is el voltam most már látva világító szerrel örök időkre.
Maga a fejolaj tizenkét quartelre ment. A szalonna zsírjából azonban megtölthettem volna negyven tonnát.
Kár, hogy nem áll több edény rendelkezésemre, mint a négy bendő.
A kiolvasztáshoz való készülékeim is, mondhatom, hogy nagyon primitív állapotban voltak.
Egy sziklagödröt kerestem ki a parton, melytől keskeny hasadék futott alá a tóhoz. A szalonnahasábokat keresztben máglya alakban egymásra raktam, s aztán forgáccsá hasogatott bőrbül tüzet raktam alájuk, amitől lassankint maga az egész máglya tűzbe, lángba borult. Az volt aztán az illumináció! Szerencsém, hogy az ötven méternyi magas kupolában elfér a füst; különben megfojtott volna. A láng a boltozatig csapkodott, s a füstfelleg újra tüzet fogott odafenn s égett, mint egy lángoló felhő.
Az olvadt zsír pedig omlott patakban a tó felszínére. Annyi emberi eszem volt, hogy forrójában nem kanalaztam bele. Tudtam, hogy innen nem veszhet el; hagytam a víz színén kihülni. Volt már tutajom, hatrétbe hajtott cachelotbőrből, azon rámehettem a tóra, s bádoggal merhettem fel a halzsírt a felszínéről, mely egé



58 A volkángyújtás
szen elterült rajta, s attól fogva nem hullámzott a víz, sík lett, mint egy olajoskád felszíne. Kíváncsi voltam rá, megtudni, mit mond ehhez a cet. Nem ijed-e meg, ha viszszatér, a nagy tűztől és a halzsírtól?
Nem az. A kivilágítás éppen nem látszott meglepni, legfeljebb azt mondta magában: „Ejnye, de megjavultak a szemeim!” A víz fölött elterülő halzsír pedig éppen nagyon megnyerte magas tetszését. Azt mondta rá: „bouillon” s elkezdte con amore szürcsölni, sőt a princet is kínálta nagyon; és jó kedvében meghengergőzött a tóban. Az elemésztett halzsíromért azonban megvolt nekem is a jutalmam, mert a legközelebbi TfejéskorT cethalam huszonhét liter tejet adott, melyből én mindjárt sajtot készítettem. A tárcámba pedig rögtön feljegyeztem a gazdászati tudnivalók közé: „Ha azt akarod, hogy a cet jól tejeljen, adj neki fejés előtt halzsírabrakot.”
A szalonnakifőzésből még egy közvetett előny is származott rám nézve: az, hogy az óriási nagy barlang lassankint úgy befült a szalonnamáglyátul, hogy vége felé teljes tizenhat fok (Reaumur) volt a hévmérsék ebben a rengeteg szobában, ami éppen elég.
Nekem a tűz fényénél, ha egyszer megraktam a máglyát, amíg az kiégett, nem volt egyéb dolgom, mint elővenni azt a vékony, csaknem átlátszó irhát, amit a physeter epidermisze alól kifejtettem, s azt felszabni és megvarrni mindenféle női öltözeteknek. Hát az ember, akinek módja van benne, maga stafirozza ki a menyasszonyát. Egész nap ingeket, peplumokat varrtam (az utóbbinak, az igaz, hogy nem nagy varrás kellett).
S annak az embernek, aki egész nap azt a hegyes vasat kezeli, aminek tű a neve, vakmerő gondolatok szoktak szülemleni az agyában, amiről minden céhmester és atyamester, akinek e szakbeli munkásokkal volt valaha dolga, tanúbizonyságot tehet.
A volkángyújtás
Tehát elmondom, hogy micsoda vakmerő gondolataim támadtak varrás közben. Két föltevésből indultam ki.
Az egyik az volt, hogy ezt a mi egész szárazföldünket egy óriási jégtömeg tartja a hátán. Az hozta ide. THa idehozta, el is viheti innen.T
A cethalak feljárása a barlangba erősített meg ebben a hitben. Ők vagy a grönlandi óceánról jöhetnek ide, vagy Parry felfedezett éjsarki szabad tengeréről, ami messze semmi esetre nem lehet.
Ezt a szárazföldet csupán a körülfekvő jégtömegek tartják innen össze. Ha ezek közül ki tudna törni, úsznék tovább. Meddig? Hová? Keresztül az északi földsarkon át Amerikába. A tengeráramlat odavisz bizonyosan. Mi szabadíthatná ki innen?



EGÉSZ AZ ÉSZAKI PÓLUSIG 59
Egy roppant nagy földrengés. Hát aztán, hogy törne keresztül az útját álló jégtömegeken? Hiszen ez az éppen, amin töröm a fejemet. Nincsenek kisebb eszméim, mint volt III. Napóleonnak, mikor egyedül, egy sas kíséretében elindult elfoglalni Franciaországot; mint volt Benyovszky Móricnak, mikor egyedül egy ágyúval el akarta foglalni Madagaszkár szigetét. TÉn el akarom vinni innen a Ferenc József-földet.T
Most ennek én vagyok a teljhatalmú helytartója. S elmondhatom magamrul, hogy „l’état c’est moi”. Magam vagyok a nép és az uralkodó. Vannak iszonyú kincseim a föld alatt; és nincs semmi államadósságom. Folytattam háborút, mégpedig a tengeren és győzedelmesen. A vesztes ellen hadiköltséget fizetett. Van egy népem, akit megnyergelek, és egy népem, akit megfejek. Jegyben járok egy királyleánnyal, aki által legitim jogokat szerzek ehhez az országhoz. Mindezeket én itt nem hagyom! Acheronta movebo!HPU
[1]
UP H
A másik föltevésem, amire nagyralátó tervemet alapítottam, az a körülmény volt, hogy amaz ősemberek ide ebbe a barlangba a földszínéről kerültek. Innen tehát kijárásnak kell lenni a szabadba. Kutattam azt már régen. Oldalnyílás volt elég, mely e barlang folytatását képezte; csak az volt a kérdés, hogy melyiken induljak el. Volt egy, amely fölfelé vezetett s egy másik, mely lefelé indult. Az utóbbit választottam.
A sziklafolyosó szűk volt, néhol mászva, feszengve lehetett csak rajta keresztülbújnom. Először agyagpala és homokkő rétegeken vitt keresztül; utóbb egészen homokkőbe jutott.
Folyvást lefelé vitt a tárna. Egy helyütt valami ismerős bűz ütötte meg az orromat. A bűzkő (Stinkstein) szaga az. Reményem villant! itt kőszén, kőolaj van közel. Most már óvatosan kellett előre hatolnom: ahol kőszén van, ott viheder is van (böses Wetter). A sziklafolyosó egy kanyarulatánál hirtelen egy élő hang üté meg fülemet. Mi az? TMéhdöngés!T Itt? a föld alatt! Az éjszaki szélesség 85-ik fokán túl, ahol már nincs rovar és a kőszénalkotás rétegeiben, amelynek világában TmégT nem volt repülő bogara a levegőnek.
És a méh mégis itt döng a fejem fölött, mintha figyelmeztetne rá, hogy ne menjek hozzá közelebb, mert megcsíp. Ez nem álom; ez nem fülem hallucinációja; mert ha bedugom a két fülemet, akkor nem hallom a méhdöngést, s ha ismét kinyitom, megint itt van. Közelebb mentem hozzá. Most már úgy hangzott, mintha a méh valami pókhálóban fogta volna meg magát, s vergődésében zizegne oly fájdalmasan. Keresni kezdtem lámpámmal: mi az?
Egyszer aztán a méhdöngésből egy nagy bagolyhuhintás lett. A Davy-lámpa sodronyhengere megtelt lánggal, s a henger maga veresen izzóvá lett. Most azután megtudtam, hogy mi volt az a méh. – No ha ez megcsípett volna: az elég lett volna nekem a másvilágra menetelhez.



60 A volkángyújtás
Valahonnan TnaftagázT szivárog fel; a sziklának valami szűk tűvékony hasadékán keresztül, ez döng olyan szomorú méhzöngéssel. Itt nem jó helyen járok! Most már érezni is kezdtem a nafta szagát.
S a Davy-lámpa nem arra való, hogy a veszedelemtől megóvjon, hanem csak arra, hogy annak közellétét tudassa. Megálltam, mintha a sziklához lettem volna fogva. Mi oka lehet annak, hogy a Davy-lámpa sodronyhengerében csak akkor vetett lobbot a lég, mikor ahhoz a zengő hasadékhoz közel tartottam. Hiszen ha azon a kis hasadékon csak egy földfeletti éjszakán át ömlene ki így a naftagáz, az elég volna az egész sziklacsarnokot betölteni, s az én lámpámnak azt már a belépéskor meg kellett volna éreznie. S ez a nafta évezredek óta zengheti már itt magányos méhdalát. Ennek valamerre el kell innen illanni a magasba. Nem fordulok vissza.
Hiszen kerestem azt, amitől megrettenék.
A Davy-lámpát letettem a talajra, ott nem lobogott többé. És aztán amilyen messzire annak a világa elhatolt, megkísértém előrebotorkázni. Valami sejtelem vezetett. Majd olyan messze eltávoztam már a lámpámtul, hogy nem láthattam a világát. Sötétben tapogatóztam tovább.
Most már egy más vezetőm is volt. Egy sajátszerű moraj. Valami föld alatti vízesés moraja.
Minden léptemre nagyobbult, erősebb lett a zuhogás. Előttem egy nagy barlang áll, melyen víz rohan keresztül. Minő víz lehet az, mely két jégréteg között rég meg nem fagyott? Ezt már nem az új bazaltalkotás melege olvasztja ki a jégtömegbül. Idáig nem hat az el.
A tudvágy késztett előrehatolnom. Ekkor egy harmadik vezető jött segítségemre. TVilágosság!T A folyosó végén valami félhomály kezdett derengeni!
TDerengés! Egy sugár a föld feletti égből!T S minő ég is az? Nap nem jön fel hónapokon át. S nekem mégis hajnal volt ez a sugár!
Nem mentem, rohantam felé. Nem éreztem már a nehéz bűzt, mely körülvett, csak a közeledő, az erősödő derűt láttam magam előtt. Azzal együtt a zuhatag moraja is egyre nőtt elém.
Egyszer aztán meg kellett állanom. Egy mély egyenes falú sziklaörvény szakítá félbe utamat, mely még egyszer oly magasan, de mindig egyenesen nyomult fölfelé. Ott fönn aztán a szédítő magasban, ott volt az a zegzugos nyílás, melyen keresztül a föld feletti világosság ide a mélybe lehatolt. E szakadozott nyíláson át látszott meg egy foltja az égnek Ts a kék égfoszlány közepett ott állt a tele hold...T
A hold sütött alá az örvénybe. De ez nem volt az a hold, amelyet megszoktam látni, az a nyugodt, hideg, komoly, apatikus fénytányér, mely mindig egyforma képet fordít felénk, alig változtatva rajta egy kis mutációval. Ez a hold egy jókedvű, bolond, groteszk fickó volt:



EGÉSZ AZ ÉSZAKI PÓLUSIG 61
táncolt! Ugrált odafenn előre-hátra, jobbra-balra, torzképe hol megnyúlt szomorúra, hol kiszélesedett kacagóra; a szélei hullámzottak, néha kétfelé akart szakadni két külön gömbre, mik újra egyesültek. – Hát ezt mi lelte odafenn? A mélység megfelelt erre is. Amint a hold teljes sugára a mély hegyszakadékba levilágított: (az is táncolt ott a mélyben) a fénylő, réteges falon harminc méternyi „hatalmasságban” látszott meg a keresztülszakadt kőszéntömeg, s a fekete falnak egy nyílásából zuhogott elő az a patak, melynek moraja idevezetett. De az a patak, még ahogy a holdsugár reá vetődött, akkor is fekete volt, s amint a mélységbe alázuhant, egy széles, duzzadozó, pöffedező dágvány látszott körüle elterülni. Az is fekete volt.
TEz a patak petróleummal van keverve.
A víz és a petróleum egy része valami hasadékon át kifolyik a tengerbe, s megtölti a jégtorlaszok közeit; az illó nafta egy része elpárolog, s ennek a gáztömege az, mely ama hasadékon át kitódulva, a holdvilágot úgy rengeti, mint mikor a délibáb hullámai táncoltatják a légbekapott boglyákat, s kígyóztatják a láthatár széleit. Ez itt előttem egy nafta-volkán, mely még nincs meggyulladva. S ez a széles fekete pöffedező degetár a zuhatag aljában, az a petróleumból lerakodott aszfalt. Hej, micsoda ítéletnapi kataklizmát tudna itt véghezvinni – egyetlen egy szál gyufa!
És én nekem teljes elhatározott szándékom volt ezt a kataklizmát előidézni. De úgy, hogy magam ne kapjak belőle. Mert ez azután több, mint az újszülött bazaltnál keresztatyának állani. Itt egy volkán meggyújtásáról van szó. Mit nyerek én azzal? Azt nyerem vele, hogy ha az a roppant petróleumtömeg, mely ezt az üreget betölti, egyszerre felrobban, az olyan titáni lökést fog adni ennek az egész szárazföldnek, hogy az bizonnyal elszakítja magát attul a jégzátonytul, mely most lekötve tartja. S ez még nem minden. De annak a tömérdek petróleumnak, mely megszámlálhatlan időktül fogva e forráson át a tengerbe kiszivárgott, mind ott kell rejtőzni most is a végtelen jégtömegek között. A petróleum a víz színén marad, s a jégburok nem engedi azt elpárologni. Ha most az a sok lappangó kőolaj egyszerre meggyullad, először is a robbanásával mérföldekre meg mérföldekre össze fogja törni e jégtömegeket; de még azzal sem fog beelégedni, hogy összetörte, a kőolaja víz színe fölött tovább ég. Egy égő tenger fog összeölelkezni egy jegestengerrel. Akkor aztán váljék el, hogy ki a nagyobb úr: a láng-e vagy a jég? Én úszom a Ferenc József-földdel, vagy legalábbis a magam kvótájával, a Zichyheggyel mind a kettőn keresztül. Hogyan hajtom végre legelőször is ezt a munkát? S hogyan védem meg saját magamat annak következményeitől? Az első nem volt nehéz. Hoztam magammal egy Bikford-gyutaccsal ellátott nitroglicerin töltényt és ahhoz mintegy kétszáz méternyi kénzsineget. Ezek voltak a mi gyarló eszközeink a jégtorlaszok szétrobbantásához.



62 A feltámadás csodája
Ezt a robbanó töltényt felakasztottam a kénzsinegre, s aztán kikeresve a meredélynek egy előrerúgó párkányát, azon egyméternyire aláeresztettem, hogy a mélység felett függött. Akkor aztán egyszer körülcsavartam a párkány sziklacsúcsán a kénzsineget, s visszafelé térve a folyosón, leeresztettem hosszant a göngyölegben levő kénzsinórt. Visszajutottam egész odáig, ahol a lámpásomat hátrahagytam, a méhdöngés hasadékáig. A kénzsinegben még tartott, még továbbmentem vele valami száz lépésnyire. De még itt sem tartottam tanácsosnak csak úgy egyszerűen meggyújtania végét, hanem keresztülhúztam azt egy tűzaknarobbantó gyutacson, mely mint az óramű, határozott időre igazítható, hogy mikor süljön el.
Mert a második feladat az volt, hogy a magam hajszálainak épségben maradásáról gondoskodjam.
A kitörendő robbanás oly hatalmas lesz, hogy az tíz négyszögmérföldnyi kerületben mindent megmozdít. A földalatti üregek boltozataiból iszonyú sziklák fognak leszakadni, mik az alant levőket eltemetik.
Nekem tehát az élelmiszeremmel együtt az egyedüli biztos helyre kell áthurcolkodnom a várakozás ideje alatt. Ez az egyedüli biztos hely: a kristálybarlang. Ez körös-körül kristály. Jegecült kovarc. Egy tökéletes gömb. Ezt be nem töri semmi földindulás. Ez, ha a földet valami világromlás szétzúzná, még akkor is megmaradna, s folytatná az útját magára a Nap körül, mint egy önálló planéta. Ide kell tehát nagy sietve visszamenekülnöm. Bábi már keresett. Utánam jött a sziklaszorosba. Sírt, nyihogott, valamit érzett előre. Magamon is borzadály futott át, ha rágondoltam, hogy minő vakmerő műtétet indítottam meg most. Merényletet az alvó ellen. A föld alatt az ember maga is átördögül.
HPU
[1]
UP
H Acheronta movebo! = „Flectere si nequeo superos, Acheronta movebo!” = „Hogyha pedig nem lágyul a menny, Acherónt verem én fel!” Vergilius: Aeneis VII. 312.
A feltámadás csodája
Ha egy méternyi kénzsinegnek a végigégésre egy negyedóra kell, úgy nekem ötven órai időm volt a cetbarlangból a kristálybarlangba átköltözésre. Ezalatt át kellett szállítanom oda a velem hozott eszközöket s több időre való élelmiszert, vizet és világításhoz való zsiradékot s az ámbracetnek haszonravaló alkatrészeit. Vizet különösen abból a célból kellett nagyobb mennyiségben magammal vinnem, hogy legyen elég készletem a kristály szétrepesztéséhez.
Harminc óra alatt készen voltam az átköltözéssel. Ez idő alatt nem gondoltam álomra.



EGÉSZ AZ ÉSZAKI PÓLUSIG 63
A kristálybarlangban ugyan addig erről nem is lehetett szó, míg elébb ágyat nem vetettem benne. Annak minden foltja hegyes prizmákkal van fedve: ezeken aludni csak anachoretának való. A cachelot bőrét terítém le derekaljnak; olyan puha, mint a bársony, vánkosnak pedig igen jók voltak a léggel telefújt belei.
Tehát a menyegzői nyoszolya is készen volt már. Nem hiszem, hogy a kínai császárnak különb legyen. Az enyémnek az oszlopzatát ezer tael értékű kristályprizmák alkották, s hálószobámat egyetlen félmázsányi TámbradarabT illatozta be, aminőért a TsingaporeiT maharadzsa THuxleyT cethalász-kapitánynak ötszáz lakrupiát fizettetett ki valaha.
Még húsz órai időm maradt. Ez az idő sem volt átaludni való. A feszült várakozás a végzetes kitörésre minden álmot elűzött szemeimről. Még a vadállatot is ébren tartá előérzetes ösztöne. Szüntelen járt-kelt egyik helyről a másikra. Szűk búvóhelyeket keresett, s eggyel sem volt megelégedve. Nyugtalan, szaggatott ordításokat hallatott, s mindannyiszor visszajött hozzám, mintha védelmet keresne nálam.
De ha tudtam volna, sem akartam volna most az időt alvással vesztegetni. Drágábbak ezek az órák. Nem az életből a tetszhalálba, hanem a tetszhalálból az életbe átkelésre vannak ezek adva.
Fogjunk hozzá vakmerő munkánkhoz! Első kísérletem az volt, hogy a nagy üvegprizma lapjait, melyben a leányalak be volt zárva, egy másik szabadon fekvő kristálydarabbal elkezdtem dörzsölni, hogy villanyosságba hozzam.
Ez sikerült. A prizma átvillanyosult a dörzsöléstől. Világítani kezdett, csúcshegyéből villanyszikrák pattogtak elő. Hanem aztán a kísérlet másik része egészen haszontalanná tette eddigi működésemet. A villanyozott prizmának hideg vízzel leöntése legkisebb hatással sem volt a kristályra. Egy repedés sem támadt rajta. Másként kellett hozzáfognom. Foganatosítottam én már elégszer azt a feladatot, hogyan kell egy elcsorbult üvegből pusztán tűz által a csorbarészt simára leválasztani. Előhoztam egyet azokból a szívós idegekből, amik a cachelot agyától a farkáig végignyúlnak, azt kétfelé vágtam, egyikkel szorosan körülkötöttem azt a kristályoszlopot, mely a leányt zárta körül; másikkal azt, melyben a férfi rejlett egészen a talajnál, az alakok lábain alul. Akkor halzsírral körülöntöttem a két prizmát, betömve a réseket a velem hozott éghetlen azbeszt-csomagokkal. Azzal meggyújtottam a halzsírt.
Kezem tapintásával ügyeltem rá, hogy a hőség, mely az égő halzsírtól támad, nem terjed-e túlságosan a prizma felső részeire. Amíg azt a kezem elállhatta, addig az a bennlakókra nézve sem lehetett veszélyes. A kristály rossz melegvezető. Míg az alsó része izzó, a felső hideg marad.
Mikor aztán a halzsír egészen ellángolt, akkor hirtelen odaöntöttem a vizet a prizma alsó áthevített részére.



64 A feltámadás csodája
És arra hangzott, mint a citerapengés, a kristály össze-visszarepedezése mind a két kristályoszlopnál. Sajátságos zenéjük van ezeknek az ősvilági halottaknak, ahogy koporsójukat hangolják! Mikor aztán egy pokrócdarabbal siettem letörülni a füstöt az egyik prizmáról, mely azt körül befeketítette, örültem is, nem is a kivívott eredménynek. Az eddig tiszta, átlátszó jegec most egészen átlátszatlan lett. Olyan volt, mint a kősó a sókristályhoz képest: apróra összevissza volt pattogva, s ez új törés ragyogott mint a fekete opál, mint a köszörült halyotis csigahéj, mintha az egész tömeg egy darabokra tört szivárvány volna; hanem a benne rejlő alakot most már egészen eltakarta előlem. Én tehát a műtétemmel csak azt nyertem, hogy a gyönyörű bálványt, kit eddig legalább szemeimmel bírtam, most már egészen elvesztettem. Többé nem is láthatom már.
Hasonlóul járt a másik prizma is. A tűz világánál ezernyi ezer kék, zöld, piros, rózsaszín és viola sugár ragyogott át belőle; de emberarc nem látszott ki többé.
Én aztán megkísértém rést nyitni vésüvel, kalapáccsal az összepattogzott prizmán. (Természetesen az öregnél kezdtem.) Hasztalan kísérlet volt az. A prizma azért egy darab maradt, egyetlen felbonthatlan tömeg. Szétrepedezett alkatrészei úgy összefüggenek, hogy azokat emberi hatalom szét nem választhatja. De hát nem vagyok-e én szövetkezve emberen túli hatalmakkal is? Mennyi idő van még hátra az ötven órából? Csak az utolsó óra. Leültem a kristálykoporsó lábához, s kronométeremet kezembe véve, számláltam a perceket.
A kénzsinegből csak az utolsó négyméternyi van hátra. Annak már csak a fele számít. Mert amint a tűz a sziklafokig terjed a zsinegen, melyhez az kötve van, ott már az égő fonalat elszakítja a lefüggő töltény súlya. Tehát az utolsó arasznyi járja már csak.
Mikor annak vége, akkor a robbanó töltény aláhull a mélységbe, s a legelső sziklafokon, melyhez hozzáütődik, szétdurran, s azzal azt az egész üreget, mely naftagázzal van megtöltve, fellobbantja. A gyulladás kitör a jég alá, mely mérföldnyire alá van aknázva kőolajjal. Millió és millió hektoliterei a petróleumnak robbannak szét néhány perc lefolyása alatt. És én itt várom azt a rettentő ég-, föld-, hegy-, víz-, jégösszeszakadást nyugodt lélekkel.
Nem! Nem nyugodt lélekkel. Mentől közelebb jött a válságos óranegyed, szívem annál nyugtalanabbul dobogott. Fejem fölé nehezült az a gondolat, hogy én most vakmerő kézzel felzavarok egy világot, melyet a Teremtő az örökalvók számára rendezett el!
Reszketés fogott el. Nyugtalan állati ösztön vett rajtam erőt. Az utolsó óranegyedben szerettem volna megakadályozni, amit elkezdettem: odafutni, eloltani a kanócot, visszavenni a mélység fölött függő röppentyűt. De már késő volt. Ekkor aztán a halálos rettegés egyesült bennem azzal az örjöngő vággyal, mely vakmerő tettemre lázított; odarohantam ahhoz a prizmához, melybe az a csábító nőalak volt bezárva, azt átöleltem két karommal: „Ha összeomlik fölöttem a világ, a te koporsód zúzzon engem agyon!”



EGÉSZ AZ ÉSZAKI PÓLUSIG 65
...Ettől fogva örökkévalóságnak tetszettek előttem a percek. A vadállat is meglapult lábamnál, s még nyöszörögni sem mert. Hallgatóztam, lélegzetem is visszafojtva. Talán nem sült el a töltény? Talán kialudt a hozzávezető kénzsineg? Talán meg sem gyújtotta azt a gyutacs? Egyszerre aztán megrendült alattam az egész kristálybarlang! A rázkódás hamarább ideért, mint a kitörés hangja.
Oly rázkódás volt ez, aminőt leírni lehetetlen. Apró és sűrű, de folytonosan növekvő erőszakos zökkentések, melyek érzékeimet káprázatba hozták. És annak a rázkódásnak is volt hangja. Csendes, kísértetes, kimagyarázhatlan hang; hasonló azon ritkán hallott zengéshez, mit az északfény hallat, vagy amit a Memnon-szobrok kisugárzanak; amit a földindulást megelőző szél mint fütyülés kísér, vagy nagy madárszárnyak suhogása. A döngő kristályok életre kelő hangja az: külön tán nem is hallható, mint a mozgó falevél zizegése, de együtt egyetemesen: felzendülő hang, mint mikor egy egész erdő falevele zúg.
Nem soká tartott az; nehány másodperc múlva elnyomták azt az irtóztató csattanások és dörgések a föld felett és a föld alatt.
Most van az, hogy felrobbant az egész gáztömeg a nagy kőszénüregben, s a kráter torkán kilövellő lángoszlop vitássá teszi az északfénynek a mennyországot, s egyszerre leolvasztja a hegyről az örök jeget, hogy a leomló zuhatagok egy új özönvíz rétegével temetik be a völgyeket, még egyszer összekeverve egymással a már többször is eltemetett őslények csontjait.
Most a kapott taszítástól végigrendül az egész szárazföld. A cethal barlangja a boltozatáig telik meg egy perc alatt tengervízzel. A jégtorlaszok összetörnek, s a szárazföld elválik a jégkontinenstől.
Most a petróleum-forrás felgyújtja az egymásra épült jégtorlaszok üregeiben rejlő naftát, mely nem fagy meg együtt a vízzel. Nem egyszerre gyullad meg az: mérföldről mérföldre terjed odább. A jégpaloták, a jégvárromok zegzugos tornyaikkal, előrefüggő félboltozataikkal, a tündérek alhambrái mennydörögve omlanak egymásra, s a fölöttük összecsapó hullám lángokkal borítja be tornyaikat, miket ki nem olt sem víz, sem jég. S a lezuhanó jéghegyeket odacsapkodja a felháborított tenger a szárazföld előfokaihoz, sziklapartjaihoz. A gázvolkán üvölt, a föld üregei bömbölnek, a tenger harsog, a jég mennydörög, a bazaltok ropognak. A tűz és jég közé szorult fókák, cethalak halálos rémülettől ordítanak, s ez ítéletnapi karzenének rettenetes akkordjait sírbolti rémzengéssel kíséri az engemet rejtő kristálypince-gömb, ezernyi ezer csengő orgonasípjával, a kristálytömeg hangot ád a rázkódásban, mint a hegedűvonóval megvont üveglap, s a szabadon levő kristályok táncra kerekednek benne, szabályos mértani alakzatokba csoportosulva.
S egy erős hang néha képes szét is törni az üveget, kivált ha az hirtelen van kihűtve. Egyszerre csak e szörnyű rázkódástól szétomlott a karjaimmal átölelve tartott kristályprizma, millió darabra hullott, szikraesőként rúgva szét csengő morzsáit. S karjaim között maradt az ősvilági lény. Épen, sértetlenül, ahogy aeonok előtt a kristály magába zárta.



66 A feltámadás csodája
Ez a pillanat elfeledteté velem az egész ítéletnapi zajt, mely körülem zengett és ropogott: nem érzettem mást, mint azt a villanyütést, mely minden idegemet átjárta, midőn ez alak karjaimba hullott. Nem volt halott. Tagjai még hajlottak.
Mit éreztem? Egy leányt a karjaim között, ki két év óta nem láttam női arcot. Egy alvó leányt, ki a világtörténet kezdete előtt húnyta le álomra szemeit. Talán ez ősférfi itt e másik prizmában maga az őspatriarcha, Lámekh, s ez a hajadon nem más, mint a szép Cilla leánya: Naháma. Elneveztem őket TLámekhnakT és TNahámának.T
Nem halott, nem hulla, nem múmia volt az karjaim között: egy T„elrejtőzött”T szűz. Az „elrejtőzés” misztériuma az ősmagyarok előtt is ismeretes volt. Vallásukban volt az. Fiatal szűzek átmentek a halálba, s visszatértek a túlvilágról, s nyilvánításokat hoztak onnan magukkal. „Nem halt meg a leány, csak alszik.” Odavittem őt az elkészített fekhelyre. Birtokában voltam a legősrégibb halálélesztő szernek. Ez az Támbra.T
Már a kaldeaiak ismerték ezt, mint élethosszító szert, s a mágusok halálból feltámasztó csodatételei ennek a segélyével mentek végbe. TJugurthaT megholt leányát egy évvel halála után ámbrával hozták ismét életre. TBaruch HagebT öccsét, TSzeimet,T trónját féltve tőle, élve záratá el koporsóba, de mágusai csak elaltatták azt, s Baruch Hageb halála után előhozták, ámbrával föléleszték, s úgy ültették trónra. TSzolejmánT császárt az ulémiák Szigetvár ostromakor ámbrával költötték fel halálából, hogy a csüggeteg hadseregnek még egyszer élve mutassa meg magát. TCleopatraT örök fiatalságát az ámbrának köszönheté. Az ámbra minden életerőt felfokoz. Ifjúvá tesz és boldoggá. TRichelieuT késő vénségeig ámbrapastille-okat rágott. Az ámbra mindent feltámaszt, ami csak elrejtőzött, de még feloszlásba nem ment. Hanem az ámbra életfeltámasztása „uraknak való”. Egy egész emberi test bedörzsöléséhez kell négy uncia ámbraolaj, s az száz uncia ámbrából izzasztható ki. Nekem volt benne módom. Nyolcszáz uncia ámbrát találtam a physeter gyomrában, s ez még nyers volt. Izzasztás nélkül, puszta nyomással ki lehetett belőle sajtolni az ámbraolajat, mely az igazi ámbrából egy gombostűszúrásra szokott megjelenni. Valami leírhatatlan édes balzsamillat az, amit az ámbraolaj terjeszt, mely az idegeket kéjesen csiklandozza, hogy az ember megittasul a lélegzetén keresztül. Valóban mámorosnak kellett lennem, midőn elkezdtem énekelni. A XLVI. zsoltár zsolozsmája jött ajkaimra:
Azért az én szívem nem félne Bár az egész föld megrendülne, Bár a hegyek a tengernek Közepébe bedülnének!



EGÉSZ AZ ÉSZAKI PÓLUSIG 67
Körülem reng a talaj a boltozattal együtt, a sziklák harcot viselnek egymással, a tűz a jéggel, – és én itt a föld mélységeiben énekelek! Ez a földdarab, melynek terhe vagyok, elsüllyedéssel fenyeget minden percben, s én akkor indulok neki, hogy az ő halottait föltámasszam.
– Oh Ábrahámnak, Jákóbnak, Izsáknak Istene, szentséges Jehova, kölcsönözd nekem életadó leheletedet!
Térdre roskadtam élőhalott bálványom előtt. Egyesülnie kellett a vakmerő műtéthez az isteni csodatétel jelenségeivel a prózai gyógykezelés minden fogásainak.
Legelőször is, hogy bedörzsölhessem a bőr felhámjába az ámbraolajat, kénytelen voltam a körül betakaró sűrű hajzatot lebontani a halálalvó tagjairól. Egy márványszobor bársonytapintattal! Reményem fokozódott. Alulról, a lábtól kezdve és háttal fordítva kellett az ámbraolajjal bedörzsölést intéznem.
Először kísérletül egy folton erősen feldörzsöltem a bőr felhámját, s az a folt piros lett. Ez az élet színe. Legutoljára került a sor az arcra, a halántékokra.
A beszívott ámbraillat, a hevítő munka, a bűbájos alak látása minden érzékemet a csodáig magasztosítá fel. Ami körülvesz is, mind oly bámulatra méltó! A földrengés folytonos vibrációja által az egész kristálybarlang minden prizmája villanyossá lesz, s elkezd világítani. Az egyetemes kisugárzás sokszorozott szivárványkarikákat kezd képezni körös-körül, amik lassankint közelítenek felém s ez alvó lényhez, mint egy pávafark fényrétegei, mik körülvesznek bennünket, mint egy holdudvar, mint egy glória. A roppant nagyságú hegykristálytömbök villannyal túltelve, gyémántvillámokat lövellnek a boltozat felé, s e vakító színpompa közepette csendesen libeg végig egy fehér felleg: az elégett halolaj füstje, mely kijárást nem találva a boltüregből, mint egy hófehér szellem szállong, vonzva és eltaszítva a delejvillanyos falaktul. S a vibrációnak hangja, mint a távol mennyország karzenéje kél titokteljesen az örök kristályokból, leírhatatlan, emberi érzékektől elviselhetetlen hangösszesség; csodálatos harmóniája a zengő köveknek, mely az emberi ideget együttérezni készti, s a szemekből a könnyet kicsordítja. És közbe-közbe felharsan a volkán torkából az ítéletnaphirdető angyalok sírbontó trombitája s a mennydörgés rettentő dobütése. Szívem, lelkem reszket, minden érzékem emberfölötti titkok közellétét érzi, fényben, hangban, illatban, delejerőben. – Ébredj fel! Ébredj fel! Ébredj fel! – kiáltok elragadtatással a karjaim között tartott alaknak. Még a vadállat is érzi e jelenet elvarázsló igézetét.
Az a felmagasztaló bűbáj, mely belőlem, emberből églakót csinál: őt, a fenevadat az ember magaslatáig emeli. Két lábra áll; első lábait összetéve mellén, mintha tudna imádkozni, s felnyitott szája az emberi síráshoz, jajszóhoz, nyögéshez hasonló hangokban válogat.



68 A feltámadás csodája
– Támadj fel! ...Most odatartottam fülemet szívgödrére, s úgy tetszett, mintha hallanám azt a neszt, aminek a neve még nem szívdobogás, csak szívhang. Amint végre arcát és szemhéját is bedörzsöltem az ámbraolajjal, egyszerre csendesen megnyíltak ajkai; olyan volt az, mint egy rózsa titokteljes kinyílása a hajnalsugárnál.
Én felsikoltottam az üdvösséghez hasonló örömtől. Zengjétek dalaitokat, kristályok, tovább, harsogtassátok trombitáitokat, angyalok odafenn: az ember diadalmaskodik! Folytattam az ábrabedörzsölést a hónaljak alatt, s erre a két felemelt kar, mely imára kulcsolt kezekkel folyvást fejére volt szorítva, csendesen aláhanyatlott úgy, hogy a két összekulcsolt kéz az én fejemet takarta be.
Most már megdicsőülve éreztem magamat egészen. Szájamat ajkaira tettem, hogy levegőt fújjak tüdejébe, s a lélegzetvételt megindítsam benne, míg kezemmel a szívdobbanás megindulását kémleltem.
Ez oly ünnepélyes perc volt, hogy még a sziklatömegek is megszűntek rázkódni néhány pillanatig, mintha azt lesnék, hogyan tér vissza a földre egy lélek, aki már az égben meghonosult, hogyan születik meg a kristály közepett a szívdobbanás. És megszületett!
Az első szívdobbanás.
Nem akartam hinni kezemnek, fülemet tartottam oda. Ismét egy szívdobbanás. Számláltam. Öt perc múlva ismét egy, s aztán minden öt percben egy. Két imára kulcsolt keze most a keblén nyugodott. Szája mindjobban felnyílt. Megkísértém néhány csepp vízzel hígított borszeszt, melyben ámbra volt felolvasztva, tölteni szájába, s féloldalt fordítám, hogy a nyelv ne gátolja a nedv lecsúszását. Erre lassan felnyitá szemeit. Nagy sötétkét szemek voltak, egészen kitágult pupillákkal, de még merően néztek maguk elé. Még nem láttak, csak meredtek. Ekkor balkezemet feje alá tettem, azt fölemelve, s jobb kezem tenyerével fölfelé a szívig dörzsöltem tagjait.
Erre ismét lehúnyta a szemeit, de észrevehetően elkezdett lélegezni.
Tagjai hajlékonyak lettek, de nem mozdultak. Most az utolsó kísérletet vettem elő.
Jéghideg vizet loccsantottam arcára. Ez mint egy galvanikus ütés hatott az alvóra; karjai és lábszárai.egyszerre fölrándultak, és szemei felnyíltak. Fölébredt. Ez már élet volt. Ez már látás volt. Ez már eszmélet volt.
S a legelső, amit látott, egy férfi volt, s a legelső eszmélet, amit érzett, a szemérem volt, a legelső mozdulat, amit kezeivel tett, az volt, hogy amint gyönyörű hajpalástja szétterítve hevert ott mellette, azt két kezével hirtelen felkapta, és betakarta vele magát.
Aztán összeborzadt, s egész teste lúdbőrössé vált. Most már fázott!



EGÉSZ AZ ÉSZAKI PÓLUSIG 69
Én aztán egy mennyezetet csináltam számára egy darab cachelotbőrből, mit két jégoszlopra vetettem, hogy eltakarja a világosságot előle. Azután odahúztam Bábit; megérttettem vele, hogy neki oda kell feküdni a leány fejéhez. Akkor aztán a szép szemérmetes Nahámát felöleltem, s odafektettem a medve ölébe, ki mint egy roppant szultáni kerevet terült el alatta. A leány nem félt tőle, odabújt hozzá. S a kerevet meleget is ád. Az állati meleg gyógyerővel bír. És a hű vadállat megértett engem. Hiszen végignézte egész küszködésemet. Nyüzsögve, nyihogva hízelkedett neki, mint ahogy az anyamedve szokta magához csalogatni a kölykét. Talán az ősvilágban, mielőtt TTubalkainT (éppen a szép Naháma bátyja) feltalálta a fegyverkovácsolást, az emberek és vadállatok nem éltek oly nagy ellenségeskedésben, mint most. Bábi elértette, hogy mit várok tőle. Addig ölelgette magához a gyermekien félénk emberi teremtést, míg egészen megnyerte annak a bizalmát, s elvégre annyira magához édesgette, hogy az lett rá nézve, ami volt Romulus és Remusnak az anyafarkas. Bábi beállt szoptatós dajkának az újszülött gyermekem mellé. S annak valóban anyatej kellett; minden más étel elölte volna újraébredő életszervezetét.
Azután lehajtá a gyermek szép fejét csodálatos dajkája ölébe, betakarózott a hajával és elaludt. Még szavát nem hallottam, nem tudtam, mi nyelven beszél. A kristályok tömege tovább zengte az alvó TcsecsemőT felett a túlvilági dajkazenét.
A kőbe nőtt após
Naháma valóban csodálatos teremtés volt. Valami középlény a ma született gyermek, a vadállat és a szemérmes szűz között. A gyanútlanság és félénkség, a szelídség és makacsság keveréke. Minden indulat kezdetleges nála. Lehet belőle egész nőt s egész vadállatot csinálni. S tanulmányozni kell a szeszélyeit, mint egy anyának a csecsemőét, aki még nem tud beszélni, aki csak a hanglejtésből ért, és csak különböző hangú sírással, nyüzsgéssel, nyafogással, gügyögéssel tudja kifejezni akaratát, s ezerféle makranca van, amellett elpirul a férfiszem nézésétől, s hiú tetszelgéssel illesztgeti a halhártya-peplumot magára, mely bájait eltakarja. Mintha két lelke volna; egyik a tegnap született öntudatlan csecsemő-lélek, másik a visszaemlékező, a hajadon szívdobbanásaival együtt élő szellem. Nagyon kényesen kellett vele bánnom. Ahhoz hamar hozzászokott, hogy Bábival úgy bánjék, mint anyjával; szavakat annak sem mondott, csupán annak a hangjait utánozta. De ha én közelítettem felé, a kényelmetlenség jelei látszottak arcán, s bár megkísértém a gyöngédség minden hanglejtésén keresztül egyes szavakat mondani el előtte, azokat nem mondta el utánam. Pedig azért kíváncsi volt rám. Mikor lefeküdtem aludni a medve túlsó oldalára, úgy tettem, mintha már aludnám, odahajolt a medvén át fölém, és elnézett hosszan; mikor pedig egy dörzs



70 A kőbe nőtt após
gyufát elgyújtottam, olyankor leborult előttem arccal a földre, azt hitte, én vagyok az, aki villámlani tud. Odaadtam neki vas- és rézeszközeimet, mik számára játékszerek voltak, s bemutattam, hogy mit tudok a furulyán. A dal nagyon tetszett neki. Azon nevetett. Heteket töltöttünk már együtt a kristálypincében. Élelmiszerem elég volt. Sajt, füstölt nyelv, vesekonzerv. Naháma pedig még mindig szopott. Elhagyni a kristálybarlangot még mindig nem volt tanácsos. A barlang folyvást gyönge rázkódás alatt volt, s azt koronkint egyes heves lökések szakíták félbe. Naháma ezt mind bölcsőringatásnak vette.
Lassankint mégis annyira mentem vele, hogy a kezét meg hagyta fogni. Erre nagy szükség volt, hogy a körmeit levághassam, amik időtlen idők óta annyira megnőttek, mintha saskarmok volnának. Ennek a nagy nyereménynek valami ára volt.
Iszákombul elővettem a velem hozott amiantot. A gyönyörű csillogó kőselyem, mely motringokat képez termés alakban, nagyon megnyerte a tetszését. Azután guzsalyt, orsót faragtam neki cachelot-inakból. S megmutattam, hogyan kell az azbesztet megfonni. Ez nagyon megtetszett neki. De a fonásban gátul vannak a nagy körmök. Azokat hát feláldozta ennek a kedvtöltésének, s azután font egyre vékony fonalat, amíg csak az azbesztben tartott.
Akkor azután négy halszálkából készítettem neki kötőtűket, s megtanítottam harisnyát kötni. Ez nem nevetni való tréfa! Nekünk azokra az azbeszt-harisnyákra nagy szükségünk lesz majd. Egyszer már megkísértettem, mikor a földrengés szünetet tartott, kiindulni kémszemlészetre a kristálybarlangból. Meg akartam tudni, hogy vajon nem rekedtem-e ide. Az út palarétegeken keresztül most a nagy rázkódás után még jobban nyitva állt. Sokkal közelebb folyosón jutottam el a bazaltbarlangig.
Ott azonban arra a megdöbbentő tapasztalatra jutottam, hogy most már éppen nehéz lesz rajta keresztülhatolni. A barlang hévmérséke már nem lett volna oly elviselhetetlen. Leszállt az egész ötven fokra (Réaumur), s fenn az oszlopok közt rés támadt, melyen át a külső hideg lég szállt alá.
Hanem más baj támadt. Az, hogy a nagy földrendülés a szélső bazaltoszlopok közül egy egész sort aládöntött, s az most mint egy óriási dobogó hidalja át a barlangot. De köszönöm én az ilyen aranyhidat. A bazaltoszlopok még most is oly forrók, hogy azokon Bábi tán keresztül tud szaladni, aki alig ér a lábával a talajhoz; de aki embermódra jár, minden lépésnél jól odanyomva a talpát, az vargát ránt, mire a túlpartra ér.
Tehát azért kellett, hogy Naháma mindkettőnk számára azbesztharisnyákat kössön. Az éghetlen kőselyemlábtyűvel bizton keresztülmehetünk majd az izzó hídon.



EGÉSZ AZ ÉSZAKI PÓLUSIG 71
Hogy az öreg Lámekh benne maradt a kristályban, azt ugyan sajnáltam nagyon, de valamennyi jelenlevő kovarc legyen a tanum, hogy nem tehetek róla. Én az ő koporsóját is megporhanyítottam, ha az nem omlott szét, az a predestináció dolga.
Egyszer azonban, amidőn mindhárman álomnak adtuk magunkat, egy újabb földrendítő lökés úgy megmozdította egész barlangunkat, hogy az egy tömegben, ahogy gömbbé volt kandírozva, hintálni kezdett, úgyhogy mi fekhelyünkből ki jobbra, ki balra gurultunk széjjel. A lökés rövid ideig tartott, s aztán ismét csend lett. Én meggyújtottam elébb a Davy-lámpámat, hogy bizonyossá legyek felőle, vajon nem tört-e be valahol a barlang boltozatja; midőn a rögtön támadó világosságnál egy új, bámulatos látvány lepett meg. Azon prizma, melybe Lámekh volt elzárva, az újabb földlökés alatt összeomlott, s az ősapa alakja ott volt a prizma helyén, de nem felállva, mint eddig, se nem lefekve, hanem Tülve.T A prizma nem omlott szét tökéletesen; egy repedés volt rajta keresztben, odáig morzsává lett, ott élesen elvált, s az alsó része megmaradt tömör darabnak, s abban mint egy kalodában maradt fogva az emberi alak. Mindene kiszabadult, csak térdeitől lefelé maradt összenőve a kristállyal; termete aztán ülő helyzetben roskadt a kristálytönkre. – Nézz oda! – mondám Nahámának kezét megragadva, s a kristályban ülő alakra mutatva.
A leány erre éles sikoltással rohant az ülő alakhoz, s megragadva annak ökölre szorított kezeit, elkezdte azokat csókolni, s most már kiabált hozzá valamit, de a zokogás érthetetlenné tette szavait. Hanem a szavak hangja elmondá, hogy a gyermek örül a feltaláltnak, és siratja az elvesztettet, aki élettelenül ült előtte. Én odasiettem hozzá, s azt mondám neki: – Akarod, hogy fölélesszem őt?
Megértette szándékomat, lábaimhoz borult, és térdeimet átkarolta. – Jól van, tehát segíts!
Nem gondoltam hirtelen arra, hogy minő bolond helyzet lesz abból, ha fölelevenítek egy embert, akinek a két lába térdig bele van nőve egy kristálycsonkba, amiből soha sem lehet kiszabadítani. Elővettem sikerkoronázta tudományomat. Bőven bántam az ámbrával. De az öregnél nem olajat használtam, hanem spirituszban felolvasztott ámbrát, az jobban behatolt lompos gyapjúhordó bőrén, amit nagyobb siker végett keresztül is szurkáltam tűvel, a szájába is nagyobb adag ámbraszeszt töltöttem, s karjait mozgatva, mechanice erőszakoltam nála a lélegzetvétel újra megkezdését, bevégezve a műtételt a fejére öntött hideg vízzel; mire a fehér gyapjas alak egyszerre elkezdett egy nagyot prüsszenteni, és aztán prüsszentett egymásután nem tudom én hányat. Nem értem rá azt számlálni, mert abban a pillanatban, amidőn az öreg életre támadt, a leány felugrott mellőlem, hol addig guggolva bámulva ült, és azzal rohant – nem az életre költhöz, hanem hozzám, a feltámasztóhoz; leveté magát előttem arcra, átkarolta térdeimet, s aztán hozzáfogott csókolni a lábaim hegyén



72 Leánykérés özönvíz előtti módon
kezdve, fel egész a homlokomig, folyvást ölelve kebléhez és önkívületben lihegve. Nem számláltam én sem a prüsszentést, sem a csókot.
Utoljára aztán ott maradt, karjait a nyakam körül fűzve és zokogott. Ezt már értettem.
Leánykérés özönvíz előtti módon
A föléledt patriarcha is szavához jött ezalatt, bár szava olyan volt, mintha a föld alól jönne; érctelen, rekedt suttogás volt az inkább, csukló rikácsolással vegyítve. Az első szava ez volt hozzám T– Amhááretz!
Megörültem neki.
Hisz ez érthető nyelven volt mondva. Valaha, míg a teológiából meg nem szöktem, engem is tápláltak a ThéberT nyelvvel. Ez zsidóul van. Egy pár szót most is értek belőle. Ezt az elsőt mindjárt. Az ugyan nem igen hízelkedő megszólítás, mert azt teszi, hogy „te bolond!” Következett még több is. Az öreg, alighogy múmiából emberré lett megint, egész hajdani arisztokratikus hajlamát visszanyerte, elhalmozott rekedt hangja gúnyszavakkal, amikből leginkább megértettem azt, hogy: T– Neszierim!T (rabszolga), KTeraim!T (hitetlen). Egy párszor T„mamszer”-nekT is nevezett, ami csúnya megbántás. Sejtettem, hogy azért szid, amiért a leányával ily bizalmas lábon merek állani, s többször ütögetett a mellére, azt kiáltotta, hogy ő egy T„Cohen!”T
Most már bántam nagyon, hogy a Zichy-földön tettem ezt a felfedezési merényletet, itt még nem hivatkozhatom a polgári házasságra, ez csak a Ferenc József-föld Lajtán-túli részére nézve érvényes. A szép Naháma segélyemre kelt. Egy kezét vállamra tevé, másik kezének mutatóujját homlokához emelte, s ünnepélyes hangon e szóval mutatott be az öregnek: T– Jore deah.T (Tudós.)
T– Ssed!T (Ördög szava) – kiálta a húszezer éves apó. T– Ed!T (Tanu) – felelt a leány, önkeblére mutatva.
T– Makkót mardót!T – hörgé az öreg a bősz Tátokkiáltást,T mellyel a becstelen leányokat, kik egy idegen férfit megcsókoltak, szokták a korbácsbüntetésnek átadni. (Az özönvíz előtt.) – Makkót mardót! – süvölté még egyszer az öreg, mire a leány engedelmesen lehajolt a lábainál heverő cethalidegért, hogy azt korbácsul nyújtsa az öregnek, és meg hagyja vele ostorozni magát. Én elvettem tőle a szívós korbácsot, s odaadtam az öregapámnak, de a lányt nem eresztettem hozzá közel, hogy megverje. Az öreg aztán a kristálytönköt verte a korbáccsal. Azt lehet. Ekkor én is meg akartam mutatni, hogy értek a nyelvén, s mellemre ütve mondám magamról:



EGÉSZ AZ ÉSZAKI PÓLUSIG 73
T– Reach!T (fejedelem) – s azzal megfogva a leány kezét, kimondám nagy ünnepélyesen a TChalizehT alkalmából ellesett végzetes jelszót, de a tagadó ige nélkül.
T– Le kachta!T (Nőül veszem.)
T– Meachssow!T – felelt rá hirtelen a leány, kezemet visszaszorítva mind a két kezével.
T– Almanath!T – hörgé a tetőtül talpig megőszült ember. T– Meachssow!T – ismétlé a leány. T– Almanath!
Ötször-hatszor elmondták egymásnak ezt a két fatális szót, mely a rögtöni vagy későbbi házasságkötés volt, a „Meachssow” azt jelenti: T„mátul fogva”,T az „almanath” azt, hogy T„attul fogva”.T
Végre az öreg özönvíz előtti haragra gerjedve, kiáltá e rettentő ígét, kezét leánya felé kinyújtva: T– Erwah!
A leány elsápadt ennél a szónál; egészen elváltozott a színe, ajkai elkékültek, arcát eltakarta hosszú hajával.
Ez a szó olyan nőt jelent, akinek Ttiltva van férjhez menni.T
Én elszántan léptem az öreg elé, s szemébe néztem XIX-ik századbeli bátorsággal.
Erre az öreg pliocéni ravasz vigyorgással szőrös ábrázatján morzsolá ki e szót fogai alól:
T– Katlánneth!
E szóra a leány leesett a földre, szétzilálta a haját, és kristályhomokot szórva a fejére, elkezdett jajgatni keservesen.
A Katlánneth olyan szűzet jelent, Takinek már több vőlegénye egymásután a menyegző előtt elhalt:T Katlánneth azt jelenti, hogy T„férfiölő!”,T az ilyen szűznek többé férjhez ígérkezni nem szabad. – Bánom is én, ha Katlánneth vagy is rubintom! – mondék már most a magam nyelvén a leánynak, s odasiettem őt felvenni a földről. – Ketten vagyunk az egész világon, nincs a mi számunkra törvény, s ha csak törvény kell, majd hozunk. Magam vagyok itt alsóház, felsőház és király. De bizony elveszlek, ha hozzám jössz. Erre aztán az öreg elkezdett sírni keservesen. Tenyereivel a kristálytönkre ütögetett, s többször mondá e szót: T„Galóth”.T (Fogság.)
Ez azt jelenti, hogy amíg a családfő fogságban van, addig a család leányának menyegzőt ülni nem szabad.
Szegény öreg! Azon volt hát megijedve, hogy ha a leányát elveszem, ő itt marad magára, a kristályba befoglalva.
Eziránt megvigasztaltam. Előhoztam vésőmet, kalapácsomat, odatérdeltem elé, s mutattam neki, hogy én azzal a két eszközzel ki tudom őt a kényszerhelyzetből szabadítani. Egy darabot próbául le is zúztam a kristály széléből.



74 Leánykérés özönvíz előtti módon
Erre elérzékenyült, és megáldott e szókkal, amik a házasságba beleegyezést jelentik. T– Beer hetibb!T – (örvendetes hír!) Amint azonban e szónál Naháma is odajött mellém, hirtelen megfogta a patriarcha a leány karját csontujjaival, s odavonta őt maga mellé a kristálytuskóra, nekem pedig azt sugta: T– Keszubba!
„Keszubba!” De hát ki az ördög látta, hogy az özönvíz előtti emberek is keszubbáról beszéljenek? Én azt gondoltam, hogy az özönvíz előtt ingyen adták a leányt! De az öreg csak a fejét rázta, s ismételte a markát tartva elém: „Keszubba! Keszubba!” (Ez, amit mi móringnak, nászajándéknak nevezünk.) – No hát itt van, nesze: fogjad.
Ezzel előkerestem neki azt a gyönyörű labrador kristályt az iszákomból. Nagyon megörült neki, s a markába szorította. Hanem azt mondta rá: T– Kájim li.
– „Kájim li!” Hát ezt is tudod? Hiszen te csak kiadod magadat özönvíz előtti embernek! Nem vagy te homo primigenius! Hiszen te úgy tudod a TSchulchán ÁruchotT könyv nélkül! „Kájim li” szóval szokta az após megtartani magának a leányért kapott ajándékot, s ha a leányának adja azt, akkor annak a neve T„parnasza”.T Ezzel a szóval takargatta azt bele az öreg Naháma chlamysának szögletébe, s akkor megint felém fordult ezzel a szóval: T– Sekukim!
– Oh mi a tüzes patkószeg? Még TSekukim?T Ennek TezüstT is kell! Mit volt mit tennem. Volt egy ezüst óraláncom, azt levettem a nyakambul, s átnyújtám neki. Ez egészen megnyerte a tetszését, az ezüst láncot Naháma karja körül fonta, mindjárt a válla alatt, s azzal gyönyörködve nézett rajta végig, s végül ráadta a hét áldást. Csak azután következett a T„Chupa”,T amit az öreg el nem engedett. A chupa a mennyezet, mely a házasságot szentesíti. Azt hamar kiállítottam a cethalbőrből, melyet négy kristályoszlopra kifeszítettem. Enélkül nem lehettem T„hoszen”T (vőlegény).
E mennyezet alatt keltem össze a szép „kálémmal”, kinek azért nem kellett levágni a haját, szerencsére az özönvíz előtt még nem levén feltalálva az olló.
Mindezeket az ügyeket elébb rendén el kellett végeznem, mielőtt arra gondolhattam volna, hogy az életre hozott emberemnek valami üdítő italt adjak, amire pedig nagy szüksége lehetett. Énokh patriarcha idejétől mostanáig szomjazni: nem tréfa dolog.



EGÉSZ AZ ÉSZAKI PÓLUSIG 75
Sejtettem, hogy ősi szokásai között az is meglesz, hogy a saját ivóedényén kívül másból nem iszik. Azért vésűvel kifeszítettem a kristály közül az említett dinornistojás héját, mely maga is apró kristályok rétegével volt bevonva. Az még akkor is tele volt valami apró, gombostűfej nagyságú barna ocsuval. Én azt szemétnek néztem, s kiöntöttem. Naháma azonban odajött, s szépen felszedte az öltönyébe az elszórt szemetet, türelmesen. (Most már feleségem volt.) Én aztán teletöltöttem a féltojáshéjat friss vízzel, ami közé egy kevés cethaltejet kevertem, s néhány csepp ámbraszeszt adtam hozzá. Az öreg mohón ivott belőle, s háládatosan forgatta szemeit az ég felé. Azután nekem nyújtotta a kelyhet az ivásra, tőlem Nahámára köszöntötte azt, s mikor üres lett a dinornistojáshéj, akkor, hogy semmi se maradjon el a házassági szertartásból, a földhöz csapta azt mindkét kézzel. Szerencsére a dinornistojáshéjnak volt annyi esze, hogy nem törött szét; ruganyos volt. S ez nem a tojáshéj szerencséje volt, hanem ipam uramé; mert különben nem tudom, miből adtam volna neki ezentúl inni, miután ő az én bádogedényemtől irtózott. Az ételektől pedig, amiket kínáltam neki, még jobban.
Nem kellett annak se medvegulyáshús, se cachelotnyelv, se cethalsajt, csak egy kívánsága volt: T– Parperoth!
Ez a hagyományos Tnövényétel,T mely nélkül meg nem történhetik lakodalom az özönvíz előtti emberek között. Parperoth nélkül nincs áldás a házasságon, parperoth nélkül ünnepelt menyegzőből amhááretz utódok származnak, parperoth nélkül Asmódi garázdálkodik a házastársak között. De hát hol vegyem én a parperothot? Azt sem tudom, hogy mi az a parperoth. De ha tudnám is, hogy mi az a parperoth. Nem terem ebben az országban semmiféle növény. Ennek az egész botanikai gazdagsága: moha és zuzmó. Ha te itt növénnyel akarsz élni, öreg, felkopik az állad. Az öreg pedig türelmetlen volt. Bizonyosan király lehetett valaha, aki e szót: „lehetetlen”, nem ismeré. Szidott és hadonászott a pálcájával. Szerencsénkre úgy oda volt nőve a trónjához, hogy nem szállhatott le róla.
Naháma azalatt mint csendes, engedelmes, parancsfogadó alattvaló, nem szólt semmit, letérdelt ősapja mellé, vizet öntött a tojáshéjba, s aztán a kötényébül egy csipetet kivett abból a haszontalan szemétből, amit én kiöntöttem, s belekeverte a vízbe.
Néhány perc múlva bámulva láttam, hogy azok a gombostűfejnyi apróságok elkezdenek duzzadni, egyre nőnek, megdagadnak mogyoró nagyságúra, a rájuk öntött víz egészen eltűnik, s a helyén egy rezgő, kocsonyás átlátszó tömeg marad, melynek lila kékes színe van. Mikor ez meglett, akkor két tenyerére tette a természetes edényt, s azzal az utánozhatlan édes mosollyal, ami a nőkkel veleszületik, odanyújtá azt az öreg elé. Az öregnek reszketett a szakálla az örömtől: szemeit gyönyörteljesen hunyta le, mikor az istenadta ételhez hozzányúlt. Ez a Tmanna!T



76 Menyegzői kéjutazás a föld alatt
Most már ráismertem. Ez a TLecanora esculenta,T mellyel az TArarátT sziklái fedve vannak, s melyet néha roppant csoportokban ragad fel a zivatar, s százmérföldnyi messzeségre eső pusztákban elszórja azt. A zuzmó a fellegek nedvétől feldagad kocsonyává, s mikor lehull, kész terített asztalt ad a pusztában bujdosónak arasznyi vastagon takarva a földet. Ez a puszták mannája! Ezzel lát el még most is egész vidékeket az ég, ahogy ezt a tudós TThenardT a párizsi tudományos akadémiában előadta.
És ezt mi, újkori emberek, nem vettük eddig figyelembe: pedig ez egy oly élelmiszer, melyből egy maréknyi egy egész hajó népségének elég.
Megízlelém a maradékot. Igen kellemes, jóízű kocsonya volt az, kevés kesernyésséggel. Naháma látta, hogy ízlik, s aztán mindkettőnk számára készített új fogást. Ilyen parperoth a Zichy-hegyen is bizonyosan található lesz, mert ez csak zuzmó (lichen faj). Ezt érdemes lesz felkeresni, s az többet fog érni a hegykebel minden nemes érceinél és drágaköveinél.
Ime az özönvíz előtti emberektül is lehet tanulni valamit. Szent borzalommal nyúltam az étekhez, mely századok százain át épségben megmaradt számomra, kristályban elzárva; s az étek után, midőn ajkamat egy csók érinté, élő, meleg, édes asszonycsók, azt hittem, a kristályok is megelevenülnek mind, s atomokra oszolva kérik az Urat, hogy teremtse őket újra, teremtse halandó embernek, aki él és meghal és feltámad és újra él! Minő csók volt az! Egy ezer emberöltő ivadékon keresztül váltott csók!
Egy oly lány csókja, akinek a lelke az egész csillagrendszert végigjárta már, s most visszatért útja a földre, épen maradt testének életet adni, s megkérni azt a csókot, ami húszezer év előtt volt neki ígérve itt... ...Rám nézve Naháma nem volt „Katlánneth”.
Menyegzői kéjutazás a föld alatt
Házasság után úgy illik mai világban, hogy az ember menyegzői kéjutazásra menjen. Az öreget azonban itt nem hagyhattuk magában, étlen-szomjan és sötétben. Hozzá kellett látnom, hogy kikalapáljam a lábait ezekből a kristálycsizmákból, amikbe térdig volt beszorulva. „Látod pedig, öreg, nagy áldozatra szánom el magamat, hogy ezt megteszem a kedvedért. Mert ha egyszer még az emberlakta világba visszakerülök, s ott téged bemutathatlak, térdig a kristályba beleszorulva, ezzel minden ember előtt ad hominem be lesz bizonyítva, hogy mindaz igaz, amit elbeszélek, hogy te valóságos özönvíz előtti ember vagy; mert hisz a lábad most is benne van az özönvíz előtti kristályban. De ha azt leverem róla, azt fogja mondani az a sok tudós szkeptikus odakünn, hogy humbug, barnumság az egész mesém, s nekem semmi ta



EGÉSZ AZ ÉSZAKI PÓLUSIG 77
núbizonyságom nem marad, hogy ti csakugyan a pliocén korszakábul származtatok ide, s hogy eszerint az én feleségem a legrégibb nemes kisasszony a földön, s hogy amit ti el fogtok beszélni az özönvíz előtti világ állapotjáról, az valósággal a Pentateuch előtti időknek leghitelesebb története.
Azonban nem lehetett Naháma gyermeki érzelmének ellenállanom, s nagy fáradsággal rést tördeltem a kristálytömegben annyira, hogy egy erélyesebb kalapácsütés után egészen kiszabadultak az apósom lábai belőle. A kristálynak egy elvált darabja egész épen maradt, s abban még világosan látható volt a benne foglalt két emberi lábnak hű lenyomata. Ez mégis élő tanúbizonyság lesz mellettem.
Hanem az öreg oly gyönge volt, hogy őt csak Bábi hátára ültetve vihettük magunkkal, akitől eleinte nagyon irtózott; azt mondtá róla, hogy T„Jewamach!”T (vetélytársnő). Vissza kellett, hogy térjek a jégbarlangba, ahol minden készletemet hagytam, s ahonnan gyönge reményem volt a felvilágra ismét feljuthatni. Ez a reményem egyenesen a jégbarlang alkotásán alapult. A volkáni kataklizma alatt azok a roppant függő jégtömegek, amik a barlang padmalyáról alámeredeztek, okvetlenül leszakadtak, halomra omlott a jégorgona, jégfüggönyével együtt s akkor annak romjai valamely irányban annyira megtöltötték az alsó üreget, hogy abból a medve segítségével fel lehet majd kapaszkodni a felső karzatra. Hogy a medvék nincsenek most a barlangban: annyi bizonyos. A földrengés kiűzte őket onnan. Sőt valószínűleg elűzte az egész szárazföldről: azok kimenekültek a jégkontinensre. Leginkább óhajtottam azt megtudni, hogy mi történt ezalatt a Tegetthoffal.
Ha elszakadt a szárazföld a jégkontinenstől, velejött-e a hajó is, vagy elmaradt a jég között? Mikor elindultunk kristálybarlangunkból, az én öregem hozzáfogott, hogy egy hálazsolozsmát énekeljen az Úrhoz, ami ugyan nem sikerült neki, minthogy hangja nem volt hozzá; azt még tán az özönvíz előtt elvesztette. A könnyű öltözet, amiben mind a két emberi alakot találtam, meggyőzött afelől, hogy ők még akkor jutottak a kristály közepébe, mikor ez a darab föld a forró égöv alatt úszott, annálfogva, ha ki nem veszett elméjükből az emlékezet, szép meglepetés lesz rájuk nézve, ha az éjsarki tájképet egyszerre meglátják maguk előtt, s hiába várják a nap megjelenését az égen. Jó szerencse volt most rájuk nézve az a két medvebunda, amit a jégbarlangban hátrahagytam.
Odáig nem volt azokra szükség. A közbeeső két barlang összekötő folyosóival együtt túlságosan is meleg lesz most. Az öreg T„Sabbath”T-ot is emlegetett, mikor a medve hátára felültettem. Természetesen szombatnapon nem szabad útra kelni istenfélő embernek; hanem én aztán megmagyaráztam neki, hogy itt félesztendeig tart a nappal, félesztendeig az éjszaka, annálfogva csak minden hetedik esztendő a szombat. Ez az esztendő a csütörtök; most éppen három fertály októberre: „Tischri”. Úgy látszik, belenyugodott.



78 Menyegzői kéjutazás a föld alatt
S ezzel megindult a karaván. Elől Bábi a hátán ülő s a bundájába kapaszkodó ősapával; nyomában Naháma, ölében vive tojáshéj edényét; s leghátul én, hátamon az iszákkal. Utunk a bazaltbarlangig sokkal járhatóbb volt, mint jövet, az összeszorított palarétegek hosszú delta alakú folyosót nyitottak, előttünk, melyen át nem kellett négykézláb mászva haladnunk.
A növekedő hévmérsék jelezé a bazaltbarlang közeledtét.
A tárna végén, mielőtt belépnénk az üregbe, melyben még mindig szerfelett nagy a hőség, megpihentetém a familiámat. Hozzáláttunk a frugális lakomához; aztán néhány órai álmot engedtünk magunknak, körülfeküdve természetes kerevetünket, a medvét. Én a paradicsomba álmodtam magamat. Talán nem is álom volt. „Reggelre” kelve aztán nekiindultunk a barlangon átkelésnek. Ez jó nagy darab feladat volt.
A töveikbül kidült szélső bazaltoszlopok keresztülfeküdtek a barlang alsó karzatának párkányain, mintegy hidat képezve. Hanem az igazán ördöghídja volt. Helyenkint félöles hézagok támadtak a leomlott oszlopok között, miken át kellett ugrálnunk. Ugrani én is tudok, Naháma tud még jobban, mint én; de a hátamon levő iszáknak embernyi terve volt; az nem tanácsolta az együtt ugrást. Annálfogva azt kellett tennünk, hogy az utunkat álló hasadékokon előbb átszökött Naháma, azután én egy kötelet vetettem át neki, s ő annálfogva áthúzta az iszákomat a túlsó bazaltoszlopra: mire aztán én is utána ugrottam. S a bazalton időzés nem volt kellemetes. Az még most is a félig kihűlt vas forróságával bírt, s az azbeszt harisnyák megvédték ugyan lábainkat az égéstől, de nem attól, hogy a forróságot kellemetlenül érezzük.
Végre egy hét méternyi szélességű nyílás állta utunkat éppen a barlang túlsó széle előtt.
Ezen már nem mehetünk át semmiképpen. Ekkora hosszugrást nem kockáztathatunk: az angol telivérnek való. Kikerülni pedig semerre se lehetett. S alant a tátongó mélység. Bábi rég átszökött e tátványon, s amint a túlpartra érve, visszatekintett, meglátott bennünket ottrekedten. A bölcs medve nem gondolkozott sokáig; hirtelen leheverte magáról a hátán ülő ősapát, s visszaszaladt hozzánk, oda se nézve annak a kis örvénynek.
Most azután elkezdődött közöttünk a vita, hogy melyikünket vigyen át elébb. Én azt akartam, hogy Nahámát, Naháma azt akarta, hogy engem.
Bábi pedig türelmetlen volt, az ő talpai nem tűrhették a bazalt forróságát egy helyben állva, neki nem voltak azbesztharisnyái; míg mi egymást biztattuk, ő határozott, hirtelen hátulról a térdeim közé fúrta a fejét, s felkapott a hátára iszákostul együtt, s egy perc alatt átugrott velem, s nem tett le a szakadék túlsó oldalán, hanem nyargalt ki velem egész a túlpartig. Naháma olyat sikoltott, hogy a bazaltfal visszhangzott bele.



EGÉSZ AZ ÉSZAKI PÓLUSIG 79
Én visszanéztem rá, s kiálték neki, hogy várjon, a medve rögtön visszatér őhozzá. A szegény gyermek azonban meg volt rémülve, hogy elmarad tőlem, s én csak azt láttam, hogy nekifut annak a hétméternyi hasadéknak, félig felhúzott öklökkel, s annak a szélére érve, hirtelen meghajtja térdeit, ökleivel szétcsap, lábaival felpattan a levegőbe, s mint a gazella átrepül azon a hétméternyi széles örvényhasadékon. No nem tudom, hány nagyságos asszony csinálná ezt utána, azért, hogy a férjétől el ne maradjon.
Aztán futvást jött utánam, úgyhogy egyszerre ért Bábival a túlpartra.
Ott aztán elkezdett kacagni. Most hallottam először kacagni. A világon ez a legszebb dal, zene, melódia. Egy asszony kacagása, aki örül, őrjöng, szeret. Nyakamba borult; én szidtam: ő csókolt és kacagott. Én halálra voltam rémülve: ő pedig boldog volt a diadalától. Ettül fogva láttam ragyogni eddig csak lesütött szemeit, mikor rám nézett.
Tudta, hogy valamiben győztes volt. Meggyőzött arról, hogy szeret, hogy saját akarata van, és hogy nem fél. S ő már tudta azt, hogy engem erről meggyőzött. Veleszületett tudomány volt ez a nőnél, úgy látszik, már húszezer év előtt is.
Rövid szieszta után továbbindultunk a malachitbarlangot felkeresni. Emitt a hőség tűrhetetlen volt. Ősapánk egészen belenyugodott az utazásba, s a medveháton ülve bóbiskolt, míg mi édes eszmecserékkel töltöttük időnket útközben. Azt is annak tulajdonítottam, hogy olyan melegem volt. S nem jutott eszembe a hévmérőt nézegetni, hogy hány fokot mutogat. Pedig hát valóban folytonos volt a melegség az egész sziklafolyosón át, aminek az okát csak akkor tudtam meg, mikor eljutottunk a malachitbarlang torkolatához. A kék tó nem volt sehol. Az a roppant tömeg rézgálic a földrengés alatt egyszerre kristállyá alakult, s amint a vegybomlás idegen hatásszereket kevert közé, majd roppant lazurkék táblákban fedte a sziklaoldalokat, majd meg vese alakú kék kavicshalmazokban volt feltorlódva. A tó fenekén már fehér színt mutatott; ezt a hőség okozta, míg egy oldalon zöld bársonnyal húzta be a sziklaormokat, melyből veres kristályok csillámlottak elé. Gondom volt rá, hogy ahol a nagy retorta fenekén holmi gyanús fehér-szürke foltokat látok, a karavánt arra ne vezessem. Az ott kénsavas kálival egyesült rézgálic, ami a puszta rálépéstől felrobban. A most alakult mindennemű kristályok, mik a klór, réz és ammoniák vegyülékeiből támadtak, maguktól is szétpattannak olyan sziszegéssel, minő a forró érclapra öntött vízé. A malachitterem hőmérséke a kristályalakulás miatt huszonnégy fokra emelkedett. S e „kőszületés” még nem volt befejezve. A kristályok nőnek! Több apró egyesül egy nagyobbá: egy új kristály elnyeli a másikat, néha egészen idegen kristályt. S az elnyelő kristály a legyőzöttet összezúzza, míg a bezárt aranylapocskának még a széleit sem görbíti meg, s a bogár szárnyát töretlen hagyja.



80 Menyegzői kéjutazás a föld alatt
A barlang fenekén, hol a kristályok legvastagabb réteget képeztek, legnagyobb volt a meleg. Innen a felső párkányzatra felhatolva, tűrhetőbb lesz a lég. A réztrón, a malachit sziklák nem mozdultak meg helyeikből. Hanem egészen más meglepetés várt reám. Első gondom volt a családom számára felütni a sátort: azután venni a vasrudat, csákányt és köteleket s Bábival nekiindulni a jégbarlanghoz vezető kijárás kémszemlészetének. Ide nem vihettem magammal Nahámát. (A jég közé ebben az öltözetben!) Megvártam, míg elalszik, akkor lámpa nélkül, csupán a fénymágnesek világításánál kibotorkáztam Bábi segélyével a barlangból a folyosóig, s csak ott gyújtottam meg a lámpásomat.
Arra bizonyosan számítottam, hogy a kürtő felett, melyen a jégbarlangból alászálltam, egész tömkelegét fogom találni a jégromoknak, mik a földrengésben a padmalyról alászakadtak; de úgy okoskodtam, hogy a malachitbarlangból feltörő hőlég bizonyosan tovább emelte a jég között is ezt a pincegégét, s annyit olvasztott belőle, hogy keresztül lehet rajta búvnom. Okvetlenül meg kellett elébb kapnom azt a két medvebundát, mielőtt „embereimet” magammal hozom a jégbarlangba, aztán meg ki a jégvilágba.
De nagyszerű lett a csalódásom! Nem jég állta az utamat, hanem víz! Mikor ahhoz a helyhez értem, ahol a fehér patak egy mély sziklaörvényben elvesz, megdöbbenve láttam, hogy az nem csermely többé, hanem hegyár, mely sebes rohanásában méternyi magasan tölti meg a sziklafolyosó talaját, s mikor nagy kínnal előrehatoltam Bábi hátára felülve e sebes árban, s eljutottam ahhoz a katlanlyukhoz, melyen át kellett bújnom a barlang kürtőjéhez, azt egészen betöltve találtam a rohanó ár által. A jégbarlangból most már nem csorog a víz, hanem omlik. Mi okozhatja azt? Megáll az eszem e kérdésnél. Hisz a malachitbarlang melege nem hatolhat ekként a vízár miatt fel a barlangba. Nem is elég arra, hogy egy egész jégbarlangot felolvasszon. Annak felülről kellett ovadásba jönni; de mitől? Akármitől! Nekem csúfra vissza kellett térnem! Most aztán igazán meg vagyok fogva. Tűzön, sziklán, robbanógázon át tudtam hatolni; de a víz ellen se tudomány, se erőszak.
Itt kell várnom, míg az egész jégbarlang tömege lefolyik. Visszatérve a barlangba: Nahámát felköltém gyöngéden, s aztán vettem a pergamentáblámat, s elkezdtem számítani.
Ha ötszáz méter szélességű, négyszáz méter hosszúságú, százötven méter mélységű jégtömeg vízzé válik: hány hektoliter lesz belőle? Ennyi hektoliter hány kilogrammot fog nyomni? Ennyi kilogramm súly mellett hány hektoliter folyadék ömlik keresztül egy méter magasságú s hetvenöt centiméter szélességű nyíláson? Hány óra, hány nap kell rá, míg az egész lefolyik? S hány óráig, hány napig tartanak el az én élelmiszereim? S úgy találtam, hogy „több nap, mint kolbász!”, sajt, füstölt nyelv és manna fog hamarább elfogyni, mint a víz.



EGÉSZ AZ ÉSZAKI PÓLUSIG 81
Naháma bámulva nézte, vállam dűlve, hogy micsoda ákombákot csinálok ott össze-vissza, kérdezte, mi az. Kezdtünk már egymás nyelvén érteni.
Én megértettem vele, hogy nem lehet odább mennünk. Ide vagyunk zárva. Ő megcsókolt és nevetett. S aztán, mikor megtudta, hogy sokáig itt kell majd vesztegelnünk, az asszonyi ösztön azt sugallta neki, hogy keressen valami dolgot magának. A kőselyemből kifejtette a ragyogó motringokat, felkötötte guzsalyára, megfonta fonálnak, aztán két halideg pálca segélyével (az volt a pliocéni szövőszék) két arasznyi széles végekké szőtte azt össze, amíg két akkora darab szövet lett belőle, hogy az ősapát nyakától lábáig betakarta. Ruhát készített az öregünknek. Aminek aztán az úgy örült. Mikor feladta rá a köntöst, mely egyszerre patriarchai méltóságot kölcsönzött az öregnek, az megcsókolta Naháma homlokát.
S oh mily kiszámító, mily ravasz még az ősasszony is a maga tanulatlan eredetiségében. Mikor az öreget az új köntössel ilyen jó kedvre hangolta, akkor elkezdte körülcirógatni, hízelgett neki, az ölébe ült, míg végre kicsalt belőle valami titkot: amire hirtelen felém villámlott szemeivel diadalmasan, és aztán addig kapargatott az öreg ezüsthajú fejében, míg azt elaltatá, akkor aztán odafutott hozzám, fülembe súgva:
T– Más kijárás!
– Ő mondta? Vajé Dabber! De hol?
Naháma hamisan és okosan felelt, fejemre téve kezét: – Jore Deah vagy. Találd ki. – Hát ő nem mondja meg? – Nem szabad. – Ki tiltja? Naháma ajkára tette mutatóujját, s aztán felemelé azt a magasba. (Az, akinek a nevét nem szabad kimondani...) Jól van, öreg! Hát megmutatom neked, hogy csakugyan „Jore deah” vagyok. Ha van más kijárás is ebből a barlangból, arra én rátalálok! Ezt fogadom.
Kain sírboltja
Ekként okoskodtam.
Ha van valahonnan másfelé kijárás ebből a barlangból, úgy azt a hévmérőnek okvetlenül meg kell mutatni. Befűtött szobában a hévmérő, az ajtó vagy ablak közelébe akasztva, mindig alantabb fokot mutat, mint az átelleni falon.
Ennélfogva a hévmérőt különféle sziklaoldalakra és malachitdarabok mellé raktam le, azt lesve, hogy nem száll-e valahol alább. Mindenütt egyformán mutatott.



82 Kain sírboltja
Sikertelenül kutattam, s az öreg gúnymosolygása nagyszerű volt; valahányszor csüggedten tértem vissza. Az ilyen fanatikus patriarcha gyönyörűségnek tartja azt, ha együtt meghalunk itt éhen, s még akkor sem fedezi fel a kijárást, amit rajongása eltilt. S mindannyiszor buzgó énekre fakadt, amihez ugyan nem volt hangja, csak fújtatott, mint az elkopott sípláda.
Ezalatt az én Bábim folyvást ott ült, vagy feküdt a legelőször kiválasztott helyén, a roppant malachitsziklán, s nyalta a talpait. Most még szebb papirosnyomtató volt, egy kék medve zöld talapzaton. Egyszer nagyot ásított Bábi, mikor mellette elhaladtam. Úgy látszott, megunta a dolgomat nézni. Ejh, gondolám magamban, hátha azt a malachitdarabot is megkérdeznők. Ez ugyan egészen szabadon áll: de kísértsük meg.
Letettem a hévmérőt a kődarab aljára, s mellé térdeltem, s már öt perc múlva örömtől felvillanyozva ugrottam fel. Hévmérőm higanya aláfelé halad! – Itt van! – kiálték, megütve a vasrúddal a sziklát. Ekkor egy rekedt rikácsolás üté meg fülemet. Az öreg kétségbeesésének hangja volt az. Egyetlen hang, mint ahogy némely vadállat csak a végveszélyben tud hangot adni: úgy tört ki a rekedt suttogásból az ő ordítása. Kitaláltam a rejtegetett titkot. Az öreg kétségbeesése elárulá, hogy jó helyen járok. Naháma az öreg jajkiáltására odafutott hozzá, míg Bábi leugrott a malachitszikláról, s vihogva ugrált körülöttem, és körmeivel tépte a sziklát, hogy meglátszott az ujjai helye rajta. Én aztán nekifeszítettem a vasrudat a malachitsziklának, hogy elhengerítsem onnan. – Haha! Az öreg nevetni kezdett. Azon a sziklán tilalom van! Újabb fogalmak szerint ez a tilalom nem abban rejlik, hogy Uriel angyal lepecsételte, hanem hogy a szikla tizenöt métermázsát nyom. Azt valaha tíz ember hengerítette ide. Vasrudam elgörbült az emelésben; de a szikla meg sem mozdult. – Haha! – Nevetett tompa hörgéssel az öreg, s nem eresztette Nahámát segítségemre; engedte, hadd küzdjön a dćmon fia egyedül. Emelje el, ha tudja, azt a követ, amit tíz férfi gördített oda. Pedig az ördöngös XIX. századbeli ember elemeli azt onnan, öreg, egyedül: ha nekifog. Felmásztam a malachitszikla tetejére, s elkezdtem abba csákányommal lyukat fúrni. Kemény a kő! Sok óra telt bele, míg akkora lyukat tudtam kivágni belőle, mely a robbanó töltényt befogadja. Az öreg nevette a munkámat. Egy évig sem töröm így össze azt a sziklát. Csak várj, öreg! Egy perc is elég lesz. Beleillesztém a töltényt a vésett lyukba; a gyutacsot tempiroztam, aztán homokkal tömtem be a fennmaradt nyílást a töltény felett, s azzal leugrottam a szikláról, s odasiettem az öreghez és Nahámához. Egy szikla mellé vontam őket,



EGÉSZ AZ ÉSZAKI PÓLUSIG 83
mely által a robbanás elől meg legyenek védve. Elővettem az órámat, s számláltam a perceket. Az öreg bámulva nézett rám, hogy mit csinálok. Most a gyutacs utolsó perce is lejárt. Akkor én hirtelen magamhoz öleltem Nahámát, testemmel eltakarva fejét, s felkiálték – Szikla, nyílj meg! Egy robbanás hangzott, s a tömör malachittönk kétfelé szakadva esett jobbrabalra, míg a támadt fehér füstfelleg, mint egy elszálló szellem vonult tova a barlang sötét boltozata felé. A patriarcha arcra borulva esett a földre. Az Úr csodájának tartotta ezt. S a szétvált malachitszikla alatt ott tátongott egy sziklafolyosó ürege. – Kelj fel, öreg, és haladjunk.
E perctől fogva én voltam az ősapó védszelleme. Elismerte fensőbbségemet. A lámpavilágnál leszálltunk a menetelesen alávezető üregbe, melynek hőmérséke sokkal alantibb volt, mint a malachitbarlangé. A folyosó lassankint egy vereses sziklatömegbe vezetett bennünket, melyre rögtön ráismertem, hogy az tufakő. Az a ritka, száraz, porladó kőtömeg, melybe a római katakombák vannak ásva: a puzzolan-tufa.
A folyosó, mely ezen átvezetett, olyszerű volt, mint a lávában támadt repedések, s egy helyütt, mintha egy nagy megkövesült buborék helye volna, egy gömbölyű üregbe vezetett.
Az egész üreg veres volt, falai fénytelenek, komoran egyhangúak. A talaj közepére pedig egymástól kétméternyi távolban volt elhelyezve tizennégy óriási Tkehely.T
Nem emberalkotta mű. A tenger terménye ez. Növényállatok készítik. Egy óriási szivacs, mely kvarccá válik, tökéletes serlegidomban alakulva: néha embermagasságnyi példányokban. A hajósok T„Neptun serlegének”T nevezik azt. A tizennégy „Neptun-serleg” le volt takarva ugyanannyi sima narancssárga négyszögű kőlapokkal. Ez is természet alkotása, nem emberkéztől van faragva. A hajdani T„lapis quadratus”T az, az olaszok Ttufa litoidea.T
A tizennégy óriási serleg között pedig feküdt egy emberalak. Egy fővel magasabb, mint a mostani emberek. Egészen ősz haja messze elterül feje körül, testét hófehér gyapjú fedi végig, mely a bőr színét nem engedi látni; arcát takarja a fehér szakáll, lehunyt szemeit a hosszan alánőtt fehér szemöldök, kezei is pehellyel rakva végig.
Csupán a homlokán látszik a szürke, színtelen bőr, s e homlok közepén, éppen a két szemöldök között van egy nagy fekete folt: egy anyajegy, egy „naevus”, s azon a kondor szőrpehely még most is fekete. Az ősapa reszketve fogá meg kezemet jobbjával, s félelemtől remegő balját kiterjesztve a fekvő alak felé, súgá fülembe e nevet T– Kain.
...Az első gyilkos a földön. ...A testvérgyilkos ős.



84 Kain sírboltja
...Akinek az Úr ezt az átkot mondá:
– Fuss a földrül, fuss az én orcám elől! Legyen ellenséged a föld; és ne adjon neked ingyen gyümölcsöt. Bujdosó légy. És meg ne tudj halni!
És aztán TbélyegetT ütött homlokára, hogy legyen ismeretes az emberek előtt és T„hétszer átkozott legyen az, aki őt megöli”.T
Az a bélyeg most is ott van még a homlokán. És mi mindnyájan, akik az arcunkon ilyen Tfekete lencsétT viselünk: Tez elsőszülött utódai vagyunk, Kain-ivadék.T Arisztokraták. A többi mind TSeth-ivadék,T a harmadik fiú családja. TÁbelnekT nem volt utódja, mert éppen a menyasszonyaik felett vesztek össze, s Ábelt vőlegény korában ölte meg vetélytársa. Az első vetélytárs. Az első gyilkos. Az első elítélt ember. Az első földönfutó. Az első földmíves. A reszketés, mely az ősapát megkapta, rám is elterjedt. Csak Naháma nem érzé azt. Ő a gyermekszívével csak azt tudta, hogy legelső ősapja az, akit maga előtt lát, s a gyermeki kegyelet ösztönszerű vonzalmával csúszott oda hozzá térdein, s aztán áhítattal megcsókolá a nagy halottat. Azon a helyen csókolá meg, ahol őt az Úr megbélyegezte, azon a fekete, letörölhetlen, örök időre elmúlhatlan folton a homlok közepett. S arra az egész hulla egyszerre porrá omlott.
Hamuvá lett minden atomja, mint ahogy porrá omlanak a legelső érintésre azok az épen megmaradtnak látszó alakok, miket a pompéji lávatuffban találnak. Minden: haj, kéz, koponya egy alaktalan portömeg lett. Az emberi testnek megvan az a kiváltsága, hogy tökéletesen porrá váljék, ne maradjon meg, mint az állatok csontjai, új világok számára bujdosó csodának.
Kain megszűnt viselni az Úr átkát, azt a megismertető bélyeget homlokán. Egy gyermek önzetlen szeretetéért, egy nő ártatlan csókjáért visszavette azt róla az Úr! Most már csakugyan a mi örökségünk volt a tizennégy serleg.
Az ősapa hétszer leveté magát a földre a drága hamvak előtt, s meghasogatta egyetlen köntösét, az amianth palástot és sírt keservesen.
Hanem azután, hogy kiállotta az árvaságra jutás legelső fájdalmait, akkor kézen fogta Nahámát és odavezeté az egyik Neptun-serleghez, s ráveté arra öt ujjahegyét, s e szót rebegé: T– Nedunja.T (Ez a te nászhozományod.) Kíváncsi voltam rá, megtudni, mi lehet abban.
Ősapó inte, hogy segítsek leemelni a szilikát-spongya kehelyről a tufa födelet. A legörvendetesebb meglepetés várt rám. A Neptun-serleg töltve volt Tbúzával.T
Nem olyan búza ez, minőt ma ismerünk. TFehér és átlátszó,T tojásdad alakú és háromélű. Hasonló azokhoz, aminőket az egyiptomi múmiák szájában találnak, de annál nagyobb. Egy kiveszett faj, melyet még néhány század előtt a velencei kereskedők, kik azt Taganrogbul hozták, T„grano duro”T-nak neveztek.
A többi serlegeket is sorban feltakarva, mindegyiket megtöltve találtam a hajdankor ingyen termő növényeinek kenyéradó magjaival, rétegbe halmozva egy



EGÉSZ AZ ÉSZAKI PÓLUSIG 85
más fölé; az T„égharmatpép”T (Festuca fluitans) – a T„vérköles”T (Jigitaria sangvinalis), a
T„Jób könnyei”T (Coix lacryma Jobi), a T„mocsár-rizs”T (Zizania palustris), az T„áldott kása”T (Elymus). Egy serleg halmozva volt azokkal az apró gumókkal, mik egy fű gyökerén teremnek, (Cyperus Esculentus). És még számtalan mag, gumó, vetemény volt ott, melyre nem ismerék; melynek tán faja is kiveszett már, a kenyérteremtés primitív gyűjteményei, mikkel az ősember kísérleteit tevé titokteljes anyjánál, a természetnél, keresve föld felett és föld alatt és víz fenekén azt a minden fáradságok jutalmát, az emberi élet föltételét, aminek neve „mindennapi kenyér”. Ott voltak a kelyhekben a TluzulaT lencséi, mit a gyermekek T„nyúlkenyér”T-nek hínak, tófenék termette gesztenyék, lisztes sulyom: a TnunufárT mákmagjai, mikből Herodes idejében az egyiptomiak kenyeret sütöttek, s mit a zsidók T„Arais el Nil”Tnek neveztek; Ta kék nunufárT cseresznyemag nagyságú babjai s a pompás T„tamara”T (Nelumbium) borsói, miket az egyiptomiak szent növénynek tartottak, s mocsárba vetettek el; a vad indiánok liszttermő gumói, a T„ticor”T (Maranta), a TcardamonumT ékalakú magjai, miknek ős termelésmódja az volt, hogy egy őserdőt leégettek, s annak a helyén egyszerre felnőtt a magtermő Tcardamonum,T s termett mívelés nélkül mindaddig, míg újra el nem nyomta az erdő. Itt találtam meg egyikében a serlegeknek Bruce T„Ensete edule”-Tját, melynek ágaiban, mint a bodzabél, úgy terem a liszt; ez volt Egyiptomban a kenyér, mielőtt a búzát felfedezték. És ezt mind Kain találta fel: a gyűlölt, a megbélyegzett, a száműzött Kain! Kinek nevét most is szidalomnak használjuk. És ő hagyta ránk a kenyértermesztés örökségét.
S a hitrege tanulsága mély értelmű. A „kenyér” az, ami a testvérgyilkos hajlamokat ébreszti. Kenyér az, amiért egymást gyűlöljük. Kenyér az, amiért testvér a testvért üldözi, szidalmazza, halálra keresi; amiért irigy, amiért lázadó, amiért hódító. Az a kenyér.
Kain kettős öröksége együtt száll reánk, s együtt száll tovább unokáinkra: a kenyérkereset és a testvérgyűlölet.
A földmívelés ősapjának sírját mivel lehetett volna pompásabban feldíszíteni, mint azoknak a füveknek a termékeivel, mik az emberek millióinak táplálékot adnak?
S a fűmag örökkévaló. Olyan az, mint a gránit. Ezredéveken át eláll.
E tufabarlangban semmi nedvesség nem férhetett hozzá. Olyan volt minden szem, mintha az idén aratták volna. És ez mind az én örökségem. Kaptam a feleségemmel. Drága örökség! Többet ér a malachitbányámnál! Ez élelmet biztosít számunkra évekig. Nincs többé ínség a Ferenc József-földön!
Hálateljesen csókolám meg Lámekh ősapám orcáját. Jól gazdálkodtál utódaid számára, derék öregem.



86 Ős geneológia
Ős geneológia
Tudom én azt jó előre, hogy mindezekre, amiket én itt megírtam, sok oldalrul fogják azt mondani, hogy mindez talán nem is igaz. Messze földön járt embernek nemigen hiszik el a szavát.
Előjönnek majd a geológusok, kémikusok, geográfusok, orográfusok, fizikusok, filológusok, ökonómusok, tengerészek, talmudisták, operatőrök bebizonyítani, hogy mindez lehetetlenség: a medveszelídítés, az özönvíz előtti hús megehetősége, az úszó szárazföld, a kristályalakulás csupa képtelenség, hogy a búza nem áll el olyan sokáig, hogy az emberfeltámasztás lehetetlenség, hogy az ősemberek azon a nyelven nem beszéltek, hogy a szertartások későbbi dátumúak; – de akik legjobban meg fognak támadni, előre látom: az exegeták.
Kétségbe fogják vonni, hogy az én dédapósom csakugyan Lámekh patriarcha. Hogy élhetett volna Lámekh az özönvíz idejében?
Az írás világosan megmondja, hogy Noé hatszáz esztendős volt az özönvíz évében, s ez idő alatt az ősök legvénebbjei is meghaltak már; holott (életkoruk hosszúsága mellett) nyolc nemzedék találta egymást élve, s Ádám apánk még élt, mikor a hetedszeres unokája, Lámekh, Matuzsálem fia született.
Az én öregem azonban, mint már előadám, nem a harmadszülött Seth utódja, Lámekh; hanem a Káin utódja, Lámekh. A többi patriarchákrul mind feljegyzé az írás, hogy miután ennyi évet betöltöttek, akkor meghaltak. Az én dédapósomrul pedig ezeket jegyzé fel az írás: Lámekh két feleségének neve volt Adah és Cilla. Adah gyermekei voltak Jábál és Jubál.
Jábál találta fel az építés művészetét, ez a minden építészek, kőfaragók és háziurak őse. Jubál találta fel a lantot és a dudát (a francia szöveg orgonának, a magyar hegedűnek, a német fuvolának fordítja azt), tőle erednek a költők, zenészek, énekesek és kántorok. Cilla gyermekei voltak Tubalkain: ez találta fel a kalapácsot, a fegyvert, ez a kovácsok, gépészek és katonák ősapja. Ennek a huga volt Naháma, aki fel hagyta magát találtatni én általam.
Mózes I. k. VI. része 23-ik versében ez van följegyezve Lámekhről a magyar Károli Gáspár-féle fordítás szerint: Lámekh így szól a feleségeihez: „Oh Adah és Cilla, ha én valamely férfiútól sebet vennék is, vagy valamely vastag ifjútól kéket, megölném azt mégis.” – Más nyelveken az eredeti szöveget azonban így magyarázzák: „...Most öltem meg én egy erős férfiút sebbel és egy vastag ifjút kék ütéssel.” (Így érthetőbb is.)
S a 24-ik vers így folytatja: T„Ha Kain hétszer van megvédve a haláltól, úgy Lámekh hetvenhétszer.”T Ezt mondja az írás. Már most sokszorozzunk egy patriarchai életkort hetvenhéttel, s nem fogunk többé semmi képtelenséget találni abban, hogy Lámekh ős még most is él.



EGÉSZ AZ ÉSZAKI PÓLUSIG 87
Az új ég
Lámekh ős három napig nem volt rábírható, hogy elhagyja Káin sírboltját. Neki azalatt folyvást ott kellett maradni és siratni a régen megholtat. Én azonban ez idő alatt az után láttam, hogy megtaláljam innen a kijárást. A tufabérc természetalkotta katakombáiból Lámekh utasítása nélkül is ki tudtam igazodni. Azok, akik Káint ide eltemették, sötétben nem járhattak, fáklyákkal kellett jönniök. Egy folyosóban megtaláltam az elhányt fáklyák maradványait. Az ősi időkben a Calamus albus (fehér rotáng) szárai szolgáltak fáklya gyanánt. Ezek taníták meg az első embereket tűzgerjesztésre. Két fehér rotáng bot egymáson keresztüldörzsölve szikrákat szór, s meggyújtja a taplót, gyapotot, csepűt. Külső kérge kőkemény, kvarcanyag, azért rothadatlan, mint a kvarc, belseje pedig gyantás, fényes lánggal ég, s mikor csomóra ér a láng, akkor nagyot durran, mint a puska, s újra meg kell gyújtani: azért hármasával szokták fáklyának összekötni.
E leégett fáklyamaradványok elvezettek a katakomba folyosójának külső szádáig.
Az nem volt egy darab ráhengerített sziklával letakarva, hanem az ős ciklopi építészet modorában berakva egymásra illesztett nagy kövekkel. Ezek közül vasrudammal könnyű volt néhányat kimozdítanom, míg akkora rést törhettem a torlaszon, mely egy embert keresztülbocsát, sőt egy jegesmedvét is; mert Bábira nagy szükségem volt tervem kiviteléhez.
Nahámát alva hagytam el a sírboltban ősatyja mellett; lámpámat is otthagyva náluk. Így számítottam magamban: Nem elég a kijárást a szabadba feltalálni: a szabadság itt igazán „perniciosa libertas”.HPU
[1]
UP
H Csikorgó hideg van odakünn. Az én paradicsomi embereim ezen a szabad légen megfagynak, Naháma cachelot-patyolat pepluma, Lámekh azbeszt palástja nem ehhez a klímához való jelmezek. Nekem elébb vissza kell térnem a Tegetthoffra, s onnan meleg öltönyöket hozni számukra. Magam is csak egy téli bekecsben vagyok, mert bundámat a jégbarlangban hagytam, s ott, nem tudom, mi történt. Bizonyosan el van veszve minden holmim. Azonban elégszer próbáltuk ezt a Tegetthoff utazóival együtt, hogy bunda nélkül jártunk egész nap, mintha csak egy nagy város utcáin járnánk télen. Én tehát kiállom a hajóig menetelt ez öltözetben; de mégis nagy szükségem lesz rá, hogy Bábi felvegyen a hátára; mert nyargalvást hamarább odaérek, s hamarább viszszajövök; s amire legtöbb szükségem van, az ő finom szaglása, ösztöne, tájékozódása meltkönnyíti rám nézve a hajó feltalálását, s onnan megint az ide visszakerülést.



88 Az új ég
Azt hittem, az én ősembereimet fogja meglepni az a látvány, melyet ég és föld mutat, midőn a szabadba kilépnek. Olyan ég és olyan föld, aminőt ők nem láttak soha. Naptalan ég, tele idegen csillagképekkel, miket az ő hajdani egük nem mutatott nekik, s ez égen az északi hajnal ijesztő lobogványa; a föld pedig ragyogó fehér homokkal fedve, melynek neve az ő fogalmaikban nincs: átlátszó ragyogó sziklák jégből, melyre ők bámulva fogják kérdezni, micsoda ragyogó kövek ezek? Magát a hideget sem ismerik még; azt fogják kérdezni, mi az, ami úgy Téget.T Fáj nekünk a levegő!
Hanem aztán, mikor kiléptem a szabadba oly hosszú földalatti bolyongás után, akkor rajtam volt a sor az elbámulásra. Én nem láttam még ezt az eget és ezt a földet.
Legelőször is meglepett az, hogy nincsen hideg. A hőmérsék a fagyponton fölül emelkedett.
És azután minő ég ez itt fölöttem? Nincs rajta semmi csillag. Az egész égboltozat valami veres izzó fényben sugárzik alá. De ez nem az északfény; ez egy gomolygó fellegtábor, mely eltakarja a holdat, csak néha jelenik az meg e veres felhők között, kiváló sápadt zöldes fényű tányérjával. E felhők okozzák a meleget. De hát a felhőket mi okozza? És mitől fénylenek azok? Néha futó zápor vonul át nagy hirtelen; esőcseppeket érzek. Nem havat, hanem esőt. Körös-körül az egész látkör fénylik, mintha lángba volna borulva, s a fellegek onnan látszanak feltornyosulni. A hegyoldalról alátekintve, úgy tűnik az fel előttem, mint egy égő öv, mely egy szigetet patkó alakúan körülvesz. Ez a sziget lehet mintegy tíz négyszögmérföldnyi terület, egyik végén a kimagasló Zichy-előfokkal; s attól mintegy három mérföldnyi távolban az alantabb fekvő naftavolkánnal, mely lobogványos rohamban fújja a tüzet fel az égre.
De még ez mind nem elég ok arra, hogy e földterületen a hőmérsék annyira emelkedett legyen. Ezt nem okozhatja más, mint az, hogy a petróleumégés által minden oldalon meggyulladt a kőszénréteg maga, s az már most olthatlanul ég tovább. Az égő kőszénréteg hősége csak fölfelé terjed, s az alatta levő homok- és agyagrétegeken át a fenntartó jégtömeget fel nem olvasztja; hanem azt az egész földdarabot ki fogja égetni. Arra ugyan szépen várhatok, mert Ta dutweileriT kőszénhegy már másfél század óta ég, s még mindig laknak rajta, sőt az áthevített földben, mely alatt tűz van, a leggyönyörűbb Tdélvirágok és tropikus gyümölcsök kertészetétT űzik. Ez tehát engem nem aggaszt. Ezen majd az unokáim sopánkodjanak.
A kőszénégésnek azonban még egy más következménye is van. Az, hogy libegő országrészünk előrehalad. Az égő partok utat törnek a jégtenger között, s az hátrálni kénytelen előlük. Valószínűleg a tengernek is van áramlata, mely viszi az úszó földet; de az meg bizonyos, hogy miután a sziget volkán felőli részén a hőség megritkítja a levegőt, a másik oldalrul nyomuló sűrűbb lég előretaszítja folytonosan a földet, melynek hegyei ezúttal olyan szolgálatot tesznek neki, mint a vitorlák. Ez volt tehát az átváltozott ég. Rám nézve egészen új tünemény.



EGÉSZ AZ ÉSZAKI PÓLUSIG 89
De mi történt a földdel? Micsoda átalakítást vitt azzal végbe a kataklizma, melyet a kőolajrobbanás okozott?
Mikor Amerikában a pennsylvaniai hírhedett olajvölgyben egy új petróleumkutat megnyitnak, akkor elébb a környékben minden tüzet kioltanak; mert az ártézi kút csövén elébb az illó gáz tódul ki, s ez rögtön szétterjed. Egyszer az Oil Spring mellett ásott egy ilyen petróleumkút megnyitásakor ott felejtették a tüzet egy kovácsműhelyben, mely kétszáz méternyi távolban állt a kúttól; s ettől a kirohanó gáz meggyulladt, és egy angol mérföldnyi kerületben körös-körül egy pillanat alatt leperzselt mindent, ami éghető; kétszáz ember égett korommá egy perc lefolyása alatt. S nem maradt fű, fa, élő állat azon a területen. Pedig a petróleumkút csak egy húsz centiméter átmérőjű csövön át lövelli fel azt a robbanógázt. Az én általam meggyújtott volkán pedig egy kráteren keresztül okádja fel azt. Az első robbanás hatása az volt, hogy a hegytetőkről minden jég eltűnt, s a völgyekben most tavak feküdtek. Mikor utoljára láttam, fehérek voltak a hegyormok, most feketék. Az északi táj úgy tűnt fel, mintha lávapatakok kígyóznának rajta végig, s tűzzuhatagok hullanának alá a sziklákról. Az csak víz volt, melyet az ismételve kitörő gáz a fedett sziklahasadékok közt megmaradt jégből leolvaszt; az ég tűzfényétől ragyogó patak.
A lemeztelenített hegyormokrul kopáran meredeztek fel a plutói alkotás sziklái. Ráismertem az én bazaltjaimra is. Még húszméternyi magasan meredtek túl a hegyháton, lépcsőzetesen letöredezve.
E rögtöni olvadás magyarázza meg azt a hegyárt is, mely a jégbarlangból alászakadt. Nem jégbarlang az már.
Hogy ezen a földön élő állat nem maradt, az bizonyos. Azokat a medvéket, amiket a szabadban talált, az iszonyú gázrobbanás korommá is égeté, azokat pedig, amik téli álmukat aludni hó és jég alá ásták be magukat, a légnyomás megfojtotta. Mi négyen vagyunk a lakói ennek az egész földdarabnak. Hogy a volkánkitörés által a jégparttul el lettünk szakítva, azt most már bizonyosnak kellett tartanom. De mi lett ez esetben a Tegetthoffal? Ez most rám nézve a legfontosabb kérdés.
A tájék déli része sűrű szürke ködtömegbe van burkolva. E ködvilágnak kell most nekimennem, hogy a Tegetthoffot keressem. Vajon rátalálok-e még? Hiszen húsz órai útat tettem onnan idáig. S ha elhagyom a Zichy-hegyet, melynek üregében van hajlékom, élelmem és Nahámám, visszatalálok-e ide ismét? Töprengve ültem le egy sziklára, s az alaktalan ködbe bámultam, mely a déli láthatárt elfedte előlem. Bábi előreszaladt, s valami sajátszerű, féltében üvöltő ordítást hallatott, melyre körül és messze semmi visszhang nem jött.
Egyszer erősebben kezdett fújni a szél dél felől. A volkán kitörése ezzel egyidejűleg fokozódott; az ég veressége általánosabb lett, s a déli szürkés lilaszín köd foszladozni kezdett.



90 A Tegetthoff
Mi ez? Álmot látok-e? Érzékeim hallucinációja játszik-e velem, vagy az arktikus tengerek délibábjai ámítanak káprázataikkal? TA Tegetthoff áll előttem!
Közel: alig egy órányi távolban mutatkozik szemem előtt az elhagyott gálya. Szemeim nyitva vannak, ébren vagyok, látom jól: a két kürtőt, az árbocokat vitorlarúdjaikkal, kivehetem a kötélzetet, az ágyúk lőréseit. Olyan közel látszik hozzám; hogy a kiáltásnak át kellene hangzani tőlem oda.
Néhány perc múlva újra összeborult körüle a ködgomoly, mely a föld színén hömpölygött, s nem volt előttem a hajó többé.
De, ha én csalódhattam, Bábi nem csalódott. Rohanva jött vissza hozzám, s olyan táncot vitt véghez körülöttem, mintha meg lenne bolondulva. Üvöltött örömében! Ő is látta a mi hajónkat. Semmi kétség.
Odafeküdt a lábamhoz, mintha maga kérné, hogy üljek fel a hátára, s amint ez megtörtént, felszökött és elkezdett velem iramodni azon irányban, amerre a hajó árnyképe megjelent előttem.
Még mindig azt hittem, hogy a fata morgana csalképe volt az, ami szememet kápráztatá. Hanem az vigasztalt, hogy bármilyen mélyen hatolunk is be a ködgomolyba, a további gázvolkán fénye keresztülsugárolt rajta, s a visszatérésnek biztos irányt adott.
HPU
[1]
UP
H perniciosa libertas = vészthozó szabadság
A Tegetthoff
A tér, melyen hű iramlóm (lónak nem nevezhetem, mert medve) végigfutott velem, éppen nem hasonlított ahhoz, melyen odáig jöttem. A jégmezők felporhanyultak, a felmeredő jégtáblák jégcsapokkal voltak körültámogatva; majd egy nyilt tó állta útunkat, melyen keresztül kellett úsztatnunk, csizmáimnak nem nagy örömére; majd ismét nagy jégtorlaszokra kellett felkapaszkodnunk, mik hosszan vonultak el keresztben, bástyamódra, s miken idejövet nem jöttem keresztül. Egyszer csak előttem állt a Tegetthoff! Amint egy ilyen jégfennsíkra felkaptattunk.
Ott volt a szemem előtt; két puskalövésnyi távolban. Ugyanazon jégtorlat tetején, melyen utazói veszendőben odahagyták. És minő zsivaj, minő élet volt rajta. Legboldogabb időkben sem hallott a Tegetthoff ilyen lármát. Ezerei az albatroszoknak, jégmadaraknak, penguinoknak lepték el födélzetét, sorba ültek a vitorla rúdjain, kergetőztek a párkányzatán, néztek ki az ablakain, himbálóztak a kötélzetén. Birtokukba vették az egész hajót. De hogyan jöhetett a Tegetthoff a szárazföldre? Nem úgy volt. A szárazföld ment a Tegetthoff alá.



EGÉSZ AZ ÉSZAKI PÓLUSIG 91
A volkánkitörés s a nagy tömeg kőolajnak a jég alatti felrobbanása oly erőszakos lökést adott a jégalapon úszó szárazföld egy részének, hogy az mérföldeket hátrahaladva, alája fúródott a víz feletti jégmezők torlatainak, azokat felvette a hátára, s ugyanakkor megtörve az összeköttetést a jégkontinenssel, attul elvált: a tengeráramlat, s a szélirány kimozdítá helyéről, s továbbvitte észak felé.
A jégtorlasz azonban, melyen a Tegetthoff megfeneklett, azóta sokkal kisebb lett; olvadt. Egész odúk látszottak meg benne, amiket a víz vájt magának alatta, s a torlasz alól kifolyó víz megkerülve a bástyaidomú hosszú jégtorlatot, eközt és a szárazföld sziklahalmai közt egy tavat, vagy inkább tengeröböl formát képezett. Ezen a tavon is hemzsegett mindenféle vízimadár. Mikor újra visszakerültem a Tegetthoff födélzetére, megcsókoltam azt, leborulva, mintha szülötte földemet találtam volna fel, s sorra öleltem árbocot és kéményt, mintha testvéreim volnának.
A madarakon kívül semmi más állat sem foglalta el hajónkat. A medvéket elűzte a földről a gázrobbanás, ha meg nem ölte. Csak a madarak telepedtek meg rajta. S az észak szárnyasai oly szelídek, hogy meg lehet őket fogni kézzel. Menedéknek nézték a nagy építményt, s fészkeltek a vitorláink között; a ponyvákban már dunnalúd-tojásokat találtam: vámoltam is belőlük kosárszámra. Ez is Isten ajándoka. Itt az én Nahámám nagyon jól fogja találni magát. A kapitány szobáját készítettem el számára. Azután egy kisebb szánt megterheltem azokkal a mindenféle drága bundaneműekkel,amiket az eltávozottak kénytelenek voltak hátrahagyni, a katakombában hagyott népem számára. Nahámának még egyéb öltözetrül is gondoskodtam. A Tegetthoffon, az igaz, hogy asszonynak való öltözet nem volt található; de hát a szükség ezermester. Mire való az a sok mindenféle zászló a hajón? Tengerészek minden nemzet zászlóját magukkal hordják, hogy a szemközt jövőket üdvözölhessék vele. Mind jó lesz ez az én feleségemnek. A Monarchia közös zászlójából, ahogy azt hajdan Gorove bemutatta a magyar országgyűlésnek, olyan szép viganó lesz, amilyet csak valaha párizsi marchand des modes kigondolt: tetejébe tunique-nek a spanyol zászló pompásan fog rá illeni, van azon tizenötféle szín, kis sas, nagy sas, griff, fekvő és álló oroszlán, csíkok, sávok, kockák, liliomok, gömbök és csillagok, annál szebb mustrát szoknyának asszony nem kívánhat; a brit zászlóból lesz gyönyörű kacamajka hozzá, s a dán zászló már csak kész baslik. Ennél drágább öltözete, fogadom, hogy senkinek sem volt még! Hogy megörül majd mind ennek az én kis feleségem!
Mielőtt azonban ismét útra keltem volna, hogy menyasszonyomat hazahozzam: egyszerre csak elkezdett valaki hozzám Tbeszélni.T Valaki? Ki beszélne itt? TMaga a Tegetthoff.T A hajó. – S annak igen furcsa beszéde van. Egy-egy roppanás végig a hajó szálgerendáin. Pattogó hangok a vaspántok között, súrló zörej



92 A Tegetthoff
a hajófenék vasoldalán, síró nyikorgások az eresztékekben. Ezeken beszélt hozzám a hajó. S mit értettem én meg e beszédből?
Azt, hogy erre a hajóra a rajta levőkkel együtt gonosz végzet vár. Az óriási jégtorlat, mely hátára emelte, alul ki van öblösítve már, s a jég, amint a tengerbül a szárazföldre tolatott, többé nem képez oly erős építményt; mint mikor még a vízen nyugszik. A Tegetthoffra az a sors vár, hogy egyszer az alatta levő jégtorlasz beomlik, s akkor a mélybe leeső hajót a föléje zuhanó jégsziklák összezúzzák. Ennek nem szabad megtörténni. Gondoltam ki egy tervet.
A Tegetthoff ez idő szerint oly állásban volt, hogy a hátulja magasra fel volt emelve, s az orra belefúródva egy összetömörült jégtorlaszba. A jég olvadóban volt. Mernem kellett mindent, ha meg akartam nyerni mindent. Így számítottam. Ha én azt a jégtorlaszt onnan a hajó orra elől eltávolíthatnám, akkor a hajó fekvésénél fogva, önsúlya által az olvatag jégtetőrül alácsúsznék. Lehet, hogy e lecsúszás által még jobban megfeneklik a torlasz aljában, s akkor a jégsziklák, amik képtelen szeszélyes és minden egyensúlyról való fogalmat kigúnyoló alakokban meredeznek elő, bizonyosan eltemetik. Lehet, hogy utat tör magának egész addig a jégbástyáig, mely az említett szabad öböl martját képezi. Itt azután egy hatalmas szaltó mortále vár reá, a meredek jégfalról tízméternyi magasból leszökni. Lehet, hogy ezen a kísérleten derékban kettétörik; de ha épkézláb lejut, akkor aztán a szabad öbölben minden veszélyen kívül van.
Ha már annyi vakmerőséget el mertem követni, hadd kísértsem meg ezt is.
Eszközöknek nem voltam híjával. A hajón voltak jégrobbantó torpedók villanykészülékkel; ismerős voltam azoknak kezelésével, elhelyeztem azokat a jégtáblák üregei közé, kiszámítva a robbanás irányzatát, s aztán a villanykészülékkel egyszerre felrobbantottam valamennyit.
A robbanást követő pillanatban elkezdett az egész Tegetthoffon végig valami kísértetes zúgás, csikorgás hangzani, vegyülve a jég ropogásával. A hajó megindult a jéghegyről aláfelé. S amint aztán egyszer megindult, azontúl feltartóztathatlan volt a rohanása. Éles fenékgerince harsogva tört utat a jég között, s félpercenkint növekedő gyorsasággal iramlott a nehéz hajótest a torlasz tetejéről alá, neki a keresztben álló jégsáncnak, mely egy kis városi utcasor tömörségében nyúlt végig előtte. Nem volt szüksége többé torpedóra, hogy azt keresztültörje. E veszedelmes pirutsade alatt Bábi ijedten futott fel az árbocra, s ott az árbockasban rejté el magát. Nekem azonban minden érzékemet helyén kellett tartanom e válságos pillanatokban, akármi történik is alattam és körülöttem.
A kormánypáholyba siettem, s a legelső gondom volt magamat a térdemnél fogva a kormánypadhoz hozzákötözni.
Ha a hajó egy darabban leugrik a jégfalról a szabad öbölbe orrával előre, bizonyosan lemegy az öböl fenekéig. Ez még sebaj. Az ágyú-lőrések, az ablakok, a födéllyukak be vannak zárva; el nem merülünk; ami vizet fogunk, ott a szivattyú, majd kihúzzuk vele. A hajó megint felszínen lesz egy első perc múlva. Hanem az a baj támadhat, hogy az önsúly kölcsönözte roham által olyan irányt vesz fel, mely



EGÉSZ AZ ÉSZAKI PÓLUSIG 93
őt kiviszi az öbölbül, s eltávolítja a szárazföldtül. Jó szerencse, hogy rajta vagyok, mert ha itthagy a hajó, utána nem tudok menni. Most azután ha ezt a katasztrófát túlélem, ha a csontjaim össze nem zúzom, ha a vízbe nem fulladok, azon kell lennem, hogy amint a hajó elkezdi a futását a szabad öbölben, azonnal megragadjam a kormánykereket, s a kelet felé nyílt öbölben a hajónak nyugati irányt adjak. Most egy kábító zökkenés rendíté meg az egész hajót, mely után egész jégtornyok hullottak két oldalrul a födélzetre; a másik percben harsogva jött fel a hullám a hajó párkányain. Én kétfelül két óriási átlátszó zöld vízhegyet láttam felemelkedni tajtékzó tarajokkal, amik a másik percben zöld boltozattá egyesültek fölöttem: a Tegetthoff a víz alá merült.
Mi a vízbe esett embernek a legelső ösztönszerű cselekvénye? Az, hogy a lábait kiszabadítja és úszik. Az én lábaim oda voltak kötve a hajóhoz, s nem fogtam az úszáshoz, hanem elkezdtem a hajót kormányozni a víz alatt. Számláltam a perceket magamban; de a kormányrudat ki nem eresztettem a kezemből. Már százhúszig számláltam. Tovább a leggyakorlottabb búvár sem állja ki lélegzetvétel nélkül. Fulladoztam. Itt volna az ideje lábaimat eloldani és menekülni. A hajó olyan sokáig elmarad a víz alatt. Azért sem menekülök. Ha idefulladok is, de a Tegetthoffot el nem hagyom. Mi egymáséi vagyunk. Együtt élünk vagy veszünk.
Csaknem elvesztém már az eszméletemet, midőn a vízboltozat fölöttem elkezde világosodni, s két perc múlva megláttam az eget fölöttem nem kékleni, hanem veresleni. Nem volt magamra gondom. Át voltam ázva; nem is gondoltam rá. A Tegetthoff sebesen haladt a ködben kelet felé. Meg kellett őt fordítanom; a ködön keresztül lobogó volkán segített a tájékozásban. Sietve kellett felhasználnom az időt, amíg a csuszam által kölcsönzött önmozderő tart a hajónál. Percenkint lassúdott az; úgyhogy mikor az új öböl keleti partjához eljutott a hajó, oly csendesen feküdt fel a zátonyra, mintha kapitány, gépész, kormányos intézte volna futását. Szerencsésen megfeneklettünk. A hajó nem dűlt féloldalt, tökéletesen befúrta magát az új zsurmalékba (detritus). Én meg fölösleges elővigyázatul a kis horgonyt is lebocsátottam, s ekként biztosítottam a Tegetthoffot minden eshetőség ellen. Ha ez a szárazföld csakugyan lengővé lett, akkor a hajót is magával viszi, az el nem maradhat tőle. S ha a szárazföld el találna süllyedni, az égő kőszén és petróleum a jéglapot kiolvasztaná alóla: akkor felmenekülünk a Tegetthoffra.
A hajóban semmi lényeges kár nem történt, csupán az orrán levő cifrázatok szenvedtek egy kis haváriát.
Ekkor aztán lehívtam Bábit is a búvhelyéről; ő örült legjobban a Tegetthoff megszabadulásának, s örömében mindjárt hideg fürdőt vett az új öbölben, ő szárazan maradt az árbockasban; de nekem volt benne elég részem, s csak most vettem észre, hogy az öltöny megszáradt rajtam a nagy fáradságos munkában.



94 Egy újjászülető föld
Egy újjászülető föld
Legelső dolgom lett most a meleg öltönyöket elszállítani az én embereim számára a katakombához.
A hajó párkánya egyenlő magasságban állt a kikötő partjával, úgyhogy gyaloghidat rögtönözhettem a kettő között egyenes kijárásul.
Ezen keresztül kivontattam a szánkót, melyet igen természetesen Bábinak kellett a katakombáig elvontatni; melyet most annyival közelebb találtunk, minthogy a kiszabadult hajó mintegy kétezer méternyire haladva, az öböl túlsó feléig hatolt, s ezáltal egyúttal ki lettek kerülve a közbeeső tavak is, amik idejövet utunkban álltak, s a szánnal haladást akadályozták volna. Lámekhet és Nahámát még mindig a Káin sírboltjában találtam. Éppen jókor jöttem, hogy az öreget megakadályozzam egy gyászos szándékában, ami ugyan magában igen dicséretes és istenes foglalkozás: áhítatosság fejében meg akarta gyújtani a serlegekben levő gabonát égő hálaáldozatul az Úrnak. Az nekem szép meglepetés lett volna. Nagy nehezen tudtam lebeszélni róla, felvilágosítva, hogy innen a füst ki nem mehet; márpedig az áldozat kedvező fogadtatását az föltételezi, ha a füst egyenesen felszáll az égre.
Annál nagyobb örömét találta a velem hozott medvebőr bundában. Azt, amint egyszer fölvette, többet soha le nem tette a nyakából.
Még jobban meg volt elégedve Nahámám a gyönyörű zászlókkal. Milyen művészek ebben az asszonyok: egy darab kelméből egy perc alatt öltönyt varázsolni, egy boglár segélyével, egy gombostűvel, egy zsinórral festői redőzetet teremteni az élő szobor körül. Az én Nahámámnak jó ízlése is volt; a cifra kelmék közül az egyszerű csillagos amerikai lobogót választotta ki; jól illett arcához, karcsú termetéhez; olyan volt benne, mint Rebeka a kútnál. Mikor meg a kékróka bundát rátettem a vállára, akkor hasonlított Van Dyck (vagy Rubens?) bundába takart istenasszonyához.
Így ellátva aztán kivezettem őket a szabadba.
Azt hittem, meg lesznek lepve az ég és a föld által, melyet látnak; azonban éppen nem vettem észre náluk semmi bámulatot.
Valószínű, hogy azon rémnapokban, miknek iszonyatai elől ők a barlangba menekültek, éppen ilyen képet mutatott az ég. A láthatárról felgomolygó sűrű fellegek, a földön lomha köd. S eget és ködöt veresre fest a hegytetőkbül kitörő tűz, melynek verőfénye magát az árnyékot is rózsaszínűvé varázsolja. Hanem a Tegetthoff annál nagyobb csodálat tárgya volt Lámekh előtt, mikor odáig eljutottunk. Reszketve támaszkodott karomra, mikor a födélzetre vezettem, mely most is tele volt az éjsark minden madaraival. Ott ültek a vitorlákon, az ágyúkon, mintha az övék volna, s ők vigyáznának azokra.
Lámekh azt hitte, hogy ezek a madarak hozták ezt az egész csodát valahonnan az égből.



EGÉSZ AZ ÉSZAKI PÓLUSIG 95
Mire valók azok a vastag rézcsövek, mire valók azok a szárnyas szálfák, mire valók azok a nagy vashengerek? Mire való ez az egész nagy épület a víz közepén? Ki gondolta ki ezt a fából épített barlangot, ezt a gerendákbul összerótt nagy katakombát? Ki cselekszi azt, hogy megkettőztesse az embert, és egy sima fényes lapból kiki saját magát lássa másodalakban szemközt jönni? Most már csakugyan azt hitte az öreg, hogy én vagyok a TNefitim,T aki ilyen repülő várban lakik. Otthagytam őt Nahámával, s magam a szánnal és Bábival visszatértem a katakombához, örökségünket elszállítani a hajóra, ahol lakni fogunk. A Neptunkelyhek közül egyet elhoztam ritkasággyűjteményünk számára, a gabonafélét azonban zsákokba töltöttem.
A hajón volt kézimalmunk, melyen könnyen meg lehetett a gabonafélét őrölni. Élelmiszerrel most már el voltunk látva egy ivadékra. A hajónkat meglepett madarak is szaporíták készletünket. Vitorlagöngyeink egész tojásraktárt képeztek, s a szárnyasok oly mulyák, hogy mikor egyet kifogtam közülök, a többi még csak odább sem röpült.
Az öregemmel – természetesen – mindjárt az első alkalommal egy kis confessionalis nehézségem támadt.
TAz áldozatT kérdése fölött merült fel közöttünk a dissidentia. Ő, mint Torthodox Káinista,T azon a véleményen volt, hogy az égő áldozatot okvetlenül gabonaneművel kell végrehajtani; én pedig, mint Tneológ,T abban találtam lelki nyugodalmat, ha azt inkább madárfélével, tehát élő állatokkal hajtjuk végre. Ez az öreg előtt schisma volt. Pedig hát részemen volt az igazság; mert madárféléért csak fel kellett másznom a vitorlarúdra, s kiválasztanom a legkövérebb vadludat; pengvinnal meg éppen tele volt a matrózkajüt, míg a gabonafélével takarékosan kellett bánnunk, mert ebből az égből több manna nem hull, s ezen a földön több kenyér nem terem. Hanem az öreg nem engedett, s ha azt nem akartam, hogy Naháma sírjon, teljesítenem kellett Lámekh kedvét. Hanem gondoltam ki a számára valamit, ami a skrupulusait eloszlassa. Az ötletet ő maga hozta kapóra azáltal, hogy legelső megáldozandó terményül az T„Arais el Nil”T magjait választá. Ezek, mint már megjegyzém, nagyon hasonlítanak a mákhoz, meg még valamihez máshoz, ami megint a mákhoz hasonlít. Ez a más valami a puskapor.
Az áldozat szimbolisztikus sikere, mint ezt Mózes I. könyvéből tudjuk, az, hogy az áldozat füstje egyenesen menjen fel az égbe. Az itteni ködös, páraterhes légben természetesen szerfölött akadályozva volt Lámekh áldozatának ilynemű sikere. A nelumbium mákmagjainak olajos füstje, amint az izzó szénnel rakott serpenyőbül kiszállt, szétterjedt a hajó fölött, s az kétségbe ejté az ősapát.
– Megállj, öreg – mondék neki –, már most próbáljuk meg az én mákomat.



96 Egy újjászülető föld
S ezzel egy jó csipetnyit abból az öreg ágyúba való lőpordercébül, ami nagyon hasonlít az „Arais el Nil” magjához, a serpenyőbe vetettem. Annak aztán ugyan ment fel a füstje az égbe nagy robbanással. Csak ekkor fogadott igazán kegyelmébe az öreg. Megvallotta, hogy nem vagyok neki többé TNephitin,T se TEliudT hanem igazhívő, akinek áldozatát szívesen fogadja az ég. (Nephitinnek tartják a Mózes I. könyve III. részében említett T„angyalok”T-nak a fiait, kik azoknak Thalandó nők iránti szerelmükbőlT származnak, s a Nephitinek ivadéka volt az T„Eliud”,T a Tvarázsló,T csodatevő faj, s az Eliudoké az T„Óriás”,T az Temberevő,T ki miatt az özönvizet a földre bocsátá az „Úr”.) E naptul fogva Lámekh mindennap áldozott egy csipetnyit abbul a Tmákbul,T aminek a füstje oly gyorsan száll fel az égbe. És nem tudom, nem jobban tetszenék-e az Úrnak, ha mindenütt a világon, ahol puskapor van, így áldoznának vele, mint hogy arra használják, amire.
Az első berendezkedés után az volt a feladatom, hogy tájékozást szerezzek magamnak afelől, hogy mi történt voltaképpen ezzel a darab földdel. Kiszemeltem magamnak a Zichy-hegy északnyugoti egyik ormát obszervatóriumnak, s oda fölszállítottam a hajón hagyott mérnöki eszközöket, dioptrát, távcsövet, szextánst, astrolabiumot, s elhelyezkedtem velük a szabadban, nem kellett félnem, hogy valaki ellopja.
A legelső széttekintés a magasból meggyőzött róla, hogy szárazföldem egy nagy úszó sziget, elszakítva a szárazföld nagyobb tömegétől, alakjára nézve hasonló Izland szigetéhez.
Északi részén emelkedik a működésben levő volkán, s a hegyesen és menetelesen, mint egy sarkantyú fúródik az előtte álló jégtengerbe, utat fúrva magának a nagy terjedelemben égő kőszénréteg által; a keleti és nyugoti oldalon mutatkozó fény, mely a sziget zegzugos körvonalait kitünteti, kétségtelenül a nagy tömeg petróleum, mely még sokáig fog égni a tenger színe fölött.
Hogy ez égő naftatömeg miért nem veszi körül egészen a szigetet, ennek az oka az, hogy a sziget déli része a legszélesebb, s az folytonosan érinti a jégkontinens partjait, mik közt a sziget orra utat tör; s mik közt a déli légáramlat s a tenger folyása északnak viszi a földtömeget.
E szerint dél felé, ahol a Zichy-előfok áll lábánál a szabad öböllel s abban a Tegetthoffal egészen ment marad az égő petróleumártól. A két oldalrul felgomolygó párázat folytonos felhősátort képez a sziget fölött, s azt az égő petróleumár s a lobogó naftavolkán megvilágítja. Olyan fény van, mint viharjósló napalkonyaton.
S e tűzfénynél meglátszanak a két oldalt mellettünk elmaradó jéghegyek, mik közt földrészünk elhalad, északi irányt követve. Távcsövem előtt feltűnnek a Wiltsek-orom dolomitszirtjei, nagy messzeségben már. Mi elszakadtunk a Ferenc József-földtől! És én hozom a Tmagunk kvótájátT a felfedezett országrészből Tin naturaT s még hozzá az egész tengerészetet is!



EGÉSZ AZ ÉSZAKI PÓLUSIG 97
Egy egész kis világrészt szakítottam magamnak külön, melynek egészen sajátszerű égalji és földtani viszonyai vannak. A napvilágot pótolja felette a köröskörül vereslő égbolt. A folytonosan támadó felhőtömeg elzárja tőle az éjsarki hideget, s az alatta égő kőszénréteg folytonosan egyenlő tropikus hőséget kölcsönöz neki. E hőség a kőszénréteg alatti homok- és agyagrétegen át nem hatolhat, hogy a jégalapot is elolvassza. De fölfelé terjed, s a felszínről már minden jeget leolvasztott. A völgyeket roppant nagy tavak fedik. Az izzó föld e tavakat nemsokára mocsárokká párologtatja, s a szikkadó mocsárokban okvetlenül meg kell születni egy új állati és növényi életnek. A föld nem halott; az tele van növény- és állatfajok csírájával, embrióival. Ha víz és meleg járul hozzá, teremtő erejét visszanyeri. A folytonos nedvbőség és folytonos meleg űzni fogja a tenyészetet. Egész darab szigetföldünk egy nagyszerű „hollandi melegház”, melyben nincs évszakkülönbség; még szél sincs, mert a vizen lengő föld a széllel együtt halad, s az éjsarkhoz mentől közelebb haladunk, annál nagyobbnak kell lenni a szélcsendnek a légmérsék örök egyformasága mellett.
E növekedő nedves melegségben újon születő növényzet fogja ellepni elébb magát a mocsarat, aztán a mocsárpartokat, a tófenékből feljönnek azok a csodanövények, miknek hímvirága száráról leszakítja magát, s aztán elindul „önakarattal” a nővirágot felkeresni, s ha rátalált, együtt leszáll vele ismét a tófenékre. Az árokpartokat felveri az ananász, mely a maga hazájában irthatlan gaz, mint másutt a bogáncs. A hegyoldalakat befutja a rotang.
S ahogy a növényt előteremti az újra átmelegült föld, majd előhozza a maga állatjait is. Minőket? Hasonlókat a kiveszett fajokhoz? Vagy új fajokat, amik a most meglevőktől elütnek, mint az ausztráliai fajok az európaiaktól? Talán még embert is! Minőt? Régi, kiveszett fajt? Azteket? Mesebeli óriást? Vagy torzalakot? Kakerlakot? niám-niámot? – vagy talán új fajt állít elő? Előhozza a troglodytokat: a Thomoródalmási barlangT hagyományos regéiben emlegetett Tapró embereket,T két arasznyi törpéket? Talán a mi örököseinket?
Az új teremtés műve
Hogy a földnek e teremtő működése nem fog az egész szigetre kiterjedni, azt előre sejthetém; az csupán a sziget azon részére fog szorítkozni, mely a naftavolkán közvetlen közelébe esik, s mely az égő kőszénréteg felett fekszik, s annak egész melegét felveszi. Ezt a helyet még most nem lehetett megközelítenem. A lapályok járhatlanok voltak. A hegyekről már leolvadt minden jég és hó, s az oly iszaptengert támasztott a völgyekben, melyen sem átgázolni, sem csónakázni nem lehetett.
A sár maga tele volt az őskorban elhalt s addig jég alá temetett növényzet törmelékeivel, a félbenszakadt rothadás alkatrészeivel. Igazi „tohu wabohu”.



98 Az új teremtés műve
Megkísérlém két szál deszkával előrehatolni, miket talpaim alá kötöztem. Ez nagyon fáradságos utazás volt. Várnom kellett kedvezőbb időre.
Azalatt volt más kedves foglalkozásom. Nahámámat tanítottam az én nyelvemre, s az öregtől tanultam én az övét. Mikor aztán annyira hatoltunk, hogy egymást meg tudtuk érteni, akkor én elmondám őnekik, hogy minő világ van még rajtunk kívül, mi él, halad, történik ebben a világban, s hogy egykor e hajó oltalmában s Isten segedelmével mi is el fogunk még jutni e világba. Az öreg okos ember volt, azt mondta rá: „nem lehetetlen”, s megígérte nekem, hogy ha hazakerülünk Magyarországba, előadást fog tartani a Magyar Tudományos Akadémiában az Tősvilági történelemből,T az emberek özönvíz előtti harcairól a nephitinekkel, eliudokkal és óriásokkal.
Az öreg, amint egy kis ámbraszesszel felfrissíté életműszereit, bámulatos emlékező tehetséget fejtett ki.
Elmondta, hogy ez a darab föld volt itt a „Nod”, s elsorolta a növényeket, amikkel az ő idejében annak hegyei-völgyei fedve voltak.
A mezőkön termett a T„chitta”,T a tavaszbúza és a T„cussemet”,T a tönköly, s a kétféle kedvenc hagyma, aT „b’zalim”T és T„chaszir”,T a felfutó T„phol”T valami babfajt termett, az édes és illatos hagymájú T„shumim”,T a hatsoros kalászú T„s’óra”.T A fákra felfolyó T„gephen”T hozta az édes fürtöket, miknek nedve oly mámorító, s a televény mocsárfenék, mikor kiszáradt, terítve lett a dinnyés T„dudaim”T indáival; gyümölcsöt adott a T„shikmim”T és aT „shaked”,T az egyik fügét, a másik mandulát; virággal illatozott a T„kimosh”T és aT „chabatzelet”,T az nárcis, ez liliom; s a kedvenc parperoth zöldségét szolgáltatták a T„challamut”T kövér levelei, míg a T„dochan”T szárából édes mézet facsarnak (talán ez volt a cukornád); a Noé bárkájáról emlékezetes T„gófer”Tfa pedig volt az örökviruló ciprus, mely a hegyoldalakat fedte.
Az öreg Lámekh még emlékezett az egyes völgyekre, s addig erőltette emlékezetét, még megismertetett velem egy őskori ösvényt a hegyháton keresztül, melyen a volkán hegylábáig el lehetett hatolni. Feltettem magamban, hogy ezen az úton megkísértem a volkáni táj megközelítését. Búcsút vettem kedveseimtől. Tarisznyámba raktam a szükséges élelmiszereket, s Bábit társul vive magammal, elindultam az öreg által jelzett úton.
Fáradságos út volt az; de nem legyőzhetetlen. Sziklákon, hegyszakadékokon keresztül. Minden órában pihenőt kellett tartanom.
Nyolc órai kitartó küzdelem után, melyben Bábi nagy segítségemre volt, eljutottam a naftavolkán közelébe.
A volkán végső előfokát képezte a hegygerincnek, s innen rajta egy üstalakú völgy mélyedett alá, melynek fenekét egy tó foglalta el; nem a tengerszemek smaragd tükre, nem a kék eget visszatükröző vízlap. Ez vérveres az ég visszfényétől, és nem csak attól.
Mikor e tóhoz elkezdtem leszállni, érezhetően észlelhetém a növekvő meleget, mely a völgyben uralkodott. E völgyet, e tavat fűtik alulról!
A sár, amelyben jártam, a völgybe leérve, melegített! Még aludt, még üres volt az egész völgy. Se állat, se növény benne. Vajon az állat születik-e meg elébb vagy a növény? Ez a tudósok nagy fejtörése!



EGÉSZ AZ ÉSZAKI PÓLUSIG 99
Ha én nehezen tűrtem ez üvegházi meleget, Bábinak, aki ehhez nincs szokva, kétszeresen terhes volt azt elviselni. Előreszaladt, hogy mentül hamarább megfürödhessék a tóban. De alig lubickolta ki magát, már ki is jött onnan. Az a tó is meleg volt. Én azonban nagy bámulatomra a már egyszer kékre festett medvém helyett most egyszerre egy veres medvét látok a vízből kijönni. Azt a veres színt ugyan Bábi egy perc alatt lerázkódta magárul; tehát az nem volt festanyag.
Magam is lementem a tóhoz, és poharamat telemertem belőle. A víz cinóberveres volt. Nagyítólencsém kideríté a veresség okát. Ázalagok tömege volt az, minden alakzataiban a szörny csodáknak, mik a górcső előtt egy csepp vízben egy népet mutatnak, mely egymással harcol, egymást falja és üldözi. Százféle alakú csodái a láthatlan világnak, kígyók, orsók, kerekek, villák, golyók, kösöntyük, fésűk, sülök, kakastarajak, macskakörmök, hengerek, csillagok, napok, félholdak, hattyúnyakak, elefántormányok, palackok, bajuszos gyöngyök, postakürtök, harangok, zegzugok, kötélcsomók, 8-asok, kacskaringós sújtások, csiptetők, egyszarvúk, koronák, kétkerekűek, püspöki botok, napernyők, jácintok, cápák halászhálókkal és fogókarokkal: és mindez egy csepp vízben s együtt oly tömegben, hogy egy egész tó vize vérré váltnak látszik tőlük. Tehát az állat született elébb, mint a növény. Itt egy szikla alatt felütöttem tanyámat s lefeküdtem. Bábi azonban felment a hegytetőre aludni: neki itt nagyon meleg volt.
Mire felébredtem, azt láttam, hogy a természet csodát csinált a kedvemért. A tó felszíne nem veres már, hanem zöld. Azon hat óra alatt, amíg aludtam, benőtte a felszínét a békalencse. (Lemna.)
Ez hát a növényeknek az őse: az elsőszülött.
És amint a zöld burokkal lepett vízben megmerítém poharamat, úgy találtam, hogy a víz már sokkal kevésbé vörös, az ázalagok megfogytak, a felmerített víz közepett pedig egy hosszú fonál alakú véres férgecske úszik: egy naida. (Nais proboscidea.)
Ez a legelső Tpuszta szemmel láthatóT állat, mely az első növényt, a vízilencsét követi. A naida felemészti az ázalagot, nyolc óra múlva már ezektül hemzseg a víz, s most még veresebbnek látszik, mintha az egész víztömeg át akarna alakulni egy nyüzsgő féregtömeggé. A naida alakulása jelszó a mindennemű férgeknek és puhányoknak a megalakulásra. Apró szörnyetegek, gömb és kígyó alakban, nyúlós testtel, evickélők és lomhák, fej nélküli, szem nélküli csodák, mik láb nélkül úsznak, kerék módra forognak, megfoghatlanok, mint a rezge, megszámlálhatlanok, mint a porszem, lepik el a tó iszapját, felszínét; s ugyanakkor a tópart mentében felüti a vízből hegyes tőreit a nád. Egy sokkal magasabb növény, a hínár hozzászegődik a békalencséhez; a sziklák hosszú zöld szakállat kezdenek ereszteni a vízben: az mind élő növény.
Újabb huszonnégy óra múltával a nádgyökereken megjelenik a minden habarcok és vízben járó férgek ura, aT polip.T A férgek TfátumánakT lehet azt nevezni.



100 Az új teremtés műve
Ez a csudálatos, megmagyarázhatlan lény, melynek lételét csak a múlt században fedezték föl; pedig ott van minden vízben, ahol férgek laknak. Nincs se feje, se szeme, se szíve, se gyomra, mégis mindent megtámad, megemészt, elfoglal, bekebelez, átalakít.
Mikor az alkotó iszapból előjön, önmagától, alig hosszabb egy emberi ujj első ízénél. Alakja hasonlít egy kesztyűujjhoz. Kinyúlik végtelenül. A nyitott részén tapogató csápok vannak, mikhez minden féreg hozzáragad, s azt a polip bekebelezi rögtön. És belseje nem gyomor. Ki lehet fordítani, mint a kesztyűt, s akkor a külső bőre lesz a belseje: azzal emészt; ha elvágják hosszában kétfelé, a széthasított darabokbul két külön állat gyöngyölődik össze, s külön él. Ha keresztben vágják ketté, az első része hátul bezáródik, a hátulsó részén új csápok nőnek, s két állat lesz ismét. Ha egy polyp elnyeli a másikat, ami olyankor történik meg, mikor ketten fognak meg egyszerre egy hosszú férget, s addig nyelik, amíg öszszeérnek, s a hatalmasabb a féreggel együtt benyeli az osztályos rokont is, akkor az elnyelt keresztülfúrja magát az elnyelő oldalán, s összenő vele, és lesz akkor egy állat két szájjal. Csinálnak koalíciót. Mentől többet eszik, annál gyorsabban nő. Karvastagságú lesz, megtámad nagy halakat, s azokat is elnyeli, s amint a hal szétfeszíti végtelenül nyúlékony zacskóját, a polip átlátszó testén át úgy tűnik fel, mintha csak a hal volna ott maga, behúzva vékony hólyaggal; hanem ez a vékony hólyag őt megöli, nedveit kiszívja, s csak csontjait, bőrét veti ki magából. A polipnak nincsen neme: sem hím, sem nőstény, önmaga teremti magát. Ifjafia oldalaiból nő elő; s ahány, annyi szájal eszik, s valamennyi száj a közös testet segíti táplálni.
Egész naphosszat el tudtam nézni e féregirtó szörnyetegek működését a tópartrul, mint emészték fel a naisok miriádjait, s míg ők maguk a felemésztett férgek színétől piros színt kaptak, a víz egyre világosabb lett, s nehéz tószagát veszteni kezdé. Most már a nelumbium és nunufár széles levelei is kezdtek megjelenni a víz színén. Bábi ezalatt folyvást lejárt a tóba fürdeni. Egyszer rohanva jön vissza hozzám, s veszett ugrálást, bukfencezést kezd el, előttem veri magát a földhöz, és amellett nem tud hangot adni. Jókor észrevettem a baját. A feje egészen be volt vonva valami fényes hártyával, ami feszesen oda volt tapadva hozzá. Az nem volt más, mint egy óriási nagy polyp, mely a vízben lubickoló medvének hirtelen ráhúzta a zsákját a fejére. S ez a nyomorú féreg képes lett volna ezt az óriási állatot megölni, mely nem tudta, hogy mi baja, ki bántja; a lélegzetvétele egyszerre el volt fojtva. A polip zsákjának a szája össze volt szorulva a nyakán. Én hirtelen kettéhasítottam a polipot késemmel, kiszabadítván veszedelmes zsákjából szegény medvém fejét. A kétfelé hasított szörny egyszerre összecsapta a két szélét, s megint egy egész lett, s hogy megmutassa hatalmát, most már az én mezítelen lábamra húzta fel magát mint harisnya, kiállhatatlan feszítő nyomást gyakorolva bőrömre. Ekkor aztán elhasítottam négyfelé, s lett belőle négy állat, mik ösztönszerűleg igyekeztek vissza a vízbe, pióca araszugrásokkal.



EGÉSZ AZ ÉSZAKI PÓLUSIG 101
Ez idő alatt a vízen kívül is kezdett a föld teremtőereje működni. Ami a hegyekről aláhordott törmelékből legfelül maradt, az a korhadt fa és növényi pudva. Legelőször is e tömeg kezdett megelevenülni. Csodaalakú gombák üték fel fejeiket egyszerre; szömörcsögök és pöfetegek, akós hordó nagyságúak, ágasbogas, korall alakú gombák, miknek jó illata ehető húsát kínálja. De amellett bűzös penészfajok, egyenesek mint a pálca, üvegszárral s rezgő veres kalappal; azután favastagságú páfrányok, miknek gyors növekedése szemmel látható volt, s mik kikelésük első órájában mint fellegző port hintették szét termékenyítő hímporaikat.
E gyors növekedést a később megjelenő magasabb fajú növényeken is észleltem; mik néhány nap múlva ellepték a sziklamélyedéseket és a tó környékét. A canna indica óránkint fél méternyit nőtt, s ha tőben levágtam, a csonkjából kifolyó édes nedv egész kulacsomat megtölté kellemes itallal; a kosborfélék (orchideák) tíz óra alatt kivirágzottak, s itt tapasztaltam, hogy az áronvirág, mikor kinyílik, Tkelyhében meleget támaszt.T Ez az egyedüli virág, mely elárulja, hogy a növények is örülnek, éreznek és szeretnek. Mind e rendkívüli gyors tenyészetnek természetes oka volt. A föld maga, az őserejű, savakkal jóllakott televény, az alulról hevítő tűz, a langynedvekkel és ammonsóval terhes lég, az ég folytonos verőfénye csodaszerű kifejlődésre ösztönzének minden növényt. Itt hetek alatt kellett végbemenni annak, ami rendes éghajlati viszonyok között évszakokra van bízva.
Ez lesz a kulcsa annak a rejtélynek is, hogyan számíthattak az özönvíz előtti világban közönséges alkotású emberek életkorára hét-, nyolc-, kilencszáz esztendőt. Hát csak úgy, hogy az esztendőt nem jelezte náluk tél, tavasz, nyár és ősz: mert örök nyár volt; hanem meghatározta az évet a Ttermő gyümölcs.T „Egy” aratás, „egy” gyümölcsszedés: „egy” esztendő. Úgy, de az ő idejükben „egy” csillagászi év alatt tízszer lehetett aratás. Kelet-Indiában most is vannak fák, amik négyszer adnak szüretet egy évben, ott a rizs most is kétszer érik meg, s egyedül a szent „kenyérfa” az, mely túlmegy a naptári esztendőn, s betölti a rendes tizenöt hónapot a virágzástól a gyümölcskifejlésig, s még azután három hónapot követel a gyümölcs teljes megérlelésére. Ez magyarázza meg, miért választotta Éva anyánk kedvencéül e fa gyümölcsét. Ezt a fát tartják a paradicsomi „ismeretek fájának”, melynek almájából Éva megízlelteté Ádámot. Ha tehát a kenyérfa esztendeje szerint számítanák az emberi életkort, akkor a harminckilenc esztendős hölgy még csak huszonhat éves volna. S ez a magyarázat, úgy hiszem, tökéletesen igazolja Éva anyánkat az utókor előtt.
Hét nap múlva egész ősbozót zöldült a tó környékén, s a volkán körüli hegyoldalakon. A növényeket még jobban sietteté az, hogy nem alhattak a folytonos világítás miatt.
Csupán magasabb szervezetű élő állatok nem jöttek még elő. A polip volt az egyedüli úr a vizekben. Azt kezdtem hinni, hogy a természet ez alkotását oly sérthetlenné tette, hogy ezt semmi el nem veszíti. Ezt, ha nagy halak megeszik, ismét kivetik a gyomruk



102 Az új teremtés műve
ból élve. Ezt, ha a sirályok elkapják, visszadobják a vízbe. Ez még maga magát sem pusztíthatja el.
Egyszer aztán, mikor fölébredtem, meglepő gyönyörteljes látványt nyújtott elém a tó színe. Közepén egy hosszú csoportban, mint egy csodálatos flotta, úszott az a bámulatos szép rejtélyes állatsereg, melynek neve a hajósok előtt a „tarajas quál.” Ez állat egy vékony hólyag: oly finom test, mint a szappanbuborék, s éppen oly szivárványt játszó és piros, mikor csendesen evez, hosszú fürt alakú csápjai lassan libegnek alá a vízben, oly vékonyan, mint a fonál, mint vékony lánc, mint árpaszemek füzére. S ezek a vékony fonalak képesek ölni.
Mikor a quál gyorsan akar előre rohanni, hirtelen felfújja hólyagát, s akkor az egyszerre, mint egy rózsaszínű búbos főkötő emelkedik ki a vízből, s vitorlául szolgál neki. S amihez ez állat hozzáér, azt megöli. Ha egy nagy állatot körülfog fonálcsápjaival, az kínosan vonaglik és megdermed. Ha ember nyúl hozzá, ujjain hólyagok támadnak, mintha parázsba markolt volna. A halászok még akkor is kikerülik, ha döglötten találják. Ha véletlenül egy a halászok hálójába kerül, valamennyi kifogott hal mind T„prüszkölni”T kezd tőle.
Ezek a quálok huszonnégy óra alatt kiölték a polipokat. Elnéztem bámulva e harcot. Amint a quál hozzáért a poliphoz ennek lehullottak a fogó csápjai, megszűnt élni. Egy nap múlva az a szívós, széttéphetetlen test, melynek minden levágott íze ismét új állattá alakul, szétfoszló nyákká vált (úgynevezett T„priestleyi anyaggá”),T melyet felszívtak a vízi növények levelei. Most azután ismét a quál maradt az úr a vízben.
Ez megint oly ellensége minden más állatnak, hogy ettől magasabb éltműszerű lény a vízben nem tenyészhetik. Ahol a quálok megjelennek, ott egész nagy tengeröblökben elpusztulnak az apróbb halak mind. Egy újra ébredtemkor a pompás, ragyogó vészhozók mind kinn voltak a parton: élettelenül. Egy sem maradt fenn. Mi ölte meg őket?
Egy piciny kis rovarnak a lárvái; amiknek alázatos neve T„cyclicon pediculus”.T Ezek meglepték a víz színén pompázó quálokat, s ezernyi lyukat fúrtak azoknak pompás hólyagtestébe, melynek égető érintése minden élő állatra nézve félelmetes, egyedül a kis porontyra nézve mulatságos, s ebben elpusztulnak a quálok mindannyian.
Néhány óra múlva fellegei szálltak fel a tóbul az apró repülő kérészeknek, a víz egészen sárgának látszott levetett bábhüvelyeiktől, mint nálunk otthon a „Tisza virágzásakor”. Az első repülő rovar megjelent az újjászületett földön. E látvány gyönyörét én le nem írhatom.
A föld újjászületésének remeklése ime szemeim előtt megy végbe rohanó gyorsasággal. Rövid álmokat tartok, s valahányszor fölébredek, egy újon született országa az állat- és növényvilágnak tárul elém.



EGÉSZ AZ ÉSZAKI PÓLUSIG 103
A növény közt még mindig a lopvanőszők (cryptogamia) az uralkodók; bokor nagyságú mohok, kocsonyaként rezgő moszatok, puffadozó gombák, üres bélű páfrányok; és köztük az elődeik pompás serege, miket csak bizonyos rohadt nedvű talaj, légnedv és hőfok hoz elő, másutt alusznak, meg nem jelennek; a kosborok, cipőcímek (orchideák, calceolariák) pillangót, lepkét, bogarat utánzó virágserege. Az óriási rafflesia, félig gomba, félig virág, melynek átmérője nagyobb egy emberi lépésnél, levelet sem küldve előre, pattan ki a földből; de már a tó partjain, a sömlyékpart mezsgyéin a fűneműek is kezdenek tért foglalni. És minő füvek? Amik egy nap alatt embermagasságra nőnek, s másnap már kivetik kalászaikat; nádak, miknek tömege áttörhetlen erdő; folyondárok, mik a náderdőt összeszövik; s hol már kiszikkadt a föld, dudorodó repedések jelentik előre, hogy onnan egy növényfejedelem fog kitörni nemsokára: még nem tudni, hogy mi, talán egy yucca, talán egy káposztapálma vagy egy csírájában is óriás kókusz.
S a növényzettel együtt haladva támad az átmelegült iszapból elő az állatvilág. Férgek, miknek már piros vére van, s amik szomjazzák a vért. Nadályok, szipolyok, pokolfúriák, azután csőalakú holothúrok (a tó vize sós); köztük trepangok, amiket már emberek is esznek (igaz, hogy kínai emberek), csillag alakú érdemrendmímelő puhányok; medúzafőhöz hasonló körül-kígyó szörnyetegek, amik közül egyszer előmászik a rák, s ez már a szárazföldre is kilátogat.
De már ez állatok születését mély titokba tudja burkolni a természet, s nem enged műhelyébe letekinteni.
A vajúdó vízfenék már emberi szemnek hozzájárulhatatlan. A tó környékét a nádak, bambuszok, rotangok és cukornádak minden berkei veszik körül, beljebb a nymphaeák, nelumbiumok széles levelei takarják, s azokon túl egy szakadatlan sárgaveres szőnyeg fedi: az urticulariák virága; tisztás hely csak a legközepén marad: ott van a mélye. Mi történik a mélyben, azt már nem látni; de egyszer megüti a fülemet az első állathang: egy béka ümmögése; s amely órában megjelennek az első repülő rovarok százezrei a légben, a másik órában már ott vannak a pókok osztovátáikkal a fűszálakon, s szövik a selyemhálókat kerekre, s amint a legelső fűmag kifejlik, már jönnek érte a hangyák, s viszik el télire. És egyszer a mély csendben oly hang hallatszik, mintha valaki a nyelvével csettentene, s azzal lomhán előmászik a földhasadékból egy emberkarnyi hosszú csodaállat; lomha, lapos, meztelen test, fekete színű, lángfoltokkal tarka, mintegy tompa farkú kígyó, melynek elöl két lába van a feje alatt, és felül mintha rózsaszínű fülei csüggnének alá két oldalán. Mi ez? Szalamander, triton, szirén vagy amphyon, vagy hibridum mind a négyből? E rejtélyes állat, mely csak egyesével jön elő, párosával nem látta senki, sem letett tojását nem fedezték még fel. A legártatlanabb szörny, akiről nem tudni, hogy mivel él, és miért él, hogyan tartja fenn a faját mesés egyedüllétében. Minden nap új meg új gyönyörét hozta meg számomra a bámulatnak. Hanem a gyönyörnek bűnhődése is van.



104 Az új teremtés műve
Ahol egy tóból mocsár lesz, s ahol a mocsár szikkadásnak indul, ott a lég rohasztó lázak ragályával telik meg, s abban emberi életműszernek tartózkodnia nem jó.
Én ugyan tanyámat a hegyoldal magaslatán ütöttem fel, előre számítva arra, hogy szemlélődéseim alatt a mocsárlég miazmáitól lehetőleg meg legyek védve; másrészt abban is bíztam, hogy itt a folytonos egyforma melegben nincsen meg a láznak főfeltétele: az éj és nap hőmérsékének a nagy különbözete; egyszer azonban mégis úgy kezdtem érezni, mintha valaki nagyon megvert volna, s a lábaim nem bírnának, s a fejem nehezebb volna, mint az egész testem. Mégsem akartam arra gondolni, hogy visszamenjek a hajóhoz. Meg akarom látni a teremtés misztériumát mindvégig; ha mindjárt belehalok is. A tó már elveszté vizeit az alulról jövő folytonos hőségtől. Csak iszapja maradt. Közepén egy nagy szérűnyi területen maradt meg egy sűrű dágvány: egy pöffedező degetár, mely fel-felfúvódott, s megint lelohadt. Mi születik meg ebből? A láz erőt vett rajtam. Nem bírtam már mozdulni. A szétnyíló equisetumok és lycopodiumok szárai kiállhatatlan bűzzel tölték be körülem a levegőt. A mocsár felől maró bogarak rajzottak felém, s undorító hüllők, kígyók, csúszómászó gyilfajok sunnyogtak fel hozzám. Én mégsem mozdultam el helyemből. Néztem, mi születik meg abbul a vajúdó dágványból.
Ott volt mellettem Bábi. Gyógyítani nem tudott, de elkergette tőlem az undok csúszómászó sereget, s tenyereivel lesimítá arcomról a maró bogarakat. Én lestem a dágványt.
Az egyre jobban szikkadt, felszíne bebőrösödött, és egyre mozgott; mintha dagasztaná valami. Lassankint úgy tetszett, mintha a mozgó iszapban egy óriási alak körrajzai idomulnának ki. Egy hosszú derék, gömbölyű fő, négy szétnyúló tag: talán kezek és lábak. Mi fog születni?
Ember vagy óriás-gyík vagy a kettőnek szörnyfajzata: a T„Triton Gygas”?T A láz egyre jobban erőt vett rajtam.
Folyvást világosabban idomulni láttam a dágványból kidomboruló körrajzokat. És ekkor egy kínzó pokolbeli gondolat lepett meg. Ha én abban a percben halok meg, amikor ez a csodaszörny megszületik, akkor az, akinek még lelke nincsen: elfogja magának az én lelkemet, s akkor ebben élek tovább. És akkor ez a szörnytest kényszeríteni fog engemet, hogy megegyem, felfaljam mindazt, ami e szigeten élőlény: hű Bábimat legelébb, azután apósomat, a jó öreg Lámekhet, akit kihoztam a kristálykoporsóbul; s végre Nahámámat is, akiben szívemnek szíve él. Ez a gondolat kétségbe ejtett. – Oh Naháma! – Itt vagyok! – suttogá egy édes hang fülembe, s egy szabadító angyalarc mosolygott le rám; míg az öreg Lámekh alakja lábamnál omlott le térdére, legelőször is hálákat adva az Úrnak, hogy őket feltalálásomban megsegíté.



EGÉSZ AZ ÉSZAKI PÓLUSIG 105
Az én kedveseim aggódtak hosszas elmaradásomon, s amint a szikkadó völgy mentében járhatók lettek a partok, utánam jöttek arra a helyre, amit célomul kitűztem.
A patriarcha legelőször is gyógyításom után látott. Ismerte a füvek erejét. Melyek azok, amiknek kifacsart nedve a gyomor szálagaira zsongítólag hat, s amik összezúzva a testre kötve a belső hőséget kiszívják; megitatott, bekötözött. Itt volt az ő ősvilágának flórája együtt.
Azután ketten fölemeltek, rátettek Bábi hátára, odakötöttek, hogy le ne essem róla.
Én, kezemet a sűrű bozóttal benőtt tófenék felé kinyújtva, rámutaték a vajúdó dágványra. Lámekh odapillantott, s azzal kezét arcára csapva kiálta fel (a rémület hangot adott neki), „az óriás!”, s megkapva egy kezével az én karomat, másikkal Naháma kezét, nem sejtett erővel kezdett el futni e helyről, hátra sem tekintve többé. A kiszikkadt völgy mentében sík út volt már a futásra. Addig meg sem pihentünk, amíg el nem értük a Tegetthoffot. Velem jót tett a gyors nyargalás, tökéletesen kiizzasztott, csuromvíz lettem; egy párszor az útban álló patakban megförösztött Bábi, ami megint úgy hatott rám, mint a Priessnitz gyógymód: mire a hajóra értem, minden bajom elmúlt. Bizonyosan segítségemre jöttek a megszabaduláshoz Lámekh gyógyszerei és Nahámám buzgó imái is. Csak a fáradtság volt az, ami még ágyba feküdnöm kényszerített. Az egész szigeten húsz fok (Reaumur) volt már a meleg. Vajon mit szül a dágvány ez éjjel?
Ne tovább!
A láz és fáradtság után mélyen és hosszan aludtam. Ami fölébresztett, az a metsző, éles hideg volt.
Mikor felnyitám szememet, azt láttam, hogy Naháma prémes ruhájába van öltözve, s szobám vaskemencéjébe tüzet gyújt.
A hévmérő tizenkét fokot mutatott a 0-on alul a szobában, s poharamban befagyott a víz. Mi történt itt? Felugrottam ágyambul. Naháma segített legmelegebb öltönyeimet felvennem, s a lépcsőkön a födélzetre felkapaszkodnom; Lámekh ott térdelt és karjait kiterjesztve imádkozott.
TKörülöttünk éjsarki éj volt!
...Mi történt velünk?



106 Ne tovább!
Az történt, hogy a tengeráramlat megfordítá az egész szigetet, s ezáltal a naftavolkán a sziget hátuljára került. A belőle kiömlő petróleum most már nem folyja körül a szigetet, egy felhőboltozatot képezve fölötte, hanem elmarad a háta mögött, s nem is foly többé oly bőven, miután az előrehaladás okozta vissznyomás megszűnt ellenében. Ugyanakkor a kőszénréteg közé beszakadó tengerár eloltotta abban a tüzet, s a volkán nem lobog már jobban, mint egy világítótorony.
A tűzveres felhőkárpit eltűnt az égről, az utolsó elvonuló felhők vastag hóréteggel takarták be a földet; hegy, völgy fehér. S a veres égpadmaly helyett a sötétkék firmamentum csillagai szikráznak fejünk fölött, s fenn a magasban egy lángkoszorú lobog, egy tökéletes kör, melynek központjában úszunk, s mely köröskörül sárga, rózsaszín és zöld sugárkévéit, sötét ablakoktul megszaggatottan, a világ mind a négy része felé lövelli szét. Ez az északi hajnal, melyből, mint a szivárványból, eddig csak a félkört látta halandó ember. Mi az egész kört látjuk ragyogni. Tehát az éjsark alatt vagyunk. A göncöl sarkcsillaga éppen a fejünk felett. A delejtű nem mutat irányt többé: lebeg határozatlanul.
Az egész földet, melyet újra születni láttam, látom most meghalni újra. Hóvilágnál, északfénynél bejártam még egyszer Nahámával és Lámekhkel, kísérve hű medvémtől, a csodaképpen átalakult völgyet. Se növény, se állat nem volt benne többé.
A buja délvirágok, a túltengő lopvanőszők a fagytól összezsugorodtan feküsznek a hó alatt eltemetve. A náderdő csak törmelék már, s minden alszik újra. Csak a tó közepén, a befagyott dágvány szérüjének körében látszik meg még a hótul eltakartan is egy kidomborodó szörnyalak óriási körrajza. Széles fej, hátgerinc, kezek és lábak. Megölte őt a föld, mielőtt megszülte volna.
Még egy meglepetés várt reám. A ragyogó északfény mellett a Zichy-előfok ormait és a volkán cukorsüvegét rózsaszínű fényben láttam tündökleni. Egyszer aztán az északfény lelohadt, kialudt, s a láthatáron egyedül tündökölt teljes ezüst fényében a telehold. És akkor bámulva láttam, hogy úszó szigetünk hegyei, partjai most is eleven karmazsin fényben égnek, míg a lapályok gyönge rózsaszínnel vannak bevonva. A lábaink alatt ropogó hó maga is rózsaszínű volt. Ez tehát nem az északi hajnal visszfénye; ez pirosra festett hó. Ross kapitány is találkozott éjsarki útjában a Baffin-öbölben egész rózsaszínre festett partokkal. Azoknak a havát egy apró lopvanősző spórái festették meg ily pirosra, miket elneveztek „uredo nivalisnak” (hórozsda). Hanem a mi havunk festanyaga más. Ez a volkánban felforrott kőszénkátrány terméke, mely a belé omló tengervíz savaival a földkebel erős tüze közepett titokteljes vegyészi alakítással egyszerre színeket állított elő, amik a fellövellő gőzben a hófelhők közé keveredtek, rozanilin, azalin, harmalin és fukszin, minden csodaszép változataival, s most itt úszik a sötétzöld óceán közepett ez a darab föld, karmazsinnal, míniommal és karminnal örök időkre hajnalszínűvé festve.



EGÉSZ AZ ÉSZAKI PÓLUSIG 107
*
Minden szárnyasa a jégvilágnak elhagyta úszó földünket. Hajóink vitorlái néptelenek már. Egy vadlúd maradt bezárva egyik szobánkban. Most leírom az eseményeket, amik a Tegetthoffon és környékén történtek, s azon módon, ahogy galambpostával szoktak üzenetet küldeni, elküldöm ezeket a vadlúd által a nagyvilágba. Talán megkapja valaki. Talán lesz, aki hitelt ád szavaimnak, s elindul felkeresésünkre. Kelt az északi szélesség 90-ik foka alatt az örök éjszakában.
T
(Vége)