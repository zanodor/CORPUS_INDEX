---
master_file: "[[@KutyakSzerepeAz]]"
---
# Index for A kutyák szerepe az emberré válásban.pdf

A kutyák szerepe az emberré válásban
Origo
Lehetséges, hogy a kutyák tanítottak meg olyan dolgokat az
embernek több mint 100 ezer évvel ezelőtt, amelyek
elősegítették őseink ugrásszerű fejlődését, az emberi kultúra és
társadalom kialakulását.
Legjobb barátjának, a kutyának többet köszönhet az ember, mint
amennyit elismer, ezért a kérdés rendkívül alaposabb
tanulmányozást igényel. A legutóbbi időkig úgy gondolták a tudósok,
hogy a kutyát csak 14 ezer évvel ezelőtt háziasította az ember.
Nagy-Britanniában 400 ezer éves, Kínában 300 ezer éves,
Franciaországban pedig 150 ezer éves farkascsontokat találtak
emberi maradványok mellett. Ám ezeket a túlvilági táplálkozás
szimbólumaként értékelték abból indulva ki, hogy az emberek meg
szokták enni a farkasokat.
Ettől nagyon sok szempontból különböző elméletet adott közre Paul
Tacon, az Ausztráliai Múzeum egyik vezető kutatója és Colin Pardoe
biorégész a Nature Australia című folyóiratban. Azt állítják, hogy
"számos erő játszott közre az anatómiailag és viselkedés
tekintetében modern ember kifejlődésében, s az egyik
kulcsfontosságú tényező az őseink és a farkasok közötti szoros
kapcsolat volt."
Az ősember legjobb barátjának nagy része volt abban, hogy az
emberek fennmaradhattak és fejlődni tudtak. Az állítás régészeti és
genetikai bizonyítékai egyre erősebb lábakon állnak, mai ismereteink
szerint ez a partneri kapcsolat legalább 100-130 ezer éves múltra



tekint vissza - sokkal régebbre, mint korábban általában gondolták.
Az ember erős territorializmusa különleges
tulajdonság a főemlősök között. A farkasok
és a kutyák ellenben mindig vadul védték
területüket, amely tulajdonság
nemzedékek együttélése után
átragadhatott az emberre.
Ám az igen jó szaglású kutyák "terület-körbevizelésével" szemben az
ősember sziklavéséssel és kezek kontúrrajzaival jelezhette saját
territóriumát, mivel az emberi szaglóérzék veszített jelentőségéből
és érzékenységéből, talán éppen azért, mert őseink ezen a téren
egyre inkább támaszkodtak a háziasított farkasokra.
Így az ősember a szag alapján történő megjelölés helyett a
tartósabb, vizuális határjelzést alkalmazta. "Végül ez vezetett ahhoz,
hogy körülbelül 40 ezer évvel ezelőtt kifejlődtek a figuratív
művészetek", állítja Tacon.
Emellett talán az együttműködés fontosságát is a négylábúaknak
köszönhetően ismerték fel őseink, mivel farkasokkal könnyebb volt
nagyvadakat ejteni, amely a fennmaradás kulcsát jelentette a
kevésbé barátságos, sivatagi és sarkvidéki környezetekben. Miután
megtanulták, hogy a farkasokkal hogyan működhetnek együtt,
háziasították őket. Továbbá az sem lehetetlen, hogy eleinte az
emberek közötti baráti kapcsolatok kialakulását is ezek a
tapasztalatok ösztönözték, mivel a főemlősök között az azonos
nemű egyedek között nem jellemzők erős kapcsolatok annak
ellenére, hogy az anya-gyermek viszony rendkívül meghatározó.
"A fennmaradás tekintetében ez óriási előny, mert felgyorsítja az
embercsoportok közötti eszmecserét, a tárgyi-kulturális cserét és
természetesen a gének áramlását. Az együttműködésnek hihetetlen



tettek köszönhetők, például az, hogy el tudtunk jutni a Holdra."
hangsúlyozza Tacon.
Ajánlat:
Farkas: barát vagy ellenség?
A Nemzetközi Farkaskutató Központ oldala
Korábban az [origo]-ban:
Mauglit találtak Romániában
2002.02.14. Hús-vér Mauglira bukkantak egy román falu lakosai.