---
master_file: "[[@TothCsabaFeheregyhazapdf]]"
---
# Index for Z. Tóth Csaba – Fehéregyháza.pdf

14
Már csak másfél esztendõ van hátra a magyar keresztény államiság megalakulásának és fennállásának ezredik évfordulójáig. A páratlan évforduló arra késztet bennünket, hogy felelevenítsük régi hagyományainkat és méltóképpen emlékezzünk a magyar nemzet európai „születésnapjára”. Az ünnepségek centrális eseménye lehetne, ha végre megépülne „a” Nemzeti Emlékhely, a török idõkben elpusztult Fehéregyháza, Alba ecclesia, a magyarság megtérésének legendás szimbóluma. A Szent István által 1015 elõtt alapított királyi kápolna – magyar nevén Fehér Boldogasszony – a „Regnum Marianum” gondolat egyik elsõ megtestesítõje volt. Mint ismeretes, Béla király Névtelen Jegyzõje szerint „Atila király városában”, nem messze Árpád fejedelem sírjától épült: Anno domini incarnationis 907. Dux Arpad migravit de hoc saeculo, qui honorifice sepultus est supra caput unius parvi fluminis, qui descendit per alvum lapideum in civitatem Athile regis, ubi etiam post conversionem hungarorum edificata est ecclesia, que vocatur alba, sub honore beatae Mariae virginis... (Anonymus, 52.). (Az Úr 907. évében Árpád fejedelem elköltözött e világból, kit tisztességgel eltemettek egy kis patak feje felett, mely kõmederben folyik alá Attila városába, ahol is a magyarok megtérése után egyház épült, melyet albának neveznek, a boldogságos szûz Mária tiszteletére.) Nem adhatunk hitelt a mesélõkedvû Bonfininek, aki kitalálta, hogy Fehéregyházát Nagy Károly alapította, az avarok legyõzése és megtérítése után. A frank király történetírója, Eginhard, aki részletesen beszámolt ura térítõ tevékenységérõl, egy szót sem ejt errõl. Fehéregyháza Mátyás király idején még a zarándokok sokaságát vonzotta – maga Mátyás az elsõnek nevezi minden más hely elõtt, melyet a megtérés idején építettek (vetustatis opinione celebris, prima enim ante omnes alias in ipso conversionis exortu fundata traditur), s idetelepíti a pálosokat –, majd a török uralom alatt elpusztult. Rasid krónikája szerint a törökök földdel töltötték fel a kápolnát, ágyúkat állítottak rá, kriptáját pedig lõporraktárnak használták. Ez arra enged következtetni, hogy robbanásnak eshetett áldozatul. 1598-ban már csak omladékait említik, melyek közelében táboroznak a keresztény seregek, 1599ben pedig Fehéregyház romjai közt bújnak meg a hajdúk, hogy foglyul ejtsék a néhány tucat kísérõvel arra lovagló Szulejmán pasát, Buda 31. kormányzóját. Rasid az 1684es ütközetrõl írja, hogy a szultán serege Ak-kil-isza (Fehéregyház) nevû helyen táborozott le, s a csapatok itt állottak elõször szemközt, Buda visszafoglalása elõtt. Az elmúlt százötven évben sok vita folyt arról, hol is állhatott az õsi egyház. Anélkül, hogy a kutatás történetének ecsetelésébe jobban elmélyednénk, meg kell említeni, hogy egykori fekvését helyezték az óbudai Kiscellre, Csillaghegyre, Békásmegyer határába, Pomázra és a Duna
kanyarba, az Attila városának vagy várának, Ethelburgnak is nevezett Vetus Budával, régi Budával egyetemben. A Pilisben, a Dunakanyarban valóban voltak királyi várak, kolostorok, ám a középkori okiratok helymeghatározása, mely szerint a Régi Buda s vele Fehéregyháza Pilis megyében volt (alba ecclesia in promontorio Veterem Budam in comitatu Pilisiensis) csupán annyit jelent, hogy az eredeti Buda és környéke Pilis megyéhez tartozott, miként az egész budai oldal a múlt századig (Pest-Pilis-Solt-Kiskun vármegye), s az egyházmegyei hovatartozás sem jelent mindig területi közelséget (Fehéregyháza pl. egy idõben a veszprémi püspökséghez tartozott). Evlia Cselebi, 17. századi török utazó közlése, hogy Esztergom egyik városrészét Budavárának (tör. Budin kálászi) hívták, nyilvánvalóan az esztergomi királyi városrészre vonatkozhat; Cselebi külön említi Óbudát (Eszki Budin) a Duna mellett. A régi határjárások, oklevelek is kétségtelenül igazolják, hogy a régi Buda területe megegyezett a mai Óbudáéval, már a tatár invázió elõtt. Bártfai Szabó László a 30-as években 187 középkori okmányból készített válogatást, amely hiteles tanúságot tesz az óbudai egyház, a királynék és a polgárok környékbeli birtokviszonyairól, Fehéregyháza itteni elhelyezkedésérõl. Eszerint Alba Ecclesia – melynek körzetében feküdtek Gercse, Nyék, Békásmegyer falvak, ugyancsak Pilis megyében – a mai Óbudát nyugatról koszorúzó hegyek Duna felé nézõ lankáinak alján, szõlõskertektõl körülvéve állott, az esztergomi nagy utat keresztezõ, s a hegyoldalon észak felé vivõ via magna, nagy út közelében (ld. Függelék: Az 1212. és 1355. évi határjárások öszszehasonlítása). Nem messze innen volt a Fehéregyház felõl a városba folyó patak, Krimhildfürdõje (Krumheltferdeye), melyet Mária királyné, Zsigmond elsõ neje adományozott az óbudai klarisszáknak 1389-ben (a patak neve õsi hagyományra utal: Krimhild mennyegzõjének nevezték Attila fiainak, a Krimhildtõl született németpárti Aladárnak és a magyarpárti Csabának örökösödési harcát). Az esztergomi út mellett közvetlenül fakadt egy melegforrás is, mely egy közeli malmot hajtott. A melegforrás neve egy 1503-as okirat szerint – melyben a forrást a fehéregyházi pálosok kérik a királytól – Bányaháza (Banyahaza), mely név a 13. századtól ugyanitt gyakran említett Bányafölddel (Terra Bana) van szoros kapcsolatban. A malom Fehéregyház kapui elõtt állt (ante fores albe ecclesiae). Ezek a helyrajzi pontok többszörösen megfelelnek a régi Óbuda azon területének, ahol ma a Bécsi út és a Vörösvári út találkoznak, s ahol a termálvíz még a múlt században is hajtotta a Radl-malom lapátkerekeit. Ezen a környéken, a Bécsi út mellett mûködött a Victoria-téglagyár 1869 óta. Agyagbányájában csakhamar középkori templom és kolostor alapfalaira, vöröstéglás padlójára bukkantak a régészek, Rómer Flóris és Némethy Lajos. A kutatás eredményeit ma már sajnos csak a leírásokból, rajzokból ismerjük, mert a leletek nagy része s maga a terület áldozatul esett a téglagyár egyre újabb agyagkitermelésének (a romokat, csontvázakat kocsiszám szállították el a Filatori gát feltöltéséhez), no meg a „kincskeresõknek”. A templomról és a kolostorról megállapítható volt, hogy támpilléres falaik gótikus stílusúak, a
Z. Tóth Csaba
FEHÉREGYHÁZA



15
templom szentélye román kori, a falak közt talált kõtöredékek pedig részben reneszánsz koriak. A késõbbi évek folyamán, ahogy az agyagért egyre mélyebbre ásott az üzem, sorra elõkerültek egy római kori temetkezõhely boltíves kamrái is, bennük szarkofágokkal, emberi maradványokkal. Csontvázakat a templom szentélye alatt is találtak. Ezeket Török Aurél többnyire nõi maradványoknak határozta meg, s ebbõl egy ideig arra következtettek, hogy a romok apácakolostorhoz tartoztak, ami kizárná a pálosokkal való azonosítást. Azonban a szentély alatti maradványok körül nem találtak koporsótöredékeket, s ez se nem római, se nem keresztény, hanem egyértelmûen pogány koriaknak sejteti ezeket. Ami érdekes, és erre Wekerle László hívta föl a figyelmet: a nyolc csontváz elhelyezkedése – egyik arccal keletnek, a többi hét sorban ennek lábánál, arccal délnek fordítva – a templom tengelyével egybeesik: mintha a románkori templomba valóban mintegy „belefoglalták” volna a korábbi maradványokat
1886. Wekerle László által készített alaprajz (Alba Mária)
A Foerk Ernõ által készített helyszínrajz (Budapest régiségei, X.)
Vörösmárvány sírkõlap aljának darabja; az oroszlán az elhúnyt szobrának zsámolyául szolgált a középkori faragványokon; az oroszlán az erõ, a bátorság és vitézség jelképe a vitézeknél, általában a férfiaknál; a kutya a hûség jelképeként szerepel a nõi sírköveken (a kövek másolatait nagyobb méretben be lehetne építeni az új Alba belsõ falfelületébe).
Kõtöredék, REG betûkkel, melyek egy REGIS vagy REGINA, REGINAE, REGINAM feliratból maradtak meg; a betûszalag babérleveleket fog össze; újabb keletû a többieknél, reneszánsz kori lehet.
Keresztbe tett kapákat ábrázoló kõfaragvány; a szerszámok gyakori megjelenése a templom ill. a kolostor díszítéseként arra utal, hogy az épületek a tevékeny pálos rend birtokában voltak.
Kõcímer-töredék, közepén a magyar kettõs kereszt, jobb oldalán t, balján c gót minuscula.
A Victoria-telken talált romok és leletek



16
(Wekerle ebbõl arra következtetett, hogy itt Árpád sírjáról van szó, mely fölé építették Alba Ecclesiát). Találtak egy férfi – feltehetõleg királyi személy – tumbájának fedõlapjából származó szép, reneszánsz kori töredéket is, ami ugyancsak kizárja, hogy a Viktória-telki romok apácakolostorhoz tartoztak volna. Késõbb (1923), a szentély alatti csontmaradványok mellett találtak gyöngyöket és halántékkarikákat, melyek Foerk Ernõ szerint nagyon hasonlítottak a törteli honfoglaláskori leletekhez. A templom és a kolostor a hamuval borított, szenes törmelékekbõl, összeégett harangdarabokból ítélhetõen tûzvész áldozata lett. Gótikus stílusuk nem feltétlenül jelenti azt, hogy ne használhatták volna fel a 13-14. századi újjáépítéséhez a régebbi, román kori templom falait, köveit – akár már a tatár invázió után –, mint ahogy ez egykor szokásban volt. Oklevelekbõl tudjuk, hogy a Fehéregyháza birtokába Mátyás király kérésére 1484-ben beiktatott pálosok kolostort építettek a helyszínen (1484-ben említenek egy jeles kõfaragót is, Dénest, aki pálos szerzetes volt). A régi kápolnát valószínûleg beépítették az újonnan emelt (vagy felújított) templomba. Egy 1519-es okirat ugyanis – melyben Tholvay Máté, óbudai polgár szõlõt adományoz a fehéregyházi pálosoknak – egymás mellett említi a „Boldogságos Szûz Mária Fehér Egyházát Óbuda felett” (alba ecclesia Beate Marie virginis supra Veterem Budam), és a Boldogságos Szûz Mária nagy oltárát az ugyanott elhelyezkedõ kápolnában, melyet egykor Fehéregyházának neveztek (in capella ibidem situata, que olim titulo albe ecclesie denominabatur fundatum). A templomrom szentélyének méretei pontosan megegyeznek a románkori kapellák méreteivel (Wekerle adata szerint 9 x 4 öl = kb. 17 x 7,5 m), s a szentély szokatlan szûkössége, bejáratának kapuszerû méretei (4,75 m széles) teljességgel hiányoznak a gótika jellegzetességei közül. Henszlmann Imre sommásan csúcsíves templom-nak titulálta a maradványokat, holott 1885-ben nyilvánosan beismerte, hogy a saját szemével nem is látta azokat (ld. Wekerle L: Árpád sírja, 1885, és Alba Mária, 1886).
A késõbbiekben megkerült még egy fontos bizonyíték, amely a Fehéregyháza itteni fekvését leíró régi határjárásokat szilárdan alátámasztja. Wekerle 1884-es sikeres kutatásai nyomán 1911-ben Hetényi Imre és Szombathelyi György feltárták az esztergomi nagy utat keresztezõ római kori nagy út több részletét a téglagyár területétõl kezdve, a mai Bécsi út 150. környékén. A hat és fél méter széles kövezett út, melyet a középkorban még használtak, a Remetehegy oldalában vitt északnyugat felé, az út mentén egy darabig vízelvezetõ kõmederrel, ami egyben igazolta azt is, hogy Anonymus, bár szûkszavúan, de tényszerû leírást adott krónikájában. Errõl az útról írta 1510. január 20-án kelt parancsában Perényi Imre nádor: ...dél felõl az Óbuda fölött alapított Fehéregyházán lakozó remetebarátok kertje végénél a hegyre föl és az esztergomi útra leviszen... Elõkerültek pénzek is, Zsigmond, V. László, Hunyadi János és Mátyás korából, valamint barokk kori kegytárgyak, melyek a környék búcsújáróhely jellegére utaltak További adalék, hogy a mezõt, melyen a kõmedrû patak átfolyt, a betelepült svábok Ismariesen-nek hívták, ami a Weiss Maria wiesen, Fehér Mária mezeje elnevezés
népies torzításának tekinthetõ (Fehéregyházát Alba Mariának is nevezték az okiratok). A nevet a visszaköltözõ magyaroktól vehették át a 17. században bevándorolt német telepesek. Az Óbuda fölötti Remete-hegy pedig az itt majd’ hetven évig élt, s Remete Szt. Pálról nevezett pálos barátokról kapta nevét. (v.ö. Bártfai Szabó László: Óbuda egyházi intézményei a középkorban, Bp. 1935, Mit várhatunk a Fehéregyháza körül folyó ásatásoktól? Bp. 1936., Pest megye történetének okleveles emlékei, Bp. 1938., Némethy Lajos: Még egy szó Fehéregyháza és Árpád sírja érdekében, Arch. Ért. III-IV., 1884, valamint a Budapest régiségei II, III, és X. kötete). Volt természetesen még számos Boldogságos Szûz Mária egyház, kápolna és több Fehéregyház az országban, melyek azonban nem azonosak az óbudai Albával, s ez az Alba ecclesia nem keverendõ össze Albensis ecclesiával, azaz az albai, fehérvári egyházzal sem. Az évszázadok viszontagságai sok magyar települést és velük együtt emléküket, nevüket is eltörölték a föld színérõl, s az emlékezetbõl. Bár Óbuda – Vetus Buda – is elnéptelenedett, amikor a törökök ellen csatát nyerõ Pálffy Miklós a lakosokat – mintegy ötezer embert Esztergomba menekítette ökrösszekereken és hajókon, mégsem hihetjük, hogy tévedésbõl ragasztották volna a mai Óbudára a nevét, miután már elfelejtõdött, hol is volt az igazi Óbuda korábban. Ha néhány korabeli külföldi (török, osztrák, olasz) utazó és rajzoló geográfiai pontatlanságai nyomán nem akarunk tévedéseket terjeszteni Óbuda és Fehéregyháza fekvését illetõen, komoly hitelt kell adnunk a Victoria-telki ásatások és a Bártfai Szabó által feldolgozott régi okmányok közti vitathatatlan egyezéseknek, és a Szent Istváni regia capellá-t, a legendás Fehéregyházát az évszázadok óta ugyanott megjelölt helyen kell keresnünk, in promontorio Veterem Budam, Óbuda elõhegyén, sub montem, in radice montis, a hegyek tövénél, ahol a római kori via magna és az esztergomi nagy út találkozott. Ez a táj az „eredetije” a magyar államcímer bal oldali mezejének, a hármashalomnak a kettõskereszttel: a magyarság megtérésekor itt, a sík fölött, a hegység hármashalma elõtt fehérlettek messzire Alba ecclesia falai, hirdetve az utat, melyre a nemzetnek lépnie kellett.
Igaz, hogy a magyarságnak már vannak történelmi emlékhelyei az országban, mint Ópusztaszer vagy Székesfehérvár. Olyan azonban, amely különösképpen összekapcsolódik a Millenniummal, furcsa módon még nincs. Ezt az emlékhelyet leginkább egy új Alba ecclesia fölépítésével alapíthatnánk meg Óbudán, a történeti hagyományokkal, régészeti kutatásokkal teljesen egybehangzóan, a Bécsi út és a Vörösvári út találkozása fölötti szabad területen. Az új Fehéregyháza olyan, nem csupán vallási, hanem kulturális centrum lehetne, melyet bárki meglátogathatna, aki Budapesten jár, míg Ópusztaszer vagy Fehérvár voltaképpen kiesnek a látogatottság útvonalából. Az új Fehéregyháza a jövõ évezred magyarságának újjászületését szolgálhatná, szellemben, nemzeti önismeretben, igaz emberségben.



17
FEHÉREGYHÁZA
– Nemzeti Emlékhely és Kulturális Centrum terve
Szerettem volna eleve megtartani a régies, egyszerû, meghitt jelleget, körülbelüli méreteket. Ennélfogva Fehéregyháza az Árpád-kori kerek, karéjos kápolnák mintájára szintén centrális elrendezésû. Hét bejárata a hét honfoglaló törzs emlékét idézi. Mind a hét, boltíves kaput a tetejétõl az aljáig sötét barnára pácolt fazsindely fedi, egyszerû tölgyfa ajtó zárja. A kapuk közti térben a falakhoz simulva hét oszlop emelkedik, melyek a kupolát tartják. Az oszlopfejezetek stilizált szárnyas angyalok alakjában lennének kialakítva, melyek voltaképpen az örök Égi Szûz szimbólumai. Az oszlopok között az épületen hét, román kori páros ablakocska, a kupola hullámos pereme alól pedig, a kapuk fölött hét félköríves vagy csepp alakú ablakszem tekint a külvilágra. A kupolát kívül piros kúpcserép vagy palatetõ borítja, az épület fehér. A kupola csúcsára egy hun kori stilizált életfa-motívum kerül, mely ismét megjelenik a kapuk és az ablakszemek osztásaként, valamint a kupola belsõ gerendázatának kialakításában. A motívum a kettõs keresztre is utal, de nem lehet direkten az, mivel a hely nem csupán vallási célokat szolgál, és Alba ecclesia szelleme a kezdetektõl összefonódott a nemzeti eszmeiséggel is.
Az épület belülrõl
A kapuk kivilágítatlan boltívek alatt nyílnak a tágas, meleg hangulatú belsõ térbe. Bent, az egyik kapualjtól balra, a terem falánál csigalépcsõ vezet föl a fából ácsolt karzatra, amely körbefut a fal mentén. A kõpadlós terem közepén terméskõbõl rakott vagy faragott kút áll, melyben a padló szintje alatt kb. egy méterrel sziklakert van, növényekkel, csobogóval. A kút lefedhetõ, lepellel letakarható, s így oltárként is használható lenne. A teremben koncertek, kiállítások, elõadások is megrendezésre kerülhetnének. Jobbra a fölvezetõ csigalépcsõtõl, a bejárat másik oldalán, kovácsoltvas korláttal elkerítve – melynek mintája a honfoglaláskori hajfonatkorongok leveles végtagú áldozati lovait ábrázolná – egy csigalépcsõ vezet le a kerek altemplomba. Itt az Õsök Csarnoka kapna helyet: kõtörmelékbõl készített hullámos peremû emelvényen, kis kõhalmokon állna hat, életnagyságú ótörök balbal (bálvány, sírszobor, kunbaba), sötét színû márványból vagy mészkõbõl, a honfoglaló vezéreké, középen pedig egy valamivel nagyobb, Árpád fejedelemé. A régi magyarok minden bizonnyal
állítottak ilyen balbalokat õseik sírjára, de ezek megsemmisülhettek a térítések következtében. Az õshazák területein egész KözépÁzsiáig megtalálhatók, és itthoni okiratokból tudjuk, hogy a határkövek gyakran ilyen baluan-ok lehettek (ld. a Veszprémvölgyi apácák Szt. István korabeli adománylevele). Árpád szobra, a fejedelem eltemetésének krónikási hagyományára utalva, épp a kút – a forrás – alatt helyezkedne el. Kelet felé tekintene, az inspiráció forrása felé, míg a többi szobor Árpádra. Az egész helység ablaknélküli, sötét tónusú, komoran ünnepélyes. A szobrok mögött a falra esetleg színes freskók készülhetnének a balalyk-tepei és afrasziabi 5-6. századi hun freskók stílusában, a magyar eredethagyományból vett jelenetekkel (Nimród, csodaszarvas, Hunor, Magor, Álmos, turul).
A külsõ tér
Fehéregyháza megépülése számára ideális helyszín volna a Kapucinushegy, mely a Remete-hegy oldalában, a Perényi és a Remetehegyi út szögletében fekszik. Felülrõl nézve a város felé lágyan, szelíden kitáruló kis fennsík szinte kínálja magát egy építészeti gondolat számára. Az új Alba épületének átmérõje kb. tíz méter – az elõreugró kapukkal együtt tizennégy méter –, magassága ugyancsak kb. tíz m é t e r lenne. Körülötte park, apróra tört fehér kõvel borított sétautakkal, melyek az ómagyar szívpalmetták alakjában írnának körül egy-egy dombot, középütt kisebb szökõkutakkal. A kerítésen két székelykapu biztosítaná a be- és kijárást, egyik a hegyoldalban fölfelé kanyargó zarándokösvény felõl, a másik pedig az autóval érkezõk számára, nyugat felõl.
Megjegyzés a terület jelenlegi állapotáról 1998. õszén a Bécsi út-Vörösvári út találkozásánál, épp ott, ahol a templom romjait feltárták a múlt században, Újlak II. Eurocenter néven bevásárlóközpont alapozásának földmunkáit kezdték meg (Beruházó: Magnum Hungary Invest Kft.; Tervezõ: FÕMTERV). Valószínûleg tájékozatlanságból nem volt tekintettel a kerületi önkormányzat a környék régészeti, nemzeti kulturális jelentõségére. Mivel azonban még legutóbb, november végén is felszínre hoztak a munkagépek kõkoporsókat, faltöredékeket, melyek – ha nem a római kori rétegbõl valók – lehetnek Alba templomának és kolostorának újabb maradványai, a tájékozatlanság már nem lehet mentség, és az építkezés folytatásának kérdésessé kell válnia. A leleteket egyébként a régészek leltározták, és elszállították.
A javasolt kápolna fôhomlokzata, keresztmetszete, a helyszínrajz részlete (balra van észak) és a homlokzati oszlopfejezetek részletrajza. (a balbalokat lásd: Kunkovács L. fotóin.)



18
Fehéregyháza fekvésének lokalizálása a középkori oklevelek tanúsága alapján
Az 1212. és 1355. évi határjárások összehasonlítása, melyek az (ó)budai egyház és a király birtokhatárainak megállapítását célozták
1212.
1. rész: „Az elsõ határ áll Buda és a hévvizek között, tudniillik a földdel borított kerek kõ, és onnan megy (a határ) a völgy partjához” (prima meta stat inter Budam et calidas aquas, videlicet lapis rotundus coopertus in terra, et inde vadit ad crepidinem vallis); Buda ekkor és még sokáig – a mai Óbuda volt; mint ismeretes, a mai Budavár és környéke csak 1247-ben kezd betelepülni Pestújhegy (nova montis Pestiensis) néven, majd az Anjou királyok kezdik Új Budának hívni, mikor Nagy Lajos oda helyezi udvarát, s anyjának Erzsébetnek a Zách-eset után átengedi a régi budai várat, Eczelburgot; hévizek a Felhévíz nevû városrészben voltak; megfelelnek a mai Lukács-, Király-, s a Császár-fürdõket tápláló egykori melegforrásoknak; a földdel borított lapis rotundus valószínûleg nem malomkõ, mint vélték (akkor lyukas kõnek nevezték volna), hanem kõkör, a Pacsirtamezõ utcai római amfiteátrum lehetett; itt volt a határ Buda és Óbuda között, amit a régi Határ utca (ma Nagyszombat u.) itteni elhelyezkedése is mutatott; a szóban forgó völgy a mai Szépvölgy, mely a század elején még csak egy árok volt, partoldallal;
2. rész: „onnan felmegy a helyen, melyet Babashegyének neveznek” (et ascendit in locum, qui dicitur Babashegie); késõbb ugyanezt a hegyet Uzaházahegyének (Wzahazhegye) nevezték, s megfelel a mai Mátyás-hegynek vagy a Remete-hegynek; a Kartal nembeli Uza fia Péter, 1277-ben a szigeti apácáknak adományozta többek között (ó)budai szõlõjét, mely valószínûleg ezen a hegyen feküdt, s ezért nevezték el a hegyet róla;
3. rész: „és onnan megy (a határ) a hegyhez, melyet Moralhel-nek neveznek” (et inde vadit ad montem, qui Moralhel dicitur); késõbbi oklevelekben: „Morolheltõl a kõhöz, melyet közönségesen Szamárkõnek neveznek” (Morolhel inde ad lapidem qui wulgo dicitur Chemarkew), majd: „Monneroshegye, és onnan megy a kõhöz, melyet közönségesen Szamárkõnek neveznek, és onnan leszáll a völgybe” (Monneroshegye, et inde vadit ad lapidem qui wulgo dicitur Cemarkev, et inde descendit in vallem); a Morolhel, késõbb Monneroshegye, a mai Alsó-Kecske hegy lehetett, a Szamárkõ pedig a mai Oroszlán, vagy a Kecske sziklák vele szemközt, a Szépvölgyi út bal oldala felett; Wekerle szerint a Monneroshegye a mai Látó-hegynek felel meg.
4. rész: „és onnan leszáll a völgy felé és két út között húzódik és onnan megy Verhardi szögletéhez és onnan felemelkedik a gercsei szõlõkhöz és ott van a határföld és onnan megy Gercse falu végéig és ott van a határ, és onnan megy följebb a lyukas kõhöz” (et inde descendit ad vallem et ducit inter duas vias et inde vadit ad angulum Verhardi et inde ascendit ad vineas Guerchey et ibi est meta terrae et inde vadit ad finem ville Guerchey et ibi est meta, et inde vadit superius ad lapidem perforatum); a határjárás a Szépvölgyön át eljut Gercse faluig, amelybõl
mára csak a románkori templom maradt meg Pesthidegkút fölött, a Csúcs-hegy, az egykori Hegyes hegy nyugati lejtõjén; 1450-ben egy gercsei lakosnak, Nagy Gergelynek Hidegkúton, a Kaptáralja nevû hegyen volt szõlõje; 1580ban Gercse falu a budai szandzsákhoz tartozott Kercsi néven, Hidegkút mellett.
5. rész: „és onnan leereszkedik (a határ) a Hegyes hegy alá és ott van a határföld, és onnan egy dombon átmegy és ott van a határ, és onnan megy a hegyhez, melyet Pilishegynek neveznek” (et inde descendit sub montem Hegyes et ibi est meta de terra, et inde vadit viam transeundo collem et ibi est meta, et inde vadit metatim ad montem, qui dicitur Pilishegy); a Hármashatárhegy (régi nevén Kereked) északi csúcsát, a mai Viharhegyet nevezhették egykor Pilishegynek, nem a mai Pilishegyet, hiszen ez túl messze, kb. 30 km-re fekszik a határjárás legutóbbi pontjától; a mai Pilis hegység (oklevelekben mindig sylva Pilis, Pilis erdeje), korábban a király vadászterülete volt, az óbudai egyház birtokaitól jóval északabbra; a pilis név valószínûleg latinból került a szláv nyelvbe, jelentése kopasz, tar (v.ö. Visegrád és Pest szláv neve is megmaradt a középkorban), bár az ótörök bilis, – tudás, bölcsesség – jelentés is számításba jöhet; a Viharhegy német Lindenberg neve eredhet a régi Pilis név német megfelelõjébõl, a Plindenberg-bõl.
6-7. rész: „és onnan a határ alászáll az esztergomi nagy úthoz, és ott van a határ” (et inde metatim descendit ad magnam viam Strigoniensem, et ibi est meta); ha a mai Pilis hegyrõl lett volna szó az elõzõ részben, akkor a határjárásnak már ott keresztül kellett volna mennie az esztergomi nagy úton, ami megegyezik a mai esztergomi úttal; Fehéregyházát ekkor azért nem említi az oklevél, mert a határjárás tõle északabbra haladt.
8-10. rész: „és onnan (a határ) felemelkedik a Tebeura hegy közepéig” (et inde ascendit ad medium montis Tebewra); e hegy a mai Péter-hegynek felel meg Csillaghegynél, vagy az Aranyhegynek Ürömtõl délre; a név eredetileg talán Töbörnek, Csöbörnek hangzott (az egyháznak juttatott bortizedet csöbör-adónak hívták);
11. rész: „és onnan Passanduk falu vásárát beleértve megy egész a Dunáig” (et inde cum tribus villis Passanduk participando venit usque ad Danubium); Passanduk helyett késõbb: Meger et Poucerme szerepel, ami jelzi, hogy Passanduk (Pazanduk, vagy néha Pazathnok) Békésmegyer közelében feküdt (1287: Bekasmeger ante Budam, 1293: Supra Veterem Budam Meger, 1135: Meger iuxta Danubium infra generacionem Kalez – Megyer a Duna mellett, a Káliz nemzetségen innen); Pazanduk falu a tatárjárás után már csak puszta; valószínûleg a régen Sicambria mezõnek (campo Sicambrie) vagy nagy kaszálónak (prati magni) is nevezett mai Kaszásdûlõtõl északra feküdhetett.
1355.
1. rész: „kezdõdik (a határ) a keleti részen a Duna túlsó oldalán a nyulak szigeti Szent Klára kolostor sarkától és így halad és átmegy a Dunán a nyugati oldal felé magának a Dunának a partjára két határkõhöz, melyek közül az egyik Óbudát határolja s a másik Szentjakabfalvát



19
AZ 1212. ÉS 1355. ÉVI HATÁRJÁRÁSOK ÚTVONALA A MAI TÉRKÉPEN ÁBRÁZOLVA
szaggatott vonal – 1212 folyamatos vonal – 1355



20
(una separat Bude Veteris et altera ville Sancti Jacobi apostoli), és onnan ugyanazon oldalon haladva megy a kerek kõhöz (ad lapidem rotundum) a mondott Szentjakab egyház fölsõ részén, az út mentén, melyen Új Budáról Óbudára jutunk (per quam de Nova Buda itur ad Veterem Budam), mely mellett van a másik határjelzõ kõ, és onnan megy a völgy partjához (ad crepidinem vallis) és ugyanazon parton át egész a part végéig, és ott van két új határföld és ott van a budai egyház Dobsza földje (terra Thobsa). Onnan észak felé fordulva (megy) a helyhez, melyet Huzaháza hegyének neveznek, és ott van két határföld, egyik a Dobsza földet, másik a király úr birtokát határolja”; ez a határjárás sokkal világosabban leszögezi a helyrajzi pontokat: a Nyulak Szigete – korábban Szûz Mária sziget – egyértelmûen a mai Margitsziget, ahol 1400-ban még volt klarissza zárda, s Szentjakabfalva a mai Újlaknál feküdt a Duna mentén; megemlítendõ e helyen, hogy Szentjakabfalva fölött – valószínûleg a Kolozsy-tér feletti KisKecske hegyen – állott az egykori budai királyi vár, mely az Anjouk idején királynéi vár lett, majd egy ideig egyetem, s melyet az õsi hagyomány alapján németül Ecilburgnak, Attila várának neveztek (Tarih-i Üngürüsz: Atilusz a Tuna mellett felüdülve, az említett folyó partján egy magas helyre ért... Ezt a helyet nagyon kellemesnek találta és megszerette... elhatározta, hogy azon a helyen székhelynek alkalmas hatalmas palotát épít... Hosszú ideig fáradoztak, amíg befejezték, és a régi székhelyet átköltöztették erre a helyre, melynek az Atil nevet adta Kézainál Attila eredeti székhelye Szõny (Scewen) volt; Anonymus: Vetero Buda urbs Atile; Chronicon Arnoldi: urbs Adtile; 1189-ben III. Béla itt vendégeli meg a Szentföldre tartó Barbarossa Frigyest; 1325: domus nostra supra Veterem Budam; 1507: villa nostra Zenth Jakabfalva vocata ad castrum nostrum veteris Budensis pertinente; 14. századi kódexben: Ethulburg, huni vero Oubundam usque hodie vocant; Borbála királyné 1425. márc. 16-i oklevelében unsern Sitz ez Eczelburg; Attilavár kiterjedt romjai a Budavár ostromát ábrázoló 1602. évi térképen még jól látszanak – ld. Némethy; Óbuda területén, Dióskút mellett, a nagy úttól délre állott egykor Kurszán vezér régi vára a helyi hagyomány szerint (1332: via a parte meridionali directe ex parte loci antiqui castri Kurchan), és volt erre egy Korcan nevû szõlõ is (ac quandam vineam suam Korcan vocatam in promontorio civitatis veteris Budensis adiacentem); megismétlõdik továbbá a határjárásban a kerek kõ vagy kõkör, a völgy partja kifejezés, és a Huzaháza hegye; nagy elõny, hogy az okirat említi az égtájakat is, amerre a határjárás haladt.
2. rész: „innen ugyanazon vidéken át megy a hegyhez, melyet Monyoros hegynek neveznek”; ez a pont is azonos az 1212. évivel.
3. rész: „onnan a Monyoroson át megy a magas hegy tetejéig” (ad cacumen montis excelsi); a hegy valószínûleg a Hármashatárhegy, a környék legmagasabb pontja, mely Gercse, Nyék falvak és Óbuda közös határa volt.
4. rész: „és onnan kelet felé fordul és keresztülhalad a völgyön a hegyhez”; a meg nem nevezett hegy a mai Tábor-hegy lehet.
5. rész: „és onnan leereszkedik ugyanazon keleti
irányban a völgybe”; azaz a Tábor-hegy keleti oldalára, a mai Nagy-Farkastorok nevû hasadékon át.
6. rész: „onnan a szõlõk között (inter vineas) másik két új határföldhöz megy. 7. rész: „és onnan az ösvény végénél érkezik a nagy úthoz, amely a Boldogságos Szûz Fehér Egyházához vezet” (ad magnam viam, qui ducit versus albam ecclesiam Beate Virginis); nagy úton – mint említettem – a római kori út értendõ.
8. rész: „és onnan magán a nagy úton megy a mondott Fehér egyházához közel az esztergomi nagy útra” (et inde per ipsam magnam viam venit circa dictam albam ecclesiam ad viam magnam Strigoniensem); ez a rész is világosan megkülönbözteti a római kori nagy utat és az esztergomi nagy utat, melyek az óbudai hegy elõtt keresztezték egymást; az esztergomi nagy út Esztergomból a már nem létezõ Szentkirály és a ma is létezõ Tokod helység irányában haladt (Ó)Buda felé egy 1181-es okirat szerint (Knauz, II., 6.o.). Láthatjuk, hogy az 1355-ös határjárás már nem ment el Gercse faluig, hanem leereszkedett a Tábor-hegy oldalán az esztergomi úthoz. A továbbiakban az északnak forduló határjárás említi mindjárt a hegy alatt kifolyó forrást (puteum sub monte fluentem), nyugat felé a Solymár melletti Örs (Wrs) földet, észak felé Fenyõmál (Fenyeumal) hegyet, tovább északnak Thebeseré-t (1283-as okirat szerint szõlõ, mely Pazanduk falu területén van), mely érintkezik Békásmegyer (Meger) határával. Innen keletre megy a határ egy lyukas kõhöz, ahol a Szentlélek egyház (a budafelhévizi Johannita konvent) kereszteseinek malma áll (a közeli rétet nevezték Sicambria mezõnek), majd dél felé fordulva a határjelzõül szolgáló ledõlt fal, a római vízvezeték mentén s annak utolsó kövétõl a határjárás a ferencesek óbudai rendházának falához ér (Miklós utca), melynek kapuja Alba ecclesia felé néz (ad murum curie fratrum minorum, cuius porta respicit versus ecclesiam albam Beate Virginis). Innen a határ a préposti vár elõtt (Kiskorona utca), melyet árok választott el a nagy úttól, melyen Fehéregyházára jutunk (ante castrum, quod quidem fossatum dividitur per quandam viam magnam, per quam itur ad predicatam ecclesiam albam Beate Virginis), visszatér kiindulási pontjához, a Dunaparthoz, majd a Nyulak Szigetére, a várromok fölsõ részéhez és itt végzõdik (et abinde transit Danubium ad insulam leporum predictam iuxta superiorem partem castri diruti et ibi terminatur).
(Bártfai Szabó László kutatásai alapján a latin részeket fordította és jegyzetekkel ellátta: Z. T. Cs.)



21
Óbuda a régi metszeteken és térképeken
(fent) P. Zimmermann rajza: Anno 1595 Januarius 22. ALT OFEN Óbuda lakossága elhagyja a várost. A rajz geográfiailag túlzó, hiszen úgy tûnik mintha legalábbis a visegrádi hegységet látnánk. Azonban ténylegesen a régi Óbuda romjait ábrázolja északkeleti nézetbõl, csak a közlés teljessége miatt kissé egybesûrítve a jellemzõ épületeket, eseményeket: a Duna akkor még kb. a mai Lajos utcáig terjedt, a mai Kolozsy-tér fölött magasodott Eczelburg, az óbudai királynéi vár – a képen a hegytetõn –, mögötte a Mátyás-hegy, Tábor-hegy. A vár mögött Vetus Buda romjai: a csúcsos torony valószínûleg a klarisszák óbudai templomát és kolostorát jelzi (Kiskorona u.), mellette egy fallal kerített bástyaszerû épület a préposti vár lehet, amellett a hegy alján pedig kivehetõ egy fallal körülvett toronynélküli kis épület, ami talán Fehéregyházának felel meg. A lovasok fölött hibásan, de jól kivehetõen a nevezetes aquincumi vízvezeték romjait akarta megörökíteni a rajzoló. A metszet a Dilbaum-krónikában jelent
meg (Augsburg, 1603.). A krónika így magyarázza a képet: van egy harmadik városka (ti. Pest és Budán kívül), az úgynevezett Óbuda, ennek közelében királynõi vár, a Duna mellett... P. Zimmermannról tudjuk, hogy a helyszínen vett vázlatokból dolgozott. Forrásmetszetét késõbb átvette a holland Jacob Tollius (Epistolae Itinerariae... Amsterdam, 1700; v.ö. Bártfai: Óbuda..., és Budapest régiségei, III, X. köt.). (lent, balra) Budavár ostromáról készített térkép, 1602. augusztus (Némethy i.m., részlet). Ez a térkép ugyancsak kissé aránytalan, de a Margitsziget fölött ott van a római amfiteátrum, fölötte a hegyen az õsbudai Attilavár romjai (a térképmagyarázat szerint: „redutta auff der höhe” erõd - fr. redoute -a hegyen), s tõle jobbra látható a hegyre felvezetõ régi római nagy út, a „magna via”. Óbuda területén a felsorakozott hadosztályok láthatók. (lent, jobbra) Óbuda egy 1602. évi metszeten; a jobb parti romok jól azonosíthatók Zimmermann rajzával, csak itt a rajzoló az elõtérben feltüntette a ferences rendház és templom (Flórián-tér környéki) romjait, s a római aquaeductust csupán egy ívvel jelezte (Némethy L.: Még egy szó...).



42
Az új Fehéregyháza elsô, emlékkápolna jellegû épületének tervét (Országépítô, 1999/1) tovább kellett gondolnom. Egy új Fehéregyházának illeszkednie kell a kulturális központ funkcióhoz, amit kezdettôl adni szándékoztam neki, s ezt egy egyterû kápolna a szûkös méreteivel, hét kapus kialakításával nem tudná betölteni, alkalmatlan lenne nagyobb tömegek befogadására. Ebbôl kiindulva megnöveltem a méreteket, s a hét kaput hét különteremmé alakítottam, melyek meghitt kunyhókként simulnak a nagyobb körteremhez. Mivel az épületegyüttesnek egyúttal védettebb, masszívabb arculatot akartam adni, egy bástyaszerûen tagolt betonalapzatra helyeztem. Az erôdített jelleg szükséges, nemcsak azért, hogy utaljak az épületnek a régiessel való kapcsolatára – egyidejûleg egy nomád fejedelmi palota és egy óhitû (bizánci) templom stílusával, illetve az Erôs vár a mi Istenünk keresztyén asszociációjával –, hanem mert minden magon van egy többé-kevésbé kemény héj. Fehéregyháza spirituális magvát védeni kell, nem állhat szélfútta, hétajtós átjáróházként a magyarság Nemzeti Pantheonja, a magyar ôshagyomány és a kereszténység nagy távlatú találkozását megtestesítô korszakos épület. Emellett megmaradt az a szándék, hogy ezt a találkozást az altemplom, az Õsök Csarnoka létesülésével kifejezze az épület, miként Anonymus is hozzákapcsolja a honalapító Árpád fejedelem eltemetésérôl szóló híradást a sír közelében épült Alba ecclesia említésével. Az épülethez méltóbb fôkaput is kellett tervezni. Ez nyugat felé, az óbudai hegyek felé néz, széles lépcsôsorral. A fôkapu a párthus építészet iwan-jainak mintáját követi (ld. a magyar ív, íves szavunkat), ez az egyetlen építészeti elem, ami korábbi, konkrét elôképre vezethetô vissza az épületemen. Ezt a magasra fölnyúló boltíves kapuzatot a Kr. u. 3-4. században átveszik a párthusoktól a szászánida perzsák, majd tôlük az iszlám hódítók. Megjelenik a második gyulafehérvári székesegyházon is, példa nélkül
az európai építészettörténetben (valószínûleg örmény mesterek keze nyomán, akiknél a párthus tradíciók sokáig fennmaradtak). Ugyanakkor ezt az iwan jelleget látszanak ôrizni a székely pávafarkos homlokzatok is. A kibôvített terven új formák is megjelennek. Visszatérô elem lett az ajtók, ablakok, homlokzatok formáit adó szamárhátív, amely a körterem karzatának támpillérein is megjelenik, csak itt fordítva, csúcsával lefelé. A fôkapu fölötti újonnan tervezett rózsaablak motívumain is szerepel ez a forma. E „pogány csúcsívesség” magától adódott az épület fölfelé törekvô eszméjének, szellemi rendeltetésének jellegébôl, de utólag olyan analógiák is vonhatók, mint az ókori indiai építészet kudu-ja (Lómása Rishi barlangja, i.e. 3. sz.; a bhádzsái barlangcsarnok bejárata, i.e 2. sz.; Adzsanta 19. számú barlangcsarnoka, 5. sz.), vagy akár egy kusán kori ereklyetartó boltív-ábrázolása (Bimaráhi ereklyetartó, Gandhára, 3. sz.). Ez a forma gyakori a honfoglaláskori mûvészetünkben (szívpalmetták, vízililiom-motívumok a csüngôkön, vereteken), s eszünkbe juttathatja a szkíta, magyar társzekerek ponyvás tetejének elülsô részét is. A nagy körteremnek belülrôl a karzat és a támpillérek kiképzése ad különleges, meseszerû hangulatot. Átfogó eszmeként a régi magyar Boldogasszony-képzet termékenységgel összefüggô tartalma élt bennem, amikor minden elôzmény és kísérletezés nélkül egyszeriben lerajzoltam a karzatot, rímelve a kistermek csúcsíves bejárataira és az ablakszemekre. A karzaton végighullámzó ritmusban, organikusan stilizált tokszerû burkokból gömbölyû magok bukkannak elô a kiszélesedô részeknél. Szólni szeretnék még az ugyancsak különös jelentésekkel bíró új rózsaablakról, amelyet a nyugati fôkapu fölé terveztem, hogy a lemenô nap fénye világítsa át. A rózsaablak, mely a katedrálisok, szakrális épületek hagyományos eleme, a magyar ôshagyomány és a fény felé forduló magyar lélek egészét kívánja kifejezni, a magyar élet
Z. Tóth Csaba
FEHÉREGYHÁZA II.
– Millenniumi spirituális erõd tervének formai eszméirõl



43
kerek virágát, mely földtôl az égig növekszik, egybeforrasztva földet és eget, Keletet és Nyugatot, a természet, az ember és a szellem országait. Egyetlen világlényt ábrázol, az egyszerû formák sokágú, metamorfózisra képes jelentéseivel, a magyar népszellemet, annak jellegzetes világközépi, közép-európai helyzetében: alul a két csepp alak a Lény két, keleties vágású szeme, de egyszersmind egy virág két, stilizált csészelevele, két szárny, s a Halak precessziós világkorszakának – melyben a honalapítás lezajlott – két, szembeforduló hal-szimbóluma (mélybíbor). Ez a két csepp-forma a jobb és a bal, a Kelet és a Nyugat közötti határhelyzet jelképe is. Efölé boltozódik nemzeti szivárványként az ismert hétszer vágott Árpád-sáv pirosa-fehérje, mintegy a megtalált haza dimbes-dombos földje. A dombok tetején a régi hétmagyarok hét sátra áll (citromsárga), hasonló csúcsívekkel mint az épület más részein. A sátrak fölött zöld erdô lombkoronája magasodik, a mesebeli hetedhét ország kerek erdeje, de egyúttal a Kárpátok erdôi, a régi ország természetes határai. A fák fölött az éjszakai égen (indigó) a Hadak Útja, hét csillag ragyog (citromsárga) a szent hetesség kisugárzásaként, majd még feljebb a fizikai ég, a fizikai kozmosz felett a teremtô ég, a világosság és sötétség kettôssége feletti Fény, a szellemi világ ege hét lánggal, melyek utalnak a Szentlélek pünkösdi kettôs lángnyelveire, de egy egyetemes Pünkösdre is, melyet Közép-Európában a magyarság van hivatva kezdeményezni (a szkíta népek fontos szerepét jelzi, hogy az elsõ Pünkösd leírásakor a párthusok azok, akik elsõként kerülnek említésre az új nyelven szóló apostolokat megértõ népek között; Ap.Csel. 2,9). Ezt a szférát az ôsi szabir-magyar eredetû vizililiom-motívum narancsszín sziromsora zárja le.
Amiképp a rózsaablak, úgy Fehéregyháza épületének egésze ennek a teljességnek, a föld-ember-ég, test-lélekszellem hármasság szerves egységének nyelvén akar emléket állítani a nemzeti hagyományból a kereszténységbe való átmenetnek. Mert ezer esztendôvel ezelôtt lényegében nem két, ellentétes szemlélet állt egymással szemben; a nemzeti hagyomány és a kereszténység nem két külön dolog volt, hanem egy metamorfózis zajlott le: egy korábbi, ôsi állapothoz hozzákapcsolódott a következô fejlôdési fokra lépés lehetôsége, melynek csírái ráadásul jócskán elôbújtak a pogány és gyakran már görög-keresztény elôzményekben. Ugyanígy zajlik észrevett-észre-nem-vett módon a mai átmenetelünk a fizikai-érzékleti képzetalkotásból, gondolkodásból a szellemi-érzékfeletti gondolkodásba. Ma még sokszor kérdés, hogy szívünk, lelkünk mélyén valóban továbbléptünke az ezer évvel ezelôtti állapothoz képest? De az igazi kérdés az: továbbléptünk-e a megkezdett úton az eredeti, mindig élô Krisztus-impulzus megvalósítása felé? Megismertünk néhány igazságot, kialakult a tudomány felnôttes és földi értelem-kultusza, és az egyház törekvése, hogy gyermeki hitben tartsa meg a laikusokat – de cselekedjük-e a valódi megismerést, szeretetet, a mai emberi, természeti és isteni világ irányában? Elegendô-e a régi intézményekre, tekintélyekre hagyatkozás ehhez a továbblépéshez? Mint elhangzott, új bort sem töltenek régi tömlõbe.
Az új Fehéregyháza, tisztelegve Szent István király akarata elôtt, spirituális erôdként az élô Krisztus-szellemhez való továbblépésnek akar otthont adni, a kötelezô, mások által sugallt nemzeti önutálattól és öncsonkításoktól, felekezetiségtôl mentesen, hogy nemzet és kereszténység eredeti, magasrendû eszményeinek jegyében találkozhassanak benne a gondolkodó, eleven szintézist keresô magyarok a következô, és bizonyára gyökeres változásokat hozó évezredben.
Szemben: fôhomlokzat és alaprajz; fent: belsô nézet a bejárat felôl; lent: a nyugati falon lévô rózsaablak terve