---
master_file: "[[@GerstnerKarolyHangtortenet]]"
---
# Index for Gerstner Károly – Hangtörténet.pdf

3.1. HAngTörTÉnET
gerstner Károly
3.1.1. A HAngVálTozásról
a magyar nyelv hangtörténete a magyar nyelv beszédhangjainak az élettörténetét, egyszersmind tudományos leírását jelenti. ebben a fejezetben tehát a magyar beszédhangok múltbeli állapotával és változásával foglalkozunk úgy, hogy dokumentáljuk, leírjuk, elemezzük és magyarázzuk őket – természetesen nem a teljesség igényével. a hangváltozásoknak elsősorban azokról a típusairól szólunk, amelyek a magyar hangrendszer alakulására számottevő hatással voltak. a hangzó nyelv vizsgálatához hiteles hanganyag csak a hangrögzítés feltalálása, a 19. század harmadik harmada óta áll a kutatók rendelkezésére. a hangrendszer, pontosabban az absztrakt fonémarendszer kutatása azonban a régebbi időkre nézve is lehetséges bizonyos megszorításokkal. a különféle írásos emlékek alapján következtethetünk a több száz évvel ezelőtti hangrendszerre, különösen a fonematikus (hangjelölő) írást használó nyelvekére (ilyen a magyar is). a magyar hangtörténeti változások vizsgálata előtt célszerű tömörítve rögzítenünk a beszédhangállományra vonatkozó legfontosabb tudnivalókat. tehát:
1) a magyar fonémaállomány örökölt (alapnyelvi) tagjai a következők: a magánhangzók: illabiális a (a „palóc” a), e, ë, a veláris és a palatális i, és az o, u, ü. a mássalhangzók: cs, j, k, kk, l, m, n, ny, p, pp, r, s, sz, t, tt.
2) a magyar fonémaállománynak a magyar nyelv története folyamán kialakult tagjai:
a magánhangzók: a, á, ē, é, í, ó, ő, ú, ű. a mássalhangzók: b, c, d, dz, dzs, f, g, gy, h, ty, v, z, zs. 3) a visszaszorult és kiveszett fonémák: a magánhangzók: kihalt a mély hangrendű (veláris) i, nyelvjárási szintre szorult vissza az illabiális („palóc”) a és az ē. a beszélt köznyelvből kiszorulóban van a zárt ë annak ellenére, hogy a magyar nyelvközösség tagjainak többsége használja. a mássalhangzók: kihalt a β, ćs, dźs, γ, χ, θ, nyćs, ŋ, ŋk, śz, szűk nyelvjárási szintre szorult vissza az ly. (A kapj és pech szavakban ejtett szóvégi mássalhangzót nem tekintjük jelentés-megkülönböztető beszédhangnak.)



104 a magyar nyelv története
Megjegyzések: a magyar nyelvterületen nyolc magánhangzórendszer-típus és öt mássalhangzórendszer-típus volt még a 20. század első felében. ez a köznyelvvel szembeni nyelvjárási fonématöbbleteknek és -hiányoknak a következménye. Bizonyos mai magyar nyelvjárásokban többletfonémaként jelentkezik az é2, ó2 és ő2, amelyek a középső nyelvállású hosszú magánhangzók (é, ó, ő)kétféle kettőshangzós megvalósulásainak a következményei (ié, ou, őü): csak az északkeleti nyelvjárási régióban fordulnak elő szigetszerűen. a moldvai csángó nyelvjárásokban (román nyelvi hatásra) megvan a veláris i és ë is. a köznyelvvel szembeni egyetlen mássalhangzó-többlet a nyelvjárásokban az ly, amely a középpalóc nyelvjárásokra jellemző.
A hangváltozás az a folyamat, amelynek során valamely nyelv beszédhangjainak a körében módosulások következnek be. Funkcionális szempontból a legfontosabb változás valamely új hang kialakulása és egy korábbinak a kiveszése. e szempontból a hangok használati gyakoriságának és hangszínének a változásai kevésbé lényegesek. a hangváltozásoknak három fő típusa van:
1) szabályos hangváltozások (hangváltozási tendenciák). Ha egy hang (fonéma) azonos hangkörnyezetben, azonos nyelvváltozatban és nagyjából azonos időben szinte mindig azonos módon változik meg. Ilyen volt például a finnugor örökségbe tartozó szavak elején veláris magánhangzó előtt álló k hangoknak χ-vá alakulása az ősmagyar kor első felében (Kr. u. 500 előtt), lényegében minden korabeli magyar törzsi nyelvjárásban, például: *kala > ősm. χalu ’hal’ fn; *kota > ősm. χazu ’ház’ stb. 2) független hangváltozások. Ha egy-egy fonéma a hangkörnyezettől függetlenül a saját (nyelvváltozati) területén azonos módon változik meg. Ilyen vál tozás volt a dunántúl nyugati és részben déli területén a 16. századtól a korábbi palatális laterális ly hang l-lé alakulása: lyuk > luk, gólya > góla, hely > hel stb. 3) függő (asszociációs) hangváltozások. Ha egyes hangok egymásra hatásának nyomán következik be a változás. a változás iránya lehet előre- vagy hátraható. például a -vel rag megváltozhat az előtte álló mássalhangzó hatására: embervel > emberrel. ellentétes esetben egy követő hang módosítja az előtte állót: egészség, kiejtve [egésség]. a változást okozó hangot indukáló, a megváltozó hangot indukált hangnak nevezzük.az ilyenfajta változások leggyakoribb formája a közismert hasonulás (asszimiláció), például: 13. sz. eleje (Kt.) musia [musjá] > mossa (előreható teljes hasonulás); szl. vidla> villa (hátraható teljes hasonulás); R. romt > ront (hátraható részleges hasonulás). Így új szótári szóalakok vagy nyelvtani (morfológiai) alakok jöhetnek létre. a magánhangzók körében a magánhangzó-harmóniára való törekvés (l. alább) okozhat hasonulásokat: 1055 (ta.) balatín > Balaton, 12. sz. vége (HB.) archangelt > arkangyalt.



Hangtörténet 105
3.1.2. Az ősMAgyAr Kor
3.1.2.1. A MássAlHAngzóK
Az ősmagyar kor elejének mássalhangzórendszere
a magyar hangtörténetnek az alakulásában szerepe volt azoknak a változásoknak is, amelyek a szavak hangszerkezetének (fonotaktikájának) a körében zajlottak le. ezért a magán- és mássalhangzók történetének tárgyalása előtt célravezető röviden szólni arról, milyen volt az ősmagyar kor eleji magyar szavak hangszerkezete, s melyek voltak a hangszerkezet legfontosabb változásai. a szavak hangszerkezetét illetően a magyar nyelv alapnyelvi örökségként a következő képet mutatta történetének kezdeti időszakában. 1) minden szó magánhangzóra végződött; 2) szó elején nem volt mássalhangzó-torlódás; 3) két magánhangzó nem állhatott egymás mellett a szóalakokban (azaz ismeretlen volt a hiátus, más szóval hangrés); 4) a szótövekhez képzők is járulhattak, s ennek következtében három, négy, esetleg több szótagú szóalakok is lehettek. ez a kép az ősmagyar és a korai ómagyar korban gyökeresen megváltozott: az első három pontban megnevezett szabályok érvényüket vesztették. ugyanis a szavak egy része mássalhangzós végű lett, szó elején megjelentek a mássalhangzó-torlódások és szó belsejében a hiátusok (igaz, megjelentek a hiátustöltő mássalhangzók is). a finnugor alapnyelvre rekonstruálható leggyakoribb hangszerkezetek mai megfelelőikkel egybevetve jól mutatják a számottevő változásokat (V = vokális, azaz magánhangzó, C = konszonáns, azaz mássalhangzó):
VCV fgr. *ećɜ > mai magyar öcs VC CVCV fgr. *śata > mai magyar száz CVC VCCV fgr. *amta- > mai magyar ad VC CVCCV fgr. *lunta > mai magyar lúd CVC
ezeknek a változásoknak messze ható hangtani következményei lettek: l. a tővéghangzók záródásáról és eltűnéséről, a szó eleji mássalhangzó-torlódás feloldásáról, a hiátusok keletkezéséről és feloldásáról, a kétnyíltszótagos tendenciáról és a pótlónyúlásról szóló fejezeteket.
Az ősmagyar kor elejére föltehető mássalhangzórendszer
A kötőjelekkel közrefogott hang vagy hangkapcsolat csak szó belsejében, magánhangzók között állt.



106 a magyar nyelv története
3. táblázat: A mássalhangzók állománya az ősmagyar kor elején
Zárhangok
Nazálisok
rés
hangok affrikáták Likvidák Msh.
kapcsolatok Bilabiális p, -pp- m β -mpInterdentális θ dentialveoláris t, -tt- n sz l, r -ntalveopalatális s cs
palatális ny ćs -ly- -nyćsVeláris k, -kk- -η- -ηk
A mássalhangzórendszer változásai
A) szó belseji helyzet
1. rövidülés a kettőzött mássalhangzók (gemináták) esetében (a jelölésekhez: p- = szókezdő p, -p- = szó belseji, hangzóközi p, -p = szóvégi p): -pp- > -p- fgr. *läppɜ- > lep -kk- > -k- fgr. *čokkɜ > sok -tt- > -t- fgr. *kutte > hat ’6’
2. spirantizálódás
a változás eredményeként az egyszerű zárhangokból azonos helyen képzett (homorgán) réshangok jöttek létre. a folyamatot a magánhangzó közi p, t és k esetében zöngésülés előzte meg.
-p- > -β- fgr. *repäćɜ > raβasz (> ravasz) -t- > -z- fgr. *käte > kéz -k- > -γ- ur. *joke > joγe (> jó ’folyó’; vö. Sajó, R. Berekjó > Berettyó) -m- > -β- ur. *nime > *neβe (> név) -η- > -γ- ur. *päηe > feγe (> fő ’fej’)
az utóbbi két hang esetében első lépésként megszűnt az m, illetőleg η orrhangúsága, az így létrejött b és gvett részt a spirantizálódásban. a hangzóközi m egyébként több esetben is megmaradt nazális hangnak (pl. nyom, kemény), a η pedig több esetben is csupán a g fokig jutott el (pl. jég, egér).
3. denazalizáció (orrhangútlanodás) a folyamat a nazális + zárhang/affrikáta kapcsolatokat érintette. először a zöngétlen mássalhangzók zöngésültek, majd a nazálisok eltűnésével (orrhangútlanodásával) létrejöttek az új zöngés mássalhangzó-fonémák. -mp- > -b- ur. *kumpa > hab -nt- > -d- fgr. *kunta > had



Hangtörténet 107
-ηk- > -g- fgr. *tuηke- > dug -nyćs- > -dźs- fgr. *ońća-rɜ > adźsar (> agyar)
a bemutatott három tendencia feltehetőleg még az ősmagyar kor első felében zajlott le, mivel a 6. századtól kezdve átvett török jövevényszavakban a tárgyalt hangok és hangkapcsolatok megmaradtak eredeti formájukban: a tenger ηg-je már nem alakult g-vé, a kender nd-je nem vált d-vé, a seper p-je, a sátor t-je, a boka k-ja nem spirantizálódott.
B) szó eleji helyzet spirantizálódás
Csak a zöngétlen zárhangokat érintette, azokat is eltérő mértékben. a p- szinte kivétel nélkül zöngétlen réshanggá ( f-fé), a k- hangkörnyezettől függően réshanggá (χ-vá) vált, illetőleg változatlan maradt, a t- pedig változatlan zárhang maradt.
p- > f- ur. *puna- > fon (l. még: fül, fű)
Két szóban megmaradt a szókezdő p-: ur. *porɜ > por, ur. *parɜ > para ’parafa’. Néhány esetben a p- zöngésült: ur. *perɜ > bőr (l. még: bal, bog).
k- > χ- ur. *kota > ház (l. még: hal ige, fn, hó) a példákból látható, hogy a változás csak akkor következett be, ha a szókezdő k-t veláris magánhangzó követte. Ha a szókezdő k palatális magánhangzó előtt állt, nem történt hangváltozás: fgr. *käte > kéz (l. még: kér, köd).
t- > t- ur. *tumte- > tud (l. még: tél, talál)
a szókezdő t-t tehát nem érintette a spirantizálódás. ezt igazolhatják a 6. század után átvett török jövevényszavak, hiszen a szókezdő t-t tartalmazó szavak ezzel a hanggal kerültek át a magyarba: tenger, tanú, torma stb. Néhány szóban zöngésülést figyelhetünk meg: fgr. *tuηke- > dug (l. még: dob ige, domb). a szókezdő zárhangok spirantizálódása is az ősmagyar kor első felében zajlott le: az ezután átvett török jövevényszavak szókezdő k-ja veláris hangkörnyezetben is megmaradt (kapu, karó, kos stb.).
C) Egyéb hangváltozások 1. depalatalizáció
ritka jelenség, de két hangnál rendszeres változást figyelhetünk meg. *ćs > cs fgr. *pućɜ -rɜ > facsar *śz > sz fgr. *śata > száz (l. még: szem, száraz)
(Újabb kutatások szerint ez a változás az ugor korban zajlott le, ezért a śz hang nem szerepel a magyar mássalhangzók táblázatában.)



108 a magyar nyelv története
2. dezaffrikálódás
A ćs hang – miután depalatalizálódott – vagy megmaradt cs -nek, vagy affrikáta jellegét elveszítve s-sé lett:
*ćs > cs facsar, csókol (l. fent; l. még: csomó, öcs) *ćs > s ugr. *läćɜ > les (l. még: hős, süly ’kelés’)
a dezaffrikálódáson kívül még két hangot érintő változás történt. A θ (mely a fgr. szóeleji š és s hangokból jött létre a képzéshely eltolódásával) minden esetben elnémult:
(fgr.*sorɜ-śɜ >) ugr. *θoras > arasz (l. még: epe, ujj ) (fgr. *šerɜ >) ugr. * θere > ér ’vízfolyás’ (l. még: egér) A β általában megmarad: ur. *βete > ősm. *βize (> víz), ősm. *neβe (> név); szókezdő helyzetben néhány szóban eltűnt: fgr. *βitte > öt.
d) A kétnyíltszótagos tendencia néven ismert hangtani jelenség is hatott bizonyos mássalhangzókra. a két vagy három (esetleg négy) egymást követő nyílt (vagyis magánhangzóra végződő) szótagból álló szóban a második vagy harmadik nyílt szótagból kieshet a magánhangzó. ezáltal két mássalhangzó kerülhet egymás mellé. ezt igazolhatja a HB. hotolm ’hatalom’ szava is, mely nyilván egy korábbi, ősmagyar *χotolomu (az adott korszakban még meglevő tővéghangzót tartalmazó) szóból alakult. a két mássalhangzó közötti magánhangzó kiesésével az egymás mellé kerülő mássalhangzók hatnak egymásra, így fonémaváltozatok jöhetnek létre. az m és a g vagy k közötti egykori magánhangzó kiesése következtében jött létre az η változat: r., N. imeg > *imegem > *imgem > ing [iηg]; hasonlóan: *emegem > *emgem > engem [eηgem].
a kétnyíltszótagos tendencia mind a magánhangzókat, mind a mássalhangzókat érintette: az előbbiek esetében kiesésükkel megváltozott a szavak hangszerkezete, az utóbbiak esetében pedig új hangváltozat jött létre. a tendencia még ma is hat a gyors vagy kevésbé igényes beszédben, illetve néhány nyelvjárásban; például tanítani > tanítni, akkumulátor > akkumlátor, áramot > ármot.
E) összegzés
1. a fonémaállomány változása az ősmagyar kor folyamán nyolc új mássalhangzó keletkezett. a zárhangok között megjelent a b, d és g; a réshangok sorában új hang az f, a χ, továbbá a z és a γ; új fonéma az affrikáta dźs. teljesen eltűnt a szókezdő interdentális θ, valamint a ćs, mely cs-vé alakult át. az önálló η fonémából hangváltozat lett.
2. a fonémagyakoriság változása A p fonéma gyakorisága erősen csökkent. a veláris magánhangzók előtt álló k fonémák spirantizálódásából fakadó időleges aránycsökkenést kiegyenlítették az ilyen hangkapcsolatot tartalmazó török jövevényszavak: karó, kóró, kapu. török



Hangtörténet 109
jövevényszavak hatására lényegesen megnőtt a b fonémák száma, és ezek hatására szókezdő helyzetben is gyakorivá váltak: barom, bor, búza. ugyancsak török jövevényszavakkal szaporodott el a dźs fonéma (mely az ómagyarban gy-vé alakult): tör. *ǰinǰü > gyöngy; l. még: gyapjú, gyertya, gyűrű . a jésített dzs-vel kapcsolatban is megoszlanak a vélemények: számol vele e. abaffy (2003: 119), Gerstner (2013: 25), nem számol vele Kis tamás (2013: 289, 2014: 119). a jövevényszavak az ősmagyar korban új fonémát nem honosítottak meg, csak egyesek gyakoriságát és a szóban elfoglalt helyét változtatták meg.
f) A mássalhangzórendszer az ősmagyar kor végén
a táblázatban félkövér szedés jelöli az újonnan keletkezett fonémákat, zárójelben állnak a korszak folyamán eltűnt fonémák.
4. táblázat: A mássalhangzók állománya az ősmagyar kor végén
Zárhangok (zöngétlen – zöngés)
Nazálisok
réshangok (zöngétlen – zöngés)
affrikáták (zöngétlen – zöngés)
Likvidák
Bilabiális p – b m β Labiodentális fInterdentális (θ-) dentialveoláris t – d n sz -z- l, r alveopalatális s cs palatális ny j (ćs) dźs -lyVeláris k – -g- (-η-) χ – -γ
3.1.2.2. A MAgánHAngzóK
5. táblázat: Az ősmagyar kor elejére föltehető magánhangzórendszer
Veláris palatális Illabiális Labiális Labiális Illabiális Ï uü i
oë ȧe
A) Vitatott kérdés, hogy volt-e a magyarban veláris i̮ . az igenlők szerint az ősmagyarban és az ómagyar kor első évszázadaiban élt ez a beszédhang úgy, hogy bizonyos nyelvjárás(ok)ban már az ősmagyar korban palatális i-vé vált (e. abaffy 2003: 321, Gerstner 2013: 25). e fonéma ősmagyar (sőt alapnyelvi) meglétét általában mai nyelvi példákkal szokás igazolni: ur. *ńIle > ősm. *nyÏl> nyila-(t),



110 a magyar nyelv története
nyila-(k), tehát a toldalék előtti veláris magánhangzó igazolhatja a hangsúlyos tőmagánhangzó veláris voltát; l. még: iszom, inam. Bizonyítékként szokás olyan honfoglalás előtti török jövevényszavakat is felhozni, amelyekben a törökre is ̮i rekonstruálható: tör. *qïyïn > kín(os), tör. *arïq > árok. az azonban nem teljesen egyértelmű, hogy az ï betűvel jelölt hangnak mi volt a fonetikai hangértéke, tehát mennyire lehetett esetleg u-nak érzékelni. az újabb kutatások alapján az olyan török eredetű jövevényszavakban, mint például a bársony, sátor, tolmács, amelyekben a mai o helyére korábban csupán ï-t feltételeztek, u hang is rekonstruálható. az ellenvéleményt legrészletesebben kidolgozva Kis tamás fogalmazta meg (2005, 2014). a kérdés megválaszolásának kulcskérdése az, hogy örökölhette-e a magyar nyelv a veláris ̮i -t a finnugor vagy az ugor alapnyelvből. Ha ugyanis örökölhette, mert megvolt bennük, de legalábbis az ugorban a veláris i, akkor magától értődik a szóban forgó fonéma feltételezése az ősmagyar korra. Ha viszont nem örökölt fonéma a veláris ̮i a magyarban, akkor külön magyarázatra szorul a feltételezése. amit tudunk, az az, hogy az alapnyelvi vokalizmussal foglalkozók között sincs teljes egyetértés ebben a kérdésben. Jól mutatja, hogy Bereczki 2003-as összefoglalásában felsorolja ugyan neves finnugor nyelvészek magánhangzórendszer-rekonstrukcióit, de állást nem foglal. Honti 2015-ös levélbeli tájékoztatása szerint sem lehet egyik javaslatot sem kizárólagosan érvényesnek tekinteni. Ha nem lehetett örökölt fonéma a veláris ̮i a magyarban, de feltételezzük az ősmagyar kor későbbi szakaszainak bizonyos nyelvjárásaira, akkor gondolhatunk arra, hogy rendszerkényszer következményeként jelent meg a szóban forgó beszédhang (a felső nyelvállású magánhangzók, az i, u és ü megvoltak már, s csak a veláris ̮i hiányzott ebből a sorból). ebben az esetben viszont indukáló tényezőként szóba jöhet török, később pedig szláv nyelvi kontaktushatás is. annak ismeretében tehát, hogy az alapnyelvi vokalizmus-ismeretek alapján így is, úgy is lehetett, mi számolunk a veláris ̮i -nek egykori meglétével a magyarban (bizonyos magyar nyelvjárásokban s bizonyos ideig).
B) A palatális ü hangról is azt feltételezhetjük, hogy nem volt meg minden nyelvjárásban. a fonéma meglétét azonban támogatják az olyan etimológiák, amelyekben az alapnyelvre kikövetkeztetett alakokban i és ü egyaránt szerepelhet: ur. *kintɜ vagy küntɜ > köd; fgr. *sile vagy süle > öl fn.; l. még: köt, köz (ezekben az ü > ö változás az ómagyar korban zajlott le).
C) A tővégi magánhangzók záródása
számos nyelvi tény igazolja azt, hogy az ősmagyar kor kezdetén a magyar szavak magánhangzóra végződtek. erre utal a nyelvhasonlítás, melynek segítségével a rokon nyelvek ismeretében az alapnyelvi szavak végére magánhangzót rekonstruálhatunk: fgr. *kota > ház, ur. *tumte- > tud, fgr. *βäntɜ- > véd, ur. *kala > hal fn. egyes török jövevényszavak is ilyen hangszerkezetre utalnak: *aγači > ács, *ǰinǰü > gyöngy . Korai nyelvemlékeink közül például ata. (1055) több ada



Hangtörténet 111
ta szótári alapalakban is tartalmazza még a szóvégi magánhangzót: hodu [χodu] > had; nogu [nodźsu] > nagy; feheruuaru [feχërüβȧru] > Fehérvár. a mai magyar nyelvben az ún. ősi, egyelemű, mássalhangzós toldalékok (pl. -k többesjel, -t tárgyrag, -s melléknévképző, -k igerag) előtt is megjelenik az egykori tővéghangzó, amelyhez kapcsolódtak az említett toldalékok: háza-k, háza-t, háza-s, hozo-k. az ősmagyar korban kezdődött a tővégi magánhangzók eltűnése, a folyamat az ómagyar korban fejeződött be: ez is utal arra, hogy ez a tendencia meglehetősen lassú volt. az ősmagyar kor elején a szó végén csak alsó vagy középső nyelvállású magánhangzók álltak (erre utalnak az alapnyelvi rekonstruált alakok is): fgr. *kota (> ház), ur. *elä- (> él ige), ur. *ńole- (> nyal). az ősmagyar kor folyamán a szóvégi, tehát hangsúlytalan magánhangzók fokozatosan a legkevésbé hangzós felső nyelvállású magánhangzókká záródtak (redukálódtak): u (esetleg ̮i ), i és ü hanggá alakultak. Korai nyelvemlékeink még jól mutatják ezt az állapotot: 950 k. (Konszt.)μεγέρη [medźseri] > Megyer,[1018 k.] (Veszprad.) Σομβώτου [szombotu] > szombat; l. még a ta. fent idézett példáit. a záródási folyamat időbeliségére természetesen csak következtetni tudunk, de a Kr. u. 5. század után átvett török jövevényszavak beilleszkedési formái jól tükrözik a változás egyes szakaszait. ezekből először is arra következtethetünk, hogy az 5. századra az alapnyelvi eredetű szavak végén álló, egykor nem zárt magánhangzók már zárt, felső nyelvállású hangokká váltak. Ha ugyanis az 5. század után átvett török szavak alsó nyelvállású magánhangzóra (a-ra vagy e-re) végződtek, azok már nem vettek részt a záródási folyamatban, hanem – hanghelyettesítéssel – á vagy é szóvéggel honosodtak meg: tör. *alma > ősm. *ȧlmá (l. almá-t, almá-k), tör. *täβä > ősm. *teβé (l. tevé-t, tevé-k). Ha viszont az ebben az időszakban átvett török szavak felső nyelvállású, zárt magánhangzókra végződtek, a szóvéget tekintve egyszerűen beilleszkedtek a korabeli magyar szavak közé, és az ómagyar korban – az alapnyelvi eredetű szavakhoz hasonlóan – szótári alapalakban ezek végéről is eltűntek a magánhangzók: tör. *aγači > ács, tör. *berü > bér.
d) A kettőshangzók (diftongusok)
az ősmagyar korban a diftongusok a félhangzó ̯i-re végződtek, azaz illabiális utótagúak voltak. az ̯i előtt palatális és veláris magánhangzó egyaránt állhatott. alapvetően három toldalék indította el a diftongusok keletkezését. 1) a korszak elején a múlt idő jele az alapnyelvi eredetű i volt; ez az igék tővégi magánhangzójához kapcsolódott: nyele + i > nyele ̯i (> nyelé), fona + i > fona ̯i (> foná). – 2) az alapnyelvi *si 3. személyű személyes névmásból létrejött i E/3. birtokos személyjel is kettőshangzót alkotott a tővégi vokálissal: szeme + i > szeme ̯i (> szemé-ben), foga + i > foga ̯i (> fogá-t). – 3) a hová? kérdésre válaszoló alapnyelvi eredetű latívuszrag is i alakú volt: ele + i > ele ̯i (> elé), ala + i > ala ̯i (> alá). ehhez a helyzethez igazodtak a honfoglalás előtt a törökből átvett bizonyos jövevényszavak is: tör. *bakay > boká-t, tör. *buγzay > búzá-s.



112 a magyar nyelv története
E) A hosszú magánhangzók
az ősmagyar kor első felében még nem számolunk hosszú magánhangzókkal. az illabiális utótagú diftongusok egyszerűsödése hosszú á-vá és é-vé (illetőleg í-vé) a korszak végére zajlott le (a példákat l. a diftongusokat tárgyaló részben).
f) A magánhangzó-harmónia
a magánhangzó-harmónia, vagyis az a jelenség, hogy a szóalakok vagy csak magas, vagy csak mély hangokból állhatnak – feltehetőleg már az alapnyelvet is jellemezte. a ma is tapasztalható vegyes hangrendűség azonban már korán kialakult. 1) a veláris ̮i (szűk nyelvjárási körben) palatalizálódhatott i-vé, csak a toldalékok magánhangzója utal az eredeti veláris magánhangzóra: például nyilak, iszom, kínoz. – 2) a veláris magánhangzó + ̯i félhangzóból álló kettőshangzók ritkán é-vé vagy í-vé alakultak. ez történt például a feltételes mód e/1. általános ragozású alakjában: lát-no ̯i k > lát-nék.
3.1.3. Az óMAgyAr Kor
3.1.3.1. A MássAlHAngzóK
6. táblázat: Az ómagyar kor elejére föltehető mássalhangzórendszer
Zárhangok (zöngétlen – zöngés)
Nazálisok
réshangok (zöngétlen – zöngés)
affrikáták (zöngétlen – zöngés)
Likvidák
Bilabiális p – b m β Labiodentális fdentialveoláris t – d n sz – -z- l, r alveopalatális s cs palatális ny j dźs -lyVeláris k – -g- χ- – -γ
A mássalhangzórendszer változásai
A) A vokalizálódás (magánhangzóvá válás) A β és a γ a szavak meghatározott helyén felső nyelvállású labiális félhangzóvá, ̯u-vá vagy ̯ü-vé alakul (vokalizálódik). ezek a félhangzók az előttük álló teljes magánhangzóval kettőshangzót alkotnak, melyekből később hosszú magánhangzók jönnek létre (l. alább). β – Magánhangzóvá alakulása tővéghangzó nélküli szóvégen és szó belseji szótagzáró helyzetben következett be. szó végén: korai ősm. *kiβe > kései ősm.



Hangtörténet 113
*kiβ > korai óm. ki ̯ü (> kű ~ kő); korai ősm. *toβe > kései ősm. *toβ > korai óm. to ̯u (> tó). szó belsejében: tör. * käβrič > 1055 (ta.) keuris [ke ̯üris] (bár ennek olvasata még [keβris] is lehet) (> kőris). γ – Vokalizálódása szóvégen következett be. Így jött létre az alapnyelvi *-k-ra (ősm. γ-ra) visszavezethető folyamatos melléknévi igenévképző: [1018 k.] (Veszprad.) σαμταγ [szȧmtȧγ] (> szántó); 1055 (ta). meneh [mëneγ] (> menő). Hasonló módon alakult számos honfoglalás előtti török jövevényszavunk szóvége: tör. *qumlaq > kései ősm. *kumlaγ > korai óm. komla̯u (> komló); ilyenek még: apró, karó, tanú stb. a γ átalakulását jól mutatják a ta. adatai. a spiránst tartalmazó meneh [mëneγ] (= menő) és azah [ȧszȧγ] (= aszó) alakok mellett már kettőshangzós alakok is szerepelnek: ferteu [fërte ̯ü] (= fertő) és (tör. * ǰïsnaγ >) gisnav [dźsisznȧ ̯u ] (= disznó). – a β és a γ általános szóvégi vokalizálódása a 10.századtól nagyjából a 12. század közepéig tarthatott.
B) A képzés helyének eltolódása
β > v – szó elején szinte teljes körű változás: ur. * βete > ősm. * βizü > víz; fgr. *βäntɜ- > ősm. *βëdü > véd; l. még: vér, vigyáz stb. (szó belseji változásához l. a hiátussal foglalkozó részt). a β > v változás idejét nehéz megállapítani, ugyanis a korabeli emlékekben mindkét hang jelölésére az u, v, uu, w jeleket használták. egyes szavak kétféle, egyrészt v-vel, másrészt b-vel történt írása azonban arra utalhat, hogy az ómagyar kor elején az említett betűk inkább β-t takarnak: Viola ~ Byola. a lat. Valentinus (mely az átvételkor nyilván β-vel hangzott) > Bálint megfelelés is ebbe a sorba illeszkedik. a változás idejére következtethetünk egyes német jövevényszavak meghonosodott magyar alakjából, illetve bizonyos magyar szavak román formájából. több német (bajor-osztrák) eredetű szóban ném. β > m. b megfelelést találunk: ném. wagner > bognár ’kocsigyártó’ (1392); ném. wicken > bükköny ’egy fajta takarmánynövény’ (1549). az átvétel idejében (feltehetőleg a 12–13. század fordulóján) a nyugati magyar nyelvjárásokban már nem volt β, így hanghelyettesítéssel b került az említett szavak elejére. a románban (amelyben mindig volt dentialveoláris v hang) számos magyar közszó és településnév honosodott meg, például oraş < m. város, Oradea < m. Várad. ezek arra utalnak, hogy a románban hanghelyettesítés történt: a magyar β fonémát egy ajakkerekítéses veláris magánhangzóval váltották fel. a 13. század első felében a β-nak még meg kellett lenni, de későbbi átvételek arra utalnak, hogy a keleti magyar nyelvjárások némelyikében még a 16. században is volt β hang. Ma ez még jellemző egyes moldvai magyar nyelvjárásokra. – a β > v változás tehát nagyjából a 12–13. század fordulóján indulhatott meg a nyugati magyar nyelvterületen, és csak lassan terjedt ki más nyelvjárásokra is. χ > h – az ómagyar kor elején szinte kizárólag alapnyelvi szavakban fordul elő a veláris zöngétlen réshang χ: fgr. *kota > ősm. * χȧzu > ház; hal ige és fn, három stb. egyes jövevényszókban is megtaláljuk: alán χīd > híd; szl. cholm >



114 a magyar nyelv története
1055 (ta.) holma [χolmá] (= halma), szl.blcha > 1223 Bolchas (= bolhás). – Mind szókezdő, mind szó belseji helyzetben a veláris χ egy képzéshellyel hátrább képződő laringális h-vá alakult. a változás idejét a 11–13. századra tehetjük. dźs > gy – szó belsejében és szó végén a dźs képzéshelye kicsit hátrább tolódik, de megmarad a palatális területen: lágy, légy, magyar. szó elején török jövevényszavakkal honosodik meg: tör. *ǰumur > ősm. dźsumur > gyomor; l. még: gyapjú, gyümölcs stb. a d végű igék felszólító módjában is dźs > gy változást figyelhetünk meg: HB. oggun [addźson] (= adjon).a dźs valószínűleg a 13.századtól kezdve alakult át gy-vé, és a korszak végén már nincs nyoma a rendszerben. erre utalhat az is, hogy az oszmán török ceb [dzseb] szó a 16. század közepén zs-vel, tehát hanghelyettesítéssel került be a magyar szókészletbe: zseb.
C) A palatalizáció (jésülés)
Ha a t, d, l, nmássalhangzókhoz j kapcsolódik alkalmi (természetes) palatalizáció következik be. Ilyenkor a kiejtésben legtöbbször hosszú mássalhangzó keletkezik. a hasonulás következtében létrejövő mássalhangzót nyelvemlékeink hosszú ideig általában írásban jelölik is: 12. sz. vége (HB.) oggun [aggyon] (= adjon), 1372 u. (JókK.) meg tellyesewlt [megtejjesült] (= megteljesült), 1416 u. (MünchK.) megkèńńed (= megkenjed). A t + j kapcsolatból – ellentétben a fent említettekkel – új fonéma, a ty jött létre az ómagyar kor folyamán. Korábbi hiányára a t végű igék felszólító módú alakjai utalnak. az ősmagyarban a t +  (> j) módjel kapcsolatból nemty ~ tty jött létre, hanem az ehhez közel álló, a rendszerben már meglévő ss vagy cs: 12. sz. vége (HB.) vezesse (= vezesse), 13. sz. közepe (óMs.) thekunched [teküncsed] (= tekintsed). az l, a t és az n esetében létrejöhet állandó palatalizáció is. ez leginkább a magánhangzó előtt álló l fonémát érintette. az így kialakult ly-s alak válik egy idő múlva szótári szóalakká, például mél > mély: 1075 Mel > 1329 Melyespataka (= Mélyespataka) > 1372 u. (JókK.) mely (= mély); l. még: személy, zsámoly, tévelyeg, olyan, folyó stb.
egyes jövevényszavakban rt > rty, illetőleg sti > sty palatalizálódást figyelhetünk meg: tör. *ǰarta > gyertya, lat. charta > hártya; lat. hostia > ostya, lat. sacristia > sekrestye.
d) A mássalhangzó-torlódás feloldódása
az ősmagyarban – mint láthattuk – szó elején nem volt CC hangkapcsolat, azaz mássalhangzó-torlódás: ilyeneket sem az alapnyelvi örökség szavai, sem pedig a jövevényszavak nem tartalmaztak. a honfoglalást követően viszont a szláv nyelvekből, a latinból és a németből számos olyan szó került a magyarba, amelyekben a szó elején mássalhangzó-kapcsolat állt. ennek a feloldására erős törekvés mutatható ki nagyjából az ómagyar kor végéig. a mássalhangzó-torlódások megszüntetése különböző módokon történt.



Hangtörténet 115
1. szó elején a) a torlódás elé ejtéskönnyítő magánhangzó kerül (előtéthang). e magánhangzó vagy a következő szótagi magánhangzó hangrendjével azonos, vagy a hangrend szempontjából semleges i vagy ë: szl. dvorъ > 1200 k. uduor(> udvar); szl. stol > 1293 oztol (> asztal); lat. scola > 1517 scolat > 1495 e. oscolaiaba ~ 1507 Eskolat ~ 1544 iskolabol; ném. strang > 1494–1495strang > 1493 Istrangoth ~ 1518 estrangh (> istráng ’kötél’). b) a torlódás feloldásának leggyakoribb módja, hogy a torlódó mássalhangzók közé egy magánhangzó kerül (bontóhang): szl. brat > 12. sz. vége (HBK.) bratym > 1211 Barath; lat. planta > 1488 planth > 1372 u. (JókK.) palantaÿa(= palántája); ném. schlacke > 1556 slak > 1522 Salak.
c) ritkább jelenség a torlódás első hangjaként álló β vokalizálódása: szl. vnuka > 1209 Vnuca (= unoka), szl. vlasi > 1138 vlas [feltehetőleg még βlȧsz] > 1181 Uloz [ulasz] (= olasz). a torlódás második tagjaként álló β kiesik: szl. svobodъ > 12. sz. vége (HB.) zoboducha [szabaduχχa] (= szabadítsa); ném. schwager > 1450 Swogor > 1512 Sogor.
2. szó belsejében a kétnyíltszótagos tendencia és a tővégi magánhangzók eltűnése miatt gyakran került a szóvégre két mássalhangzó. Ha ehhez a szóvéghez mássalhangzóval kezdődő toldalék járult, hármas torlódás jött létre: *hatalmu > hatalm : hatalmban. Ilyenkor bontóhanggal oldódott föl a torlódás: hatalomban. az ilyen alakokból a toldalék elhagyásával jöttek létre a szóvégen torlódást már nem mutató alakok: bizalom, siralom, szerelem stb.
E) Az ómagyar korban keletkezett mássalhangzók
c – Korábbi meglétének hiányára az utal, hogy a korai ómagyar kori szláv és német jövevényszavak eredeti c-jét hanghelyettesítés pótolja. szó végén t: szl. nemec > 1086 Nemti, 1219 Nemeth (= német); szl. Moravьcь > 1138 (dömad.) Maraut (= Marót). – szó elején cs: szl. cěsarъ > 1233 Chasar (= császár); szl. cěvь > 1319 Cheu (= cső); ném. zapf > 1389 Chapus (= csap fn). A c-hez hasonló hang már az ősmagyar kor végén is létrejöhetett a -t és -d végű igék e/2. személyű -sz igeragos alakjaiban, ezeknek a hangoknak az összeolvadásából: látsz [lácc], fogadsz [fogacc] stb. ez a meghatározott alaktani helyzetben létrejövő hang jó lehetőséget kínált a c fonémává válásához, amely jövevényszavak hatására következett be: lat. cédula, cimbalom, kancellár; ném. cél, krajcár, perec; szl. acél, pokróc.
az sz > c affrikálódás is gyarapította a c-t tartalmazó szavak számát: lat. pardus > 1527 (érdyK.) pardosok > 1519 k. (debrK.) pardocz (= párduc); szl. losos > 1544 lazaczot; rom. sîmbra > 1527 (érdyK.) zymboras [szimborás] > 1509 cimbora. zs – Hiányára ugyancsak hanghelyettesítés mutat. a szl. *Kneža kétféle átvétele utalhat a zs fonéma meghonosodására. Konszt. κνήσα [Knisá] adata (950 k.)



116 a magyar nyelv története
a Kenese helynevet takarja: ez a hanghelyettesítéses forma akkor honosodhatott meg, amikor még nem volt zs a magyarban. az 1245-ös Knysa (FNesz.) alakot már a Kanizsa (Nagykanizsa) adatának tekinthetjük, melyet zs-vel olvashatunk. A c-hez hasonlóan a zs is létrejöhetett zöngésség szerinti hasonulás eredményeként: az s és egy rákövetkező zöngés mássalhangzó a kiejtésben [zs]-nek han-g zik: vas-ban [vazsban]. ez a fonéma is ómagyar kori jövevényszavak hatására honosodott meg: szl. rozsda, uzsonna, zsír; lat. bazsalikom, rózsa, uzsora; ol. dézsma, mázsa, pajzs.
v, gy és h – ezek a fonémák a képzés helyének eltolódásával keletkeztek (l. az erről szóló részt). ty – Keletkezését a palatalizációval foglalkozó részben tárgyaltuk. dz – a zöngétlen c melletti üres helyet foglalta el ez a hang. a 16. század elején jelent meg, keletkezésében főleg a kétnyíltszótagos tendencia játszott szerepet: a -doz/-dëz/-döz képző magánhangzójának kiesése miatt dz hangkapcsolat jött létre: 1416 u. (BécsiK.) uèdezietec [övedëzjétëk] > döbrK. vedzed [övedzed] (= övezzed). szórványos adatok affrikálódásra is utalnak: a debrK. (1519 k.) adzig ’addig’ szava egy feltehető nyelvjárási *azzig alakból jöhetett létre. a középmagyar kortól pedig bővebben adatolható a z > dz változás is a dörgölőzik ~ dörgölődzik típusú igék köréből.
7. táblázat: A mássalhangzórendszer változásai az ómagyar kor végén (az ómagyar korban keletkezett fonémákat félkövér szedés jelzi, a korszak folyamán eltűnt fonémák zárójelben állnak.)
Zárhangok (zöngétlen – zöngés)
Nazálisok
réshangok (zöngétlen – zöngés)
affrikáták (zöngétlen – zöngés)
Likvidák
Bilabiális p – b m (β) Labiodentális f – v Interdentális dentialveoláris t – d n sz – z c – -dz- l, r alveopalatális s – zs cs palatális ty – gy ny j (dźs) -lyVeláris k – g (χ-) – (-γ-) Laringális h
a rendszer átalakulásának egyik lényeges következménye, hogy az üres helyek kitöltésével szinte teljessé vált a zöngés : zöngétlen szembenállás, ami a magyar nyelv egyik legjellegzetesebb sajátossága (a cs mellől egyelőre hiányzó dzs a középmagyar kor terméke lesz). – a hosszú mássalhangzók kialakulásával létrejön a rendszerszerű szembenállás, ami szintén jellemzője a magyar nyelvnek. a korszak elején még erős a törekvés az idegen eredetű szavakban jelentkező szó



Hangtörténet 117
eleji mássalhangzó-torlódások feloldására. ezáltal viszonylag jól őrződik az uráli-finnugor alapnyelvi szavakra jellemző CV- vagy VC- szókezdet.
3.1.3.2. A MAgánHAngzóK
8. táblázat: A rövid magánhangzók rendszere az ómagyar kor elején
Veláris palatális Illabiális Labiális Labiális Illabiális Ï uü i
oë ȧe
az ómagyar korszak elején a rövid magánhangzók közül szó végén csak a felső nyelvállású, zárt magánhangzók állhattak. a szóvégen ezektől eltérő hangokat tartalmazó jövevényszavak hanghelyettesítéssel, hosszú á-val és é-vel honosodtak meg: szl. britva > borotva: 1416 u. (BécsiK.) megborotualuan [megborotválván]; szl. sluga > szolga: 13. első eleje (Ktsz.) sulgam [szulgám] (= szolgám); szl. sěno > széna: 1055 (ta.) zenaia [szénájá]; ol. N. tórso > torzsa: 1395 k. (Besztszj.) torsa [torzsa]. (a szóvégi hosszú ókialakulása után átvett idegen eredetű, az átadó nyelvben rövid szóvégi o-t tartalmazó szavak már természetesen hosszú ó-val honosodtak meg, például lottó, korzó, metró.)
A) A veláris i̮ kérdése
Korai ómagyar kori meglétét egyes török jövevényszavak magyar megfelelőivel igazolhatjuk. a hangsúlyos szótagban álló török veláris ï megfelelője a magyarban a palatális i: tör. *qïjïn > kín(oz), tör. *ǰïγaq > dió(ból) stb. a török palatális i-nek viszont általában ë vagy ü (> ö) felel meg a magyarban: tör. bitik > bëtű, tör. *ǰimiš > gyümölcs, tör. * tiker > tükör stb. tehát a palatális i nyíltabbá vált (ë) vagy labializálódott (ü), a veláris Ï pedig palatalizálódott (i). ez utóbbi folyamat természetesen már csak akkor következett be, miután az i > ë, illetőleg i > ü változás lezajlott, vagyis az eredeti török veláris ï magánhangzókból létrejött magyar palatális i-k már nem vettek rész a nyíltabbá válásban és a labializálódásban. összefoglalóan azt mondhatjuk, hogy a veláris Ï átalakulása már az ősmagyar korban elkezdődhetett, majd ez a hang az ómagyar korszak végére teljesen eltűnt.
B) A tővégi rövid magánhangzók eltűnése
az ősmagyar kori változások során láthattuk, hogy a korszak végére a tövek végén már csak felső nyelvállású, zárt magánhangzók álltak. ősmagyar kori egyelemű toldalékok előtt ezek a tővégi magánhangzók alsó vagy középső (tehát feltehetőleg eredeti) nyelvállásúak maradtak: háza-so-ka-t. a tővégi (szóalak



118 a magyar nyelv története
végi) magánhangzók a szótári alapalakokból idővel eltűntek, így jöttek létre például a uráli-finnugor alapnyelvben tővégi vokálist tartalmazó *kota, *käte, *amta stb. alakokból (sorrendben) a ház, kéz, ad stb. alakok. a tővégi magánhangzók korai ómagyar kori meglétét jövevényszavakkal igazolhatjuk. Ha az átadó nyelvben egy szó mássalhangzóra végződött, az a magyarban analogikusan tővéghangzót kapott: tör. *qoč > 1138 ( dömad.) Kosu [kosu]: kos; tör. *türk > 1055 (ta.) turku [türkü]: török. ezek az analogikus magánhangzók az alapnyelvi szavak végén levő tővéghangzókhoz hasonlóan eltűntek. Ha az átadó nyelvi szó végén felső nyelvállású magánhangzó állt, azt a korabeli magyar nyelvérzék „igazi” tővéghangzónak foghatta fel, így ezek a szavak könnyen beilleszkedtek a rendszerbe, majd az ezek végén álló magánhangzók is eltűntek: tör. aγačï > ács, szl. vlasi > olasz.
a ta.-ban több szón is labiális tővéghangzót találunk: hodu (= had), zilu [szÏlu] (= szil ’fafajta’), feheruuaru [feχërüβȧru] (= Fehérvár). a tővéghangzók eltűnése a 11. században erőteljesen zajló folyamat, mely a 13. század elejére-közepére befejeződött. a magyar nyelv későbbi története során átvett mássalhangzós végű szavak toldalékolásakor is megjelenik egy analogikus magánhangzó az egyelemű, alapnyelvi eredetű toldalékok előtt. ezeket már legfeljebb csak az egységes terminológia miatt nevezhetjük tővéghangzóknak, hiszen ezek a szavak szótári alapalakjukban soha nem tartalmazták ezt a magánhangzót. ezekre azért van szükség (ahol éppen szükség van), hogy a toldalékokat a szavakhoz lehessen kapcsolni (és ilyen módon már inkább a toldalékok részévé váltak; l. az alaktani fejezetben is): (lat. >) templom-ok (a *templomk alak nem létezik a magyarban), (ném. >) bak-ot (*bakt helyett), (ang. >) dzsem-es (*dzsems helyett) stb.
C) A nyíltabbá válás
az egyik legnagyobb hatású tendencia volt, mely a veláris ̮i kivételével – eltérő mértékben – minden magánhangzót érintett. i > ë – szóvégek kivételével minden helyzetben jelentkezik: 1055 (ta.) harmuhig (= három hegy) > 1177 Hegesholmu(= Hegyeshalom); 1213 Kiral(= király) > 1233 Kerali (= királyi). a változás talán a 10. században kezdődött, adataink szerint a 13. században felerősödött, a 14. század végére pedig lezárult. ë > e – Nehéz kimutatni a változást, mivel csupán a Huszita bibliában tapasztalható a kétféle hang írásbeli elkülönítése. ebben a zárt ë jele az e vagy ė, a nyílt e jele pedig az è: (BécsiK. 61) kerezt [kërëszt] > (MünchK. 32) kèrèzt [kereszt]. Könnyebb a helyzet akkor, ha tudjuk, hogy az ë a hosszú é-re megy vissza. Ilyen az elbeszélő múlt jele és a e/3. személyű birtokos személyjel: nézé > nézë > néze, szemé > szemë > szeme.
u > o – a szóvégek kivételével minden helyzetben jelentkezik: 1055 (ta.) fuk > 1211 (tö.) Foc; 1247 Borum > 1305 Barom; ilyenek még: árok, ország, szolga stb. az ejtés, illetve írás ingadozásának első példája a ta.-ban figyelhető meg:



Hangtörténet 119
munorau ~ monarau (= mogyoró), és feltételezhetjük, hogy olyan szavakban is o-t olvashatunk már, amelyekben még u-s írásmódot találunk: 12. sz. vége (HB.) munda (= mondá), 13. sz. eleje (Kt.) musia (= mossa).a tendencia a 12–13.század fordulóján erősödött fel, és a 14. század elejéig-közepéig tarthatott. Bizonyos kettős alakok máig fennmaradtak: csuda ~ csoda, csurog ~ csorog. o > a – ez a nyíltabbá válás új fonémát eredményezett: megjelent a magyar hangállományra oly jellemző labiális veláris a. alapnyelvi eredetű szavaink közül itt említhető a ta. hodu szavának további nyitódása: 1138 ( dömad.) Hadadí. a korabeli helyesírás ebben az esetben sem ad biztos fogódzókat a változás adatolásához, mivel az o betű az eredeti o-kat, valamint egy ideig a labiális a-t is jelölte (l. a helyesírás-történeti fejezetet). azt azonban valószínűnek tarthatjuk, hogy minél későbbi egy-egy adat, annál valószínűbb az o betűnek a hangértéke (amíg az a betű át nem veszi az [a] hang jelölését). Korai ómagyar kori jövevényszavak bőven tartalmaznak olyan o hangokat, amelyeknek a mai magyarban labiális a felel meg: szl. okol > 1086: Ocol > 1193: acol (= akol); szl. potok > 1061: Potok > 1138: Patak (l. még: bab, baj, galamb, lapát, kanca, pap stb.); ném. bock > 1211: Bocu > 1395 k.: bach(= bak); ol. N. somàr > 1211: Somardy> 1138: Zamar (= szamár). ez a változás a 11. században indulhatott meg, és a 13. század első felétől a 14. század elejéig lehetett a legerősebb. ü > ö – az o > a változáshoz hasonlóan itt is új fonéma jött létre: kialakult a labiális ö, mégpedig a szóvégek kivételével minden fonetikai helyzetben. a korszak helyesírása ebben az esetben sem segít a változás időrendjének meghatározásában, mivel az ü-t és ö-t egyaránt jelölhette az u, v és w. ezeknek a fonémáknak a világos elkülönítése csak a Huszita bibliában történik meg: ̇v jelöli az ü-t,  pedig az ö-t. Néhány példa az ü > ö nyíltabbá válásra: tör. kükän > 1211 Cucen [kükény] > 1247 Kevkeny (= kökény); tör. * ürük > 13. sz. második fele (Gy s.) vrvksege [ürüksége] > 1372 u. (JókK.) ewrewkewnk [örökünk]; l. még: gyöngy, tölgy, tömlöc. a tendencia a 13. század elejétől a 15. század elejéig tarthatott.
d) A labializáció
az ómagyar korszak másik legnagyobb hatású tendenciája volt, amely nem terjedt ki minden lehetséges esetre. i > ü – a labializáció egyik fontos esete, melyet a legjobban ismerünk. e folyamatot leginkább a szóvégen álló zárt labiális ü fonémák hátrafelé ható asszi miláló hatása okozta. ennek következtében a hangsúlyos szótag illabiális magánhangzója is ajakkerekítésessé vált, s ebben a formában rögzült. például: 1211 Scimis [szimis] (= szemes) > 1212 (BBB) Zemus [szëmüs] > 12. sz. vége (HB.) zumtuchel [szümtükχel] (= szemetekkel).az i > ülabializáció talán már az ősmagyar kor utolsó évtizedeiben megindult, a 10. században kezdhetett elterjedni, és a 13. századig hatott a legerősebben. i̮ > u – Csak hangsúlytalan szótagban érvényesülő változás, mely szintén öszszefügghet a tővégi magánhangzók labializálódásával. példák: tör. arïq > 1055



120 a magyar nyelv története
(ta.) aruk (> 1404: arok); tör. barïm > 1247: Borum (> 1305: Barom). az alán aχsīn palatális i-je a magyarba kerülve a magánhangzó-harmónia miatt előbb veláris ̮i lett, majd labializálódott: HB. achscin [ȧχszin] > [1237–1240] Asscun (> asszony). ez a változás a 12. század végére lezajlott, s ezzel a veláris ̮i fonéma eltűnt a magyar nyelvből. illabiális ȧ > labiális a – az o > a nyíltabbá válással együtt ezzel a változással jött létre a labiális a fonéma. az átalakulás kezdetének és lefolyásának idejét nehéz megállapítani. ám ha olyan szavakban, amelyekben eredetileg biztosan illabiális ȧ volt, és ezt a hangot a korabeli magyar írásbeliségben o betűvel jelölték, bizonyosan már labiális a hangot is ejtettek a helyén: alán aχsīn > 12. sz. vége (HB.) achscin [ȧχszin] > 1268: Oxun [asszony]; szl. chvrastъ > 1228 k.: chrast [feltehetőleg még χrȧszt] > 1225: Horosth [haraszt]. a tendencia a 11. században indulhatott, talán erre utal a Balaton név kettős írásváltozata a ta.-ban: balatín és bolatín. a tó neve a 13. sz elején anonymusnál Bolotun alakban fordul elő, és már labiális a-val [Balaton]-nak olvashatjuk.a 13. század végére feltehetőleg már lezajlott a labializálódás, ezért a 14. század elejétől keletkezett forrásokban a betűvel írt adatokat labiális a-val is olvashatjuk: (tör. *ǰapaγu >) 1332–1337 Gapyu [gyapjú]; l. még: barom, csalán, gyarló stb.
e változás következtében a palóc, a moldvai csángó és a szlavóniai magyar nyelvjárás kivételével a magyar nyelvterületen eltűnt az illabiális ȧ. ë > ö – Zárt ë a változás kiindulópontja a következő esetekben: 13. sz. eleje (Kt.) lelhetneýnc > 1372 u. (JókK.) lewlek [lölék] (= találták); szl. pečatь > 1416 u. (BécsiK.) megpeètle [mëgpëcsetlé] (= megpecsételte) > 1529: pewchety [pöcséti] (= pecsétjei); ném. zweck [cvëk] > 14. sz.: ceuuek [cövek]. az ómagyar korból kevés ilyen fajtájú labializációra van adatunk. több esetben labiálissá válik az l + dentális mássalhangzó-kapcsolat előtt álló ë: 1086: Felduuar > 1291: Feuldvar (= Földvár); 1221: Zeldes > 1316: Zeulduar (= Zöldvár). ez a jelenség a 13. századtól adatolható.
a fentiekben bemutatott változások nem érintettek minden egyes hangot: például ezért őrzi az eredeti magánhangzót a finnugor eredetű tud, a török eredetű kis és kos, a szláv eredetű moly stb. a változások során nyelvjárási eltérések is kialakulhattak, így például az ö-zés és ë-zés máig tartó fennmaradása (bár erősen visszaszorulóban van).
A magánhangzók nyúlása
az írásos adatokat ritkán tudjuk segítségül hívni, mert a magyar hangjelölés hosszú ideig nem tesz különbséget a rövid és a hosszú magánhangzó között. ezért az etimológiára támaszkodva és a későbbi, már biztosan hosszúnak tudható magánhangzóból kiindulva lehet a folyamatokra következtetni.



Hangtörténet 121
A) A pótlónyúlás
egytagú szavakban és többtagúak utolsó szótagjában mutatkozik, és nyilvánvalóan összefügg a tővégi magánhangzók eltűnésével: az így keletkező időtartamhiányt egyenlíthette ki, pótolhatta a tő belseji magánhangzó megnyúlása. a vize-s : víz-ben szópár azt is mutatja, hogy az ősmagyar kori, egyelemű, mássalhangzós toldalékok előtt a megmaradó tővéghangzó miatt a szótőben nincs időtartam-veszteség, ezért a szótő magánhangzója rövid marad, viszont a később keletkezett és általában magánhangzót is tartalmazó toldalékok a tővéghangzó nélküli, hosszú magánhangzós tőhöz járulnak.
a pótlónyúlás esetei: i > í: vize-s : víz-ben, nyila-m : nyíl-ról; u > ú: uta-t : út-ról, ura-k : úr-nak; ü > ű: tüze-s : tűz-höz, füze-s : fűz-től; ë > é: nëgye-d : négy-kor, fazëka-s : fazék-ban; e > ē : keze-m : R. kēz-nek, jege-s : R. jēg-ben (az ē > é záródás a középmagyar korban történt meg); ȧ > á: nyȧrȧ-t : nyár-ig. a pótlónyúlás szorosan összefügg a tővéghangzók eltűnésével, ám nem minden esetben következett be, miként a les, mell, szel, szil ’fafajta’ stb. alapnyelvi eredetű szavainknál sem. a pótlónyúlás hatása a 10. és 13. század közé tehető. erre az időszakra utal az a nyelvi tény is, hogy ö > ő és o > ó váltakozást nem tapasztalunk a tövekben, mivel hosszú ó és ő nem volt a 13. század előtt (sőt javarészt még rövid ö sem). – a dráma : dramatizál, papír : papiros stb. nem a pótlónyúlás esetei közé tartozik, mivel az egyes párokat alkotó szavak vagy másmás nyelvből való (és gyakran időben is eltérő) átvételek, illetve ez a fajta kettősség már az átadó nyelvben megvolt, tehát a magyar nyelv „készen” vette át ezeket a szóalakokat.
B) A magánhangzónyúlás egyéb esetei
rövid magánhangzók megnyúlhattak az l, r, n, ny előtt: halál, sárkány, oroszlán, gyékény. a hangsúly hatására is bekövetkezhetett nyúlás: tör. *čatïr > sátor, tör. *sïnïq > szúnyog. a török eredetű árok, bársony és más szavak esetében mind a hangsúly, mind az r nyújtó hatásával számolhatunk. a szl. malina > málna, palica > pálca változásban a hangsúly, az l nyújtó hatása, valamint a kétnyíltszótagos tendencia következtében kieső magánhangzó időtartamát pótló nyúlás egyaránt szerepet játszhatott.
A hiátus (hanghézag)
Két teljes nyomatékú magánhangzó egymás mellé kerülésével hiátus keletkezik. ennek legfőbb oka az ómagyarban, hogy a β és a γ két magánhangzó között kiesik: ugr. *luβ > 1055 (ta.) luazu [luȧszu] (= lovász); ősm. * feγe > 1055 (ta.) aruk fee [ȧruk feé] (= árok feje). a hiátust a magyar beszélőközösség – néhány nyelvjárási esettől eltekintve – mindig igyekezett kiküszöbölni. ennek módozatai:



122 a magyar nyelv története
1. a két magánhangzó közé hiátustöltő mássalhangzó lép be: j – 1055 (ta.) megaia [mëdźsájá] (= mezsgyéje), petre zenaia (= péter szénája): mindkét esetben magánhangzós szóvég + az e/3. birtokos személyjel közé lépett be a hiátustöltő j (l. még az alaktani fejezetben); β (> v) – 1055 (ta.) kues [kües] > 1416 u. (BécsiK.) kuèc [kövek]; h – 12. sz. vége (HBK.) kegilmehe[lkegyilméχel] (= kegyelmével), Gys. scemehel [szeméχel] (= szemével): mindkét eset arról tanúskodik, hogy a -val/-vel rag eredeti β-je két magánhangzó között kiesett, majd az így keletkezett hiátust (legalábbis az említett források nyelvváltozatában) az ugyancsak hiátustöltő h-val helyettesítették. egyes nyelvjárásainkban ma is találkozhatunk ilyen alakokkal: fühet, lohak stb.
2. a hiátus megszűnhet úgy is, hogy két azonos magánhangzó összevonódik, s így hosszú magánhangzó jön létre: tör. *aγačï > ȧȧcs̮i > ács; tör. *čalaγan > csȧlȧȧn > csalán stb. az összevonódás azonban nem történik meg akkor, ha az egyik magánhangzó valamilyen toldalék. Ilyenkor általában a j tölti ki a hiátust: * ideγe-n > ideen> idén (ebben az esetben a γ után egy e tővéghangzó áll), de: ideγ-é > ideé > idee > ideje (ebben az esetben a szóvégi é > e az e/3. személyű birtokos személyjel, tehát nyelvtani okokból meg kell maradnia; l. még az alaktani fejezetet).
3. a hiátus megszűnhet az egyik magánhangzó elhagyásával: 1055 (ta.) lean (= leány) > 1416 u. (BécsiK.) lanokat (= lányokat); lat. Michael > Mihály.
A kétnyíltszótagos tendencia
az ősmagyar korhoz hasonlóan az ómagyarban is hatékony maradt: 12. sz. vége (HB.) uruzag [uruszág] > 1359: orzag (= ország); szl. sluga > 1222: Zuluga [szologa] > 13. sz. első fele (Ktsz.) sulgam (= szolgám).
A rövid magánhangzók rendszere az ómagyar kor végén
a korszak folyamán eltűnt veláris ̮i -t és a szűk nyelvjárási szintre visszaszorult illabiális ȧ-t zárójelbe tettük. Félkövérrel jelöljük a korszak folyamán keletkezett új fonémákat, a labiális a-t és ö-t.
9. táblázat: A rövid magánhangzók rendszere az ómagyar kor végén
Veláris palatális Illabiális Labiális Labiális Illabiális
(Ï) u ü i
oöë (ȧ) a e



Hangtörténet 123
A kettőshangzók (diftongusok)
A) Az illabiális utótagú kettőshangzók
az ómagyarban az ősmagyar kori ̮i utótagú diftongusok már mind hosszú magánhangzókként jelennek meg a forrásokban (az í valószínűleg korán rövidülhetett is): 1055 (ta.) gnir uuege [nyír βégé] (= Nyír vége); 12. sz. vége (HB.)engede [engedé]; 12. sz. vége (HB.) vilagbele [βilág belé] (= világba).a feltételes mód jele azonban még az ómagyar kor elején is őrzi diftongusos alakját: HB. eneyc [ënë̯ik] (= ennék ’enne’), 13. sz. eleje (Kt.) lelhetneýnc [lëlhetnë ̯ink] (= lelhetnénk). Veláris hangrendű szavakban hosszú á jön létre: ősm. *búzȧ ̯i > búzá(s), ősm. *házȧ ̯i > házá(t).
B) A labiális utótagú kettőshangzók
ezek a diftongusok a β és a γ vokalizálódása, félhangzós ̯u -vá, illetőleg ̯ü -vé alakulása után keletkeznek. az ̯u és ̯ü előtt bármilyen nyelvállású magánhangzó állhatott. Mivel az említett félhangzók mindig zárt, felső nyelvállásúak maradtak, az előttük levő magánhangzók gyakran zártabbá váltak. ezekből a diftongusokból mindig hosszú labiális magánhangzók (ó, ú, ő, ű) jöttek létre. Különféle fonetikai okokból egy-egy diftongus több irányban is módosulhatott, ezáltal például nyelvjárási különbségek is kialakultak. a legfontosabb változások: i ̯ü – a fejlődési sor a következő: i ̯ü > ë ̯ü > öü̯ > ő, vagyis nyíltabbá válás és labializálódás: 1061: kyu [ki ̯ü ] > 1193: keu [kë ̯ü ] > 1272: Solumkou [sólumkö ̯ü ] (= sólyomkő) > 1416 u. (BécsiK.) k [kő]. ë ̯ü – a változási sor a következő: ë ̯ü > öü̯ > ő ~ ű: [1200 k.] (an.) Erdeu [erdë ̯ü ] > 1347: erdow [erdö ̯ü ] > 1328: Erdw [erdő vagy erdű] > 1416 u. (BécsiK.) èrdc [erdők]. ou̯ – az o ̯u diftongus leggyakrabban ó-vá egyszerűsödik: [1018 k.] (Veszprad.) zamtou [szȧmto ̯u] > szántó; 1109: Sorlous [sarlo ̯us] > 1113:Sorlo [sarló]. – Néhányszor az o ̯u közvetlenül ú-vá is monoftongizálódhat: 1267: Aranlabov > aranylábú.
C) A hosszú magánhangzók rendszerének változásai az ómagyar korban
a korszak elején csak az illabiális á, é és í meglétével számolunk. szó belsejében a rövid ü és u mellé a pótlónyúlás létrehozta a hosszú ű-t és ú-t. a rendszerből teljesen hiányzó hosszú ó és ő, valamint a szóvégekről hiányzó ú és ű fonémák igen nagy számban jöttek létre a labiális utótagú kettőshangzók monoftongizálódásával (pl. ló, erdő, tanú, keserű): ez a folyamat a 12–14. századra tehető. a szóvégi hosszú í valószínűleg már a 10. századtól kezdődően (szemibe ’szemébe’), a korai keletkezésű ú és ű a 11–12. században (hamu, kapu), a hosszú á és é a 13–14. században megrövidültek (fa, eke), bár ez utóbbiaknál számos esetben megmaradtak: alá, mellé. az elbeszélő múltban a látá, kéré (határozott) : láta, kére (általános) szembenállásban pedig a megmaradt, illetőleg megrövidült magánhangzók közötti hangváltozást a nyelvtani funkció akadályozta meg.



124 a magyar nyelv története
10. táblázat: A hosszú magánhangzók rendszere az ómagyar kor végén (az ómagyarban keletkezett fonémákat félkövér betűk jelzik.)
Veláris palatális Illabiális Labiális Labiális Illabiális úű í óőé áē
11. táblázat: A teljes magánhangzó-állomány az ómagyar kor végén
Veláris Palatális
Illabiális Labiális Labiális Illabiális rövid Hosszú rövid Hosszú rövid Hosszú rövid Hosszú uúüű i í oóöőëé ȧáa eē
3.1.4. A KözÉPMAgyAr Kor
a magyar nyelv történetének ez a mintegy kétszázötven éves szakasza egyre inkább az írott nyelvi standard kialakulása felé vezet. az ómagyar kori, jobbára még kolostori írásbeliséget követően a 16. század második felétől egyre szélesebbé vált a magyar nyelvű írásbeliség. ezen belül fontos szerepet játszottak a reformációval és ellenreformációval összefüggő művek, és legalább ilyen fontos volt a magánlevelezés kibővülése. Lassan kezdtek kialakulni olyan nyelvváltozatok, amelyek egymáshoz közel álltak, s a használatban egyre jobban összecsiszolódtak.
3.1.4.1. A MássAlHAngzóK
Új fonémaként csupán a dzs megjelenésével számolhatunk. ezt a hangrendszer szinte maga kényszerítette ki, hiszen az ómagyar kor végére kialakuló mássalhangzó-rendszerben ez volt az egyetlen üres hely a zöngés : zöngétlen szembenállást tekintve. Kötött helyzetekben (pl. rácsba, Bécsben) fonémaváltozatként már nyilván hallható volt a dzs, fonémává azonban oszmán-török jövevényszavak segítségével vált. a török c-t [olvasva dzs-t] tartalmazó szavak eleinte hanghelyettesítéssel illeszkedtek be a magyar szavak közé: erre utal zseb szavunk 1549-es első adata, és a később handzsár formában rögzült szavunk (’ívelt pengéjű, kardszerű fegyver’) hangyár alakban is adatolható (1550). a fonéma meghonosodásáról a helyesírás tanúskodik a következő alakokban: handsaroc (= handzsárok,



Hangtörténet 125
1578), dsida (1607); hasonló írásmódú a ma findzsaalakban ismert szó első, 1604es adata is. a szó belseji z fonéma affrikálódása (pl. az -ózik/-őzikképzőben) már az ómagyar kor végén elkezdődött, de ebben a korban erősítette meg a dz hangot: 1645 Rugodzik. a korszak vége felé haladva egyre több adatunk van erre, de a végleges affrikálódás máig sem zárult le, hiszen a vakarózik ~ vakaródzik kettősség ma is megvan a köznyelvben is. az alakuló, egységesülő magyar köznyelv szempontjából jelentős volt az l, az ly és a j beszédhangok egymáshoz való viszonya. az ly csupán a palóc nyelvjárásban, valamint egyes erdélyi és moldvai csángó nyelvjárásban maradt meg. a dunántúl nyugati és déli területein a korszak végén, a 18. században az l-ezés vált általánossá. a középső és keleti nyelvjárásokban – a helyesírási hagyományból fakadóan is – még sok adatban található ly. az ly > j változás írásbeli adatai a 17–18. században válnak gyakorivá, majd az újmagyar korszakban a j-s alakok kerülnek többségbe a kialakuló egységes köznyelvben. a mássalhangzók nyúlása magánhangzóközi helyzetben számos adatban jól megfigyelhető: 17. század eleje eggÿet, illÿen, erössödnek.
12. táblázat: A mássalhangzórendszer a középmagyar kor végén
Zárhangok (zöngétlen – zöngés)
Nazálisok
réshangok (zöngétlen – zöngés)
affrikáták (zöngétlen – zöngés)
Likvidák
Bilabiális p – b m Labiodentális f – v dentialveoláris t – d n sz – z c – -dz- l, r alveopalatális s – zs cs – dzs palatális ty – gy ny j ly Veláris k – g Laringális h
a félkövérrel jelölt új fonéma, a dzs megjelenésével és az egész nyelvterületen való meghonosodásával a rendszerben teljessé vált a zöngés : zöngétlen szembenállás. a dz fonéma szó elején nem állhat, és magánhangzóközi helyzetben mindig hosszú a kiejtésben.
3.1.4.2. A MAgánHAngzóK
a rendszerben néhány jellemzőbb változást figyelhetünk meg. A rövid magánhangzók körében az egyik ilyen a labializáció. ez bekövetkezhetett labiális mássalhangzó hatására: 1438: Byk > 1588: Bwk [bük]. a második



126 a magyar nyelv története
szótagban álló ő, ű hátraható hatására is ű jött létre: 1596: Ideÿen > 1594: edeoben [üdőben]. az l + dentális kapcsolat előtt is labializálódás történhetett: 1552: kylgye > 1582: kewlgyem (= küldjem). a hangsúlyos szótagokban ë-ből keletkező ö-k ugyanolyan asszociációs változások eredményeként jöttek létre, mint azt az i > ü labializálódásnál már láttuk: 1549: Kewesd > 1596: Köwesd(a labiális v hatására); 1549: Felsew > 1570: feolseo [fölső] (a második szótagbeli ő hatására). több nyelvjárásra kiterjedő tendencia volt a nyíltabbá válás, és ezen belül is az ë > e változásnak volt nagyobb jelentősége az újmagyar korban kialakuló egységes köznyelv szempontjából. Bár forrásaink e hangok kettősségét nem jelölték, a későbbi, mai helyzetből kiindulva feltételezhetjük, hogy ez a változás az északkeleti és az erdélyi nyelvjárásokat érintette erősebben: ezekből a nyelvváltozatokból eltűnt az ë fonéma, a nyelvjárások pedig e-zők lettek. A hosszú magánhangzók köréből két jelenséget említünk. az ómagyarban a rövid nyílt e > hosszú nyílt ē változással (pótlónyúlással) létrejött nyílt hosszú ē-k idővel a palóc nyelvjárás egy részének kivételével é-vé záródtak (ē > é): kēz > kéz : kezek, jēg > jég : jeges. 18. századi nyelvtanaink szerzői is általában nyelvjárási jelenségnek tartják, ezért feltételezhetjük, hogy a hosszú nyílt fonéma a középmagyar korban (a palóc kivételével) fokozatosan eltűnt a magánhangzórendszerből. erős nyelvjárási különbséget tükröz az é ~ í kettősség is (kék ~ kík, szegény ~ szegíny), mely csak olyan é hangokat érint, amelyek nem ē-ből záródtak. az í-zés két nyelvjárásterületre jellemző. a nagyobbik a tiszántúl és az ehhez csatlakozó északkeleti-keleti területek, a kisebbik pedig az északnyugat-dunántúl. az í-zés már a középmagyar korban is erősen nyelvjárási jegy volt.
13. táblázat: A teljes magánhangzórendszer a középmagyar kor végén
Veláris Palatális
Illabiális Labiális Labiális Illabiális rövid Hosszú rövid Hosszú rövid Hosszú rövid Hosszú uúüű i í oóöőëé áa e
a bemutatott rendszer szinte teljesen azonos a mai köznyelvi magánhangzórendszerrel. többletet tükröz a zárt ë megléte, mely a köznyelvi fonológiai rendszerből csak az újmagyar korban szorul ki, de a nyelvjárásokban és a regionális köznyelvi változatokban még ma is megvan.



Hangtörténet 127
3.1.5. Az ÚJ- És ÚJABB MAgyAr Kor
a két korszakot azért tárgyaljuk összevontan, mert a középmagyar korszak végére kialakult hangállomány lényegét tekintve megegyezik a 19. század elején kialakult köznyelvi rendszerrel, mely később már csak kisebb módosulásokon ment át. az elmúlt kétszáz évben megfigyelhető változások jobbára a nyelvjárásokat érintették: a köznyelv egységesítő hatására egyre több jellegzetességük szorult háttérbe. a következőkben tömören összefoglaljuk a köznyelvi hangrendszer módosulásait, és a legfontosabb nyelvjárási változásokat.
3.1.5.1. A MássAlHAngzóK
a köznyelvi rendszerből kiveszett az ly, csupán a helyesírási hagyomány őrzi még ma is. a beszélt köznyelv – miként a nyelvjárások jelentős része is – j-ző. az új- és újabb magyar korban jól megfigyelhető, hogy a nemzetközi szavak, újabban pedig főleg angol jövevényszavak megnövelték a dzs fonéma gyakoriságát: dzsungel (1893), dzsem (1914), dzsip (20. sz. közepe), dzsúsz (20. sz. második fele), tinédzser (20. sz. második fele), menedzser (20. sz. vége) stb. a központi nyelvjárások mássalhangzó-állománya megegyezik a köznyelvével. többletet csupán az ly jelent a középső palóc nyelvjárásban, ám már ott is erősen visszaszorulóban van, helyét itt is a j foglalja el ([olyan] > [ojan]). a nyugat-dunántúli l-ezés is visszaszorulóban van a kiejtésben a j javára ([ollan] > [ojan]).
14. táblázat: A mai magyar köznyelvi mássalhangzórendszer
Zárhangok (zöngétlen – zöngés)
Nazálisok
réshangok (zöngétlen – zöngés)
affrikáták (zöngétlen – zöngés)
Likvidák
Bilabiális p – b m Labiodentális f – v dentialveoláris t – d n sz – z c – -dz- l, r alveopalatális s – zs cs – dzs palatális ty – gy ny j Veláris k – g Laringális h



128 a magyar nyelv története
3.1.5.2. A MAgánHAngzóK
a korszak legfontosabb változása a köznyelvi magánhangzó-állományban, hogy a zárt ë a 19. század végétől fokozatosan kiszorulóban van a beszélt köznyelvből is. ebben a magyar köznyelvi helyesírás fontos szerepet játszott azzal, hogy nem tett különbséget a nyílt e és a zárt ë között. Jelentős hatású volt a főváros beszélt nyelve is, mely számos nyelvjárási jegyet szorított ki a használatból. a zárt ë-t fonémaként nem ismerő köznyelvi hatás ellenére a magyar anyanyelvűeknek jelentős hányada még ma is megkülönbözteti a kétféle e hangot: szeg ige : szëg fn., mëntëk = ti (most) mentek (valahová), mëntek = ők (tegnap) mentek (valahová), mentëk = (én) mentek (meg valakit valami bajtól), mentek = (ők) mentesek (az árulás bűnétől). az északkeleti nyelvjárások és a Mezőség kivételével a többi nyolc magyar nyelvjárási régióban megvan a zárt ë fonéma, tehát ezekben 8 rövid magánhangzó van. a hosszú magánhangzó-fonémák számát tekintve meg kell említeni a dunántúli nyelvjárásokat. egy részükből ugyanis hiányoznak a felső nyelvállású hosszú magánhangzók, az í, ű és ú; például ut, viz, tüz, sürü, tanu. Így ezekben a nyelvjárásokban csak négy hosszú magánhangzó-fonéma van. a szótagzáró l hatására azonban hosszú felső nyelvállású hangok jöhetnek létre: keresztű ’keresztül’, kidobúták ’kidobolták’. tendenciaszerű változás volt a középső nyelvállású hosszú ó, ő, é diftongizálódása. talán már ez is elkezdődött a középmagyarban, de erre utaló írásos adatok csak a 19. század közepéről vannak nagyobb számban. a hosszú hangok „kettéhasadása” feltehetőleg hangsúlyos helyzetben vagy valamilyen okból nyomatékos ejtés során indulhatott el. ennek következtében a nyugati nyelvjárástípusban nyitódó kettőshangzók jöttek létre: 1859: riét ’rét’, 1860: juó ’jó’, büőr ’bőr’. a nyugatitól függetlenül alakult ki hasonló jelenség a székelyföld egy részén és a csángóban. Másfelől somogy és tolna megyében, a tiszántúl nagyobb részén és a székelyföld nagyobb részén záródó diftongusok jöttek létre: réit, joú, bőür. ez utóbbi típus erőteljesebben tartja magát még ma is.
15. táblázat: A mai magyar köznyelvi magánhangzórendszer
Veláris Palatális
Illabiális Labiális Labiális Illabiális rövid Hosszú rövid Hosszú rövid Hosszú rövid Hosszú uúüű i í o ó ö ő [ë] é áa e
a szögletes zárójelbe tett ë-vel arra utalunk, hogy ezt a fonémát részben regionális köznyelvi szinten, illetőleg a nyelvjárások zömében ma is használják.