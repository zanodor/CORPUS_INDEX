---
master_file: "[[@AratoIstvanTermekeny]]"
---
# Index for Arató István – Termékeny Félhold.pdf

Dr. Arató István: Termékeny félhold? 1.oldal
14 / 1.oldal
Termékeny félhold?
Mezopotámia közel van a Ráktérítőhöz (azaz a sivatagi övhöz). Az egyik oldalán a
forró Zagrosz-hegység, a másik oldalán a Szír-sivatag felhúzódik az Eufrátesz felső folyása
közelébe. Ha ránézünk a csapadék-térképre (lásd a 4. ábrát) láthatjuk, hogy a nyári és az
éves csapadékmennyiség is a legalsó kategóriában van (100 mm alatt ill. 250 mm alatt). Nem
véletlen, hogy istenük inkább ’mag-aszságos’ volt, mintsem magasságos vagy magosságos (termékenyítő). Erősen perzselő, tikkasztó, szárító, aszaló, aszságos volt. Tehát öntözniük
kellett. Ezért a “termékeny félhold” nem is olyan termékeny, mint ahogy beállítják! Elég ha
ránézünk Eurázsia növény- és állattérképére, valamint talajtérképére. Továbbá nem is
félhold, hanem csak egy keskeny csík, sőt annak is csak az alsó harmada. Ez utóbbi a
talajtérképből látszik. Ugyanis a környező térség talaja túlnyomórészt félsivatagi, sivatagi.
Ráadásul a környéken a Tigrisen, Eufráteszen kívül szinte nincs más folyó. Továbbá, ezek
olyan helyeken erednek, amelyek csapadékossága Mezopotámiáéhoz hasonló, így
egyáltalán nem bővizűek. S nem öntenek ki, mint a Nílus, amely az Egyenlítő közelében, a
trópusi esők övezetében ered, ahol a nyári csapadék 2000 mm felett van. Hacsak nem
számítjuk az időszakos vízfolyásokat, de ezek meg éppen nyáron száradnak ki és csak télen
folynak, amikor van némi eső.
Tehát, sem az éghajlat, sem a természeti környezet nem volt alkalmas arra, hogy itt
az ember elsokasodjon.
Ezt a történelmi tények is igazolják. Mezopotámia mindig meghódított volt és szinte
sohasem hódító. (Szkíták, médek, párthusok, perzsák, görögök foglalták el). Ezt megerősíti
még az is, hogy a Földközi tengertől a Zagrosz hegységig nincsenek ércásványok a földben!
Se réz-, se ón- (e kettő a bronzhoz kell), se vasérc. Azaz fegyvereknek, szerszámoknak,
eszközöknek is szűkében voltak. E térségben található ásványok: kőolaj, aszfalt, gipsz,
foszfát, kősó, kálisó, bróm, kén. Irakról 100 évvel ezelőtti források így írnak: Irak el Arabi
területe nagyjából megfelel az ókori Babilonnak és Kháldeának. Az itt lévő kb. 100 nomád
törzs tagjai nagy nyomorúságban élnek. Azonban nem szorulunk rá, hogy a térség ókori
eltartóképességét ezen két tényből (a maiból és a 100 évvel ezelőttiből) extrapolációval
állapítsuk meg. Ugyanis Hamurábi, babilóniai király idejében (i.e. 2000) mint ismeretes, igen
gyakran volt „hét szűk esztendő”, s nemcsak egyszerűen szegénység, hanem üres magtárak
és alig volt mit enni! (Ebből az is következik, hogy a Hamurábi-korabeli és a mai éghajlat
semmiben vagy csak igen kevéssé különbözött. Lásd még Megjegyzések 1. pont.) A
szomszédos Perzsiai területen más a helyzet, ugyanis a Zagrosz belső oldala
csapadékosabb és oldalán foltokban erdős részek vannak, legelőkkel váltakozva. Az Elburz
és a Kopet-Dag még erdősebb. Sok helyen megterem a búza, rizs, árpa, gyapot, dohány,
juta, szőlő, déligyümölcsök. Földjében ércek (réz, mangán, vas – egész hegyláncok vannak
vasércben dús telérekkel átszőve[1], ezüst, arany, króm, ólom, cink), feketeszén, gipsz, kősó
található. Nem véletlen, hogy a médek, a perzsák nagy hódítók voltak.
Mégis, miért tartották Babilont tündérkertnek?
A sumérek idejében egy északról jött nép – akik a sumérek ősei voltak – korábbi
tapasztalataik alapján öntözéses kultúrát alakítottak ki. Ennek jellemzője a kert-gazdálkodás
volt. Valóságos kis oázisokat, tündérkerteket alakítottak ki és nagyszerűen gazdálkodtak.
Éltek az ott meglévő más adottságokkal is. Ez vonzotta a hódítókat, ezért az - mind a
pusztítás, mind a rablás révén - mindig elég hamar lehanyatlott. Ugyanis, öntözéssel ennek



Dr. Arató István: Termékeny félhold? 2.oldal
14 / 2.oldal
fenntartása igen kemény, kitartó munkát és szigorúságot követelt. Ilyen módon csak kis
művelt területek jöhettek létre, alacsony lélekszámú népességgel. S ezt a rendkívüli
körülmények, háború gyorsan megtörték. Kellő számú népesség és fémek hiánya miatt a
terület védelme, hadsereg fenntartása mindig nagy nehézségekbe ütközött. Azaz a völgy
megtartó- és eltartóképessége kicsi és törékeny volt. Nem véletlen a mezopotám völgy
termékeny részének arab neve "Sziget" (El Dzsezíre). Tehát a környező országok sivatagi és
félsivatagi területeihez képest volt az SZIGET és a környező népek számára a sivataghoz
képest volt tündérkert és valóságos csoda! Ez az oka nagy hírének!
A tündérkert elnevezés igen találó. A sumérek kultúrája tünékeny volt, mint egy tündér
és kicsi, mint egy kert. Mezopotámia szomszédságában kissé termékenyebb területen élő és
ezért kis létszámú asszírok hódításainak is inkább a híre, hírhedtsége (kegyetlensége) volt
nagy és nem a terjedelme, nagysága.
Ellenben, nézzük meg a legrégibb, legnagyobb és elfelejtett, elhallgatott folyammenti
(sőt folyamok-menti) kultúrát, a Szkítát, amely a Fekete tenger nyugati partjától (a Duna
torkolattól) a Volgáig terjedt (sőt a Szarmatákkal való egyesülésükkel még azon is messze
túl), s melynek területe sokszorosa a mezopotáminak:
1. Szkítia éves csapadékossága 500-1000 mm (A Fekete-tenger melletti
átlagosan 200 km széles sáv kivételével, ahol 250–500 mm). Ez többszöröse a
mezopotáminak.
2. Folyamok, folyók és azok mellékfolyóinak egész serege (észak-déli irányban)
sűrűn szabdalja. Nézzük meg Ukrajna és Dél-Oroszország Európai részének
térképét (1. kép): Nyugatról keletre haladva: Prut, majd 7 kisebb folyó,
Dnyeszter és 6 mellékfolyója, Bug, Dnyepper és 7 mellékfolyója, majd 8 kisebb
folyó, Donyec és 11 mellékfolyója, Don és 11 mellékfolyója, Volga és
mellékfolyói. Több mint 60 folyó! Azaz kiválóak voltak az öntözési lehetőségei!
(Lásd az 1. térképet.)
3. Talaja, a csernozjom, csernozem (= fekete föld) a világ legjobb minőségű talaja.
Ez 2200 km hosszan, a Duna- deltától az Uralig és átlag 600 km szélességben,
a Fekete-tengertől az 50-55 szélességi fokig terjed. Ezt a rengeteg folyó hordta
össze. (Ilyen talaj máshol Eurázsiában csak Magyarországon (Alföld, Mezőség,
Kisalföld), Kínában és Szibériában – az Uraltól az Altájig – van. (Azaz Észak
Kazahsztánban is!)



Dr. Arató István: Termékeny félhold? 3.oldal
14 / 3.oldal
1. kép
A térképen az is érzékelhető, hogy gyakorlatilag a valódi sztyeppén, azaz a Volgától
keletre és az Uraltól délre ritkulnak a folyók. Ezen a térképen is láthatjuk szürkével árnyaltan
a Kelet-Európai hátságokat és az Ural-hegységet. A világos rózsaszín területek a síkságok és
folyóvölgyek.
4. Nyári középhőmérséklete (20~25 oC) hasonló Magyarországéhoz, ugyanabban a hősávban van. (A mezopotám völgyé ennél kettővel fentebbi, legmelegebb
osztályban, 30 oC felett van.)
5. Ásványok előfordulása tekintetében egyik legdúsabb a világon, mind a
mennyisége, mind a sokfélesége tekintetében. Réz, ón (e kettőből készül a
bronz), kőszén, barnaszén (a Donyec-medencében több helyen külszini
fejtéssel is; tehát az ókori szkíták is igen könnyen megtalálhatták), vasérc (még
a Krim-félszigeten és a Kaukázusban is), cink, mangán, ólom, higany, kősó,
agyag, grafit, kaolin, foszfát stb. A fa mint nyersanyag is bőségesen
rendelkezésre állt a csapadékosabb északi felén (lombhullató erdők), melynek
erdőssége Közép-Európa erdősségével volt megegyező. Szkítia északi
részétől kezdődően terült el a tajga végtelen fenyőerdeivel. (Ennek fáit is
könnyen leúsztathatták folyóikon.) A tajga a 45–50. szélességi fok között
kezdődött, de még Szkíta területen.
6. A terület hegyvidéki része, a Kaukázus is olyan csodálatosan termékeny, hogy
a szőlőt az északi oldalán is termesztik, a déli oldalán pedig vadon terem! [1]



Dr. Arató István: Termékeny félhold? 4.oldal
14 / 4.oldal
Itt sokszorta inkább elsokasodhattak és el is sokasodtak a népek. Csak két adalék ezt
alátámasztandó: A harcias Dareiosz i.e. 515-ben csaknem egymilliós sereggel támadta meg
a Szkítákat, de súlyos vereséget szenvedett. Nos, akkor legalább 1–1,5 milliós seregük volt a
Szkítáknak, ugyanis más országrészeiket sem hagyhatták teljesen védelem nélkül. (Ilyen
nagy kiterjedésű síkvidéket sokkal nehezebb védeni, mint a vár jellegű hegyeket.) Ez a
hadsereglétszám 50-60 milliós népségre enged következtetni. Bendegúz - Atilla és Buda apja
- idejében (V. század első évtizedei) a hun birodalom olyan óriási volt, hogy a Kaszpi
tengertől a Rajnáig, az Al-Dunától a Balti-tengerig terjedt.[1] Azaz Európának legalább a
kétharmad részét magában foglalta. Ennek fenntartásához még nagyobb haderő kellett és
még nagyobb hátországi létszám. Tehát az i.e. 515-től Atilláig terjedő ezer évben létszámuk
még nőtt is.
A vándorlások innen indultak ki! S nem Kis-Ázsiából (mai Törökország). Kisázsia
nézzünk a térképre – nem ilyen hely. A nyári csapadék mennyisége területének zömében a
100 mm alatti (legalsó) kategóriában van. (E tekintetben olyan, mint Mezopotámia.)
Területének majdnem teljes egészét hegyek borítják. Csapadékszegénysége a folyók kis
számában és gyér voltában is megmutatkozik. Talaja gyenge. Területének háromnegyed
részén legelők és rétek helyezkednek el. Tehát csak pásztorkodásra, állattartásra alkalmas.
Nagylétszámú és erős (köztük birodalomalapító) népek nem származhattak egy ilyen
adottságú helyről, sőt igen valószínű, hogy egy sem! Bizonyos, hogy Szkíta-Szarmata
területről és környékéről vándoroltak ki a pelazgok, kelták, etruszkok, alánok, gótok, kelt
ibérek, baszkok és még sokan mások. Az összes szláv nép és egy csomó ázsiai nép is innen
származik.
Régi sumér források szerint őseik északról érkeztek. Ugyanezt mondják az ókori
kínaiak és az ókori görögök is. (S a kínaiaktól északra is hunok éltek, az Amur-Szelenga
vidékén). Ezen északról dél felé irányuló vándorlások az utolsó jégkorszak közeledtével
mehettek végbe. A sumérek ősei nagy valószínűséggel valamely szkíta nép volt. Ezt igazolja
a nyelvi rokonság (a sumér írást a magyar segítségével fejtették meg), ezt igazolja a szkíta
hun–magyar és sumér diszítőmotivumok azonossága és erre utal, hogy a szkíták több déli
területükön öntözéses gazdálkodást is folytattak. (A XIX. századi történettudomány
megállapításai szerint a sumérek ural-altáji származású nép volt.)
A görög mítoszok emberfeletti tulajdonságú népekről, a hiperboreuszokról (az északi
hegyeken túli népekről) beszélnek. Nyilvánvaló, hogy a hellének ezen népek gazdagságát,
természeti adottságait és tárgyait, eszközeiket csodálták. Sok ókori történetíró szerint a
szkíták a világ legrégibb népei.
Csak néhány példa a torz és összemosó történelemszemléletre. A legfeltűnőbb ezek
közül, hogy a Kárpátoktól a Csendes-óceánig minden népet pásztor, nomád népnek
nyilvánítanak. Holott teljesen fátlan füves terület csak Közép-Ázsiában (a mai Kazahsztán déli
felében és ettől délre Üzbegisztánban, Türkmenisztánban) van. Keleten pedig csak
Mongóliában és Kína nyugati részén. Ha megnézzük az 1976-os Világatlaszban[2] a
Kárpátoktól a Csendes-óceánig terjedő térség növényzettérképét (2. kép) azt látjuk, hogy a
tajga (zöld szinnel ábrázolva) kétszer akkora területet foglal el, mint a szántóföldes területek
(rózsaszinnel). A szántóföldes területek pedig kétszer akkorát, mint a legelők, rétek (halvány
zöld) Tehát még az 1970-es években is négyszer akkora volt a tajga, mint a rét és legelő!



Dr. Arató István: Termékeny félhold? 5.oldal
14 / 5.oldal
2. kép
A térképről leolvashatjuk, hogy ma a Kárpátoktól az Uralig a 60. szélességi foknál
kezdődik az összefüggő tajga. Alatta pedig, az 50. és 60. szélességi kör között kisebb
nagyobb foltokban is tajgamaradványokat láthatunk. Tehát az ókorban a tajga a 45–50.
szélességi kör között kezdődhetett. Azaz Szkíta-területen belül. Ettől délre a Fekete-tengerig
pedig három nagyjából egyforma szélességű növénytakaró sáv volt. Az első a lombhullató
erdők sávja, alatta a második vegyes (lombhullató erdő és mező), ez alatt pedig a harmadik a
mezős sáv. Mivel a vegyes és a mezős sáv talaja a világon létező legjobb talaj, ezért
bizonyos, hogy még ennek is nagyobb részén földművelés folyt és nem legeltetés.
Pontosabban – a nálunk is kialakult szokás szerint – a földművesek állatot is tartottak,
amelyhez a szántóföldön kívül hagytak legelőt is. Tehát félrevezető a „sztyepp” terminológia,
helyénvalóbb a mező; melynek egy része szántóföld, más része legelő. Még Észak
Kazahsztánban is, az Ural és Altáj közötti csernozjomos mezőkön is – a legeltetéses
állattartás mellett – kiterjedt szántóművelés volt. Az is látható a 2. képen, hogy a Közép
Ázsiai sztyeppe déli részén elhelyezkedő Kara-Kum és Kizil-Kum sivatag (fehérrel csíkozott
terület) csak harmadát teszi ki a füves területnek. A sivatagos rész az ókorban valószinűleg
még sztyeppe volt. A körülötte lévő sztyeppe pedig növényzetben dúsabb, helyenként
bokros, fás lehetett.
Ez a térkép teljesen megfelel az éves csapadéktérképnek (4. kép). A leghalványabb
kékkel jelölt – tehát legkisebb éves csapadékú hely Közép-Ázsia. A másik hasonló nagyságú
ilyen folt teljes egészében Mongóliára és Nyugat-Kínára esik. Tehát teljesen fátlan rétek,
legelők erre a két területekre esnek. Ez a két halványkék folt mutatja az ókori sztyeppe
helyét. A térképen a Kaukázustól délre Mezopotámia csapadékosságát is láthatjuk.



Dr. Arató István: Termékeny félhold? 6.oldal
14 / 6.oldal
3. kép Eurázsia domborzata 4. kép Eurázsia nyári csapadék
Hol lehet füves puszta az Uraltól a Csendes óceánig ilyen magas hegyekben? (3. kép)
Tiensan (7439 m), Tarbagatáj (2992 m), Altáj (4563 m), Tannu-Ola (2930 m), Szaján (3492
m), Bajkál-hg (2572 m), Jablonovij (2519 m), Sztanovij, (2412 m), Bureja (2010), Nagy
Hsziangan (1949 m) végül, az óceán partja mentén Szihote-Alin (2077 m). De még az Uraltól
az Altájig húzódó Kazah-hátságban is 1566 m és 1133 m magas hegyek vannak. A terület
csapadékosságát igazolják Szibéria hatalmas folyói – Ob, Irtisz, Jenyiszej, Angara, Léna stb
– is, melyek éppen a tajga déli részének
nagy hegységeiben erednek, onnan ahova a
XX. századi történetírás sztyeppét sugall.
Kitűnően egybevág a csapadéktérképpel
Ázsia műholdfelvétele is (5. kép). A két
világos sárgás-barnás folt mutatja a
sztyeppe helyét. Ezeknek egy kisebb része
sivatag. A világosabb foltok nem a
sivatagos, hanem az alacsonyabban fekvő
területeket mutatják, a sötétebbek pedig a
magasabban fekvőket. A Világatlaszban
pontosan láthatjuk, hogy melyik és mekkora
részükön volt sivatag 1976-ban: A Kaszpi
tenger és a Tiensan között elhelyezkedő
Turáni- alföldön csak az Aral-tót tápláló Szir
Darja és Amu-Darja közti Kizil-Kum és ettől
délre a Kara-Kum volt sivatag. Ez kb
egyharmada az itteni sztyeppének. A
Mongólia déli határánál kezdődő, Kínában
fekvő Gobi-sivatag csak hatoda az itteni
5.kép. Ázsia műholdfelvétele füves területeknek. Kínában a Tiensan és
Tibet között fekszik a Takla-Makán sivatag, ez majdnem teljesen kitölti a Tarim-medencét (a
műholdfelvételen a középső lencse alakú sárga folt). Még van kisebb sivatag ettől északra a
Dzsungária-medencében és a Balhas-tótól délre egy még kisebb. Bizonyos, hogy az ókorban
a sivatagos részek is nagyrészt füves területek voltak. Ugyanis a két sztyeppén (Turáni-alföld,
Belső-Mongólia) az ókorban számos nép élt, márpedig sivatagban még a mai ember is
nehezen tud megélni, nemhogy az ókori!
Ezen felvételből is kiderül, hogy nem beszélhetünk összefüggő sztyeppéről, mivel a
két sztyeppét hatalmas hegylánc vágja el egymástól. Itt is látható, hogy a Közép-Ázsiai
sztyeppe a Kaspi-tengernél és az északról beleömlő Volgánál kezdődik. Ismerve a hun
vándorlások kelet–nyugati valamint kelet–nyugat–déli (ld I. és II. indo-szkíta birodalom)
irányát, bizonyos, hogy a két világos terület az ókorban normális élettér lehetett. Ahol füves



Dr. Arató István: Termékeny félhold? 7.oldal
14 / 7.oldal
területek váltakoztak erdőkkel (így volt fájuk nyilaikhoz, eszközeikhez), s ahol nem kellett utat
vágva a természet erőivel megküzdeni. Fölöttük északon pedig áthatolhatatlan őserdőszerű
volt a tajga, melyen az áthaladást még a magas hegyek is nehezítették. Ezért az áthatolás a
mongol sztyeppéről a Turáni alföldre csakis a Dzsungária medencén keresztül történhetett.
Erre két hegyszoros lehetett alkalmas. Egyik az Altáj és a Tarbagatáj között a Zajszan-tó felé,
a másik a Dzsungár-kapu, a Tarbagatáj és a Dzsungár-Alatau között az Ala-kol tó és Balhas
tó felé. Előbbi esetben a Kazah-hátság északi lejtőire, utóbbiban a hátság déli részére lehet
kijutni. (A fentieket megerősíti, hogy a régészeti leletek szerint az ókorban még a – ma
teljesen sivatag – Tarim-medencében is éltek népek.)
Az Uraltól keletre, a Kazah-hátságtól északra fekvő Szibériai alföld nagy részét a tajga
borítja, déli részén pedig szántóföldek találhatók. Kazahsztán-fényképeket nézegetve
láthatjuk, hogy ebben az országban még kanyonok is vannak. A tajga még ma is összefüggő,
egészen a Csendes-óceánig. A tajgás területek éves csapadékosságát nézve, az Uralig 500
1000 mm, az Uralon túl 250-500 mm. Az ókorban a tajga az európai részen valószinüleg már
a 45. szélességi fok körül kezdődött. Ezt egyrészt igazolják az 50. és 60. szélességi körök
között megmaradt tajga-foltok, másrészt az, hogy a Kárpátoktól az Uralig terjedő terület
csapadékosabb (500-1000 mm), mint a Uralon túli.
A legtöbb hiba a felületes, sztereotip gondolkodásmódból ered, a természettől, a
valóságtól való elrugaszkodásból, valamint a túlspecializálódott és gyakran csőlátású mai
gondolkodásból. Továbbá a mai fogalmak és gondolkodásmód visszavetítéséből. S azon
szándékból, hogy mindenáron kisebbíteni a régi korok embereinek, népeinek érdemeit. Azért
nem nevezem meg az alábbi idézetek forrását, mert ezek majdnem mindenhol előforduló
hamis sztereotípiák. (Aláhúzások tőlem.)
“Az ázsiai és kelet-európai tágas mezőkön, fátlan pusztaságokon élő nomád
lovasnépek is Mezopotámia felé tekintettek. Más módon, mint az ottaniak vagy az
irániak, de ők is a sumérek tanítványai, örökösei lettek. Ezeken a füves tájakon kevés
a csapadék, s ez nem kedvez a földművelésnek. Az öntözésre alkalmas nagy folyók
is ritkák.”
S miből csinálták az íjaikat, házaikat, eszközeiket, szekereiket? A Kelet-Európai és
Szibériai “tágas mezők” kétharmada sűrű fenyőerdőkkel benőtt és állatokban rendkívül
gazdag tajga! Ázsiában pedig alig van sík terület! A csapadékot, a földművelést, meg a “ritka
folyókat” már tudjuk. (A sztereotípia: Oroszország? Szibéria? ergo: pusztaság, sztyepp.)
Vajon honnan volt Árpád vezérnek tigrisbőrös kacagánya?
Egy másik gépiesség: pásztorkodás? Tehát, vándorlás! A nyájterelés képének
gépies, túlzó kiterjesztése. Aki ismeri a mezőség, a falu régi életét, vagy régi még nem torzult
leírását, az tudja, hogy a pásztor mindennap máshova hajtja ki állatait és egy hét múlva
ugyanoda, ahova egy héttel ezelőtt! A fű egy hét alatt a kiváló talajú, Dél-Ukrajnai és Dél
Oroszországi mezőkön legalább 10 cm-t nő! A nomád állattenyésztés sohasem azt jelentette,
hogy egyoldalúan, sterilen specializálódtak az állattenyésztésre, s vándorolva csak húst
ettek, hanem azt, hogy egyszerűbb volt a karámban tartott állataikat kihajtani a legelőre,
mintsem a legelő növényeit behozni a karámba, a kordába. Tehát, már a kezdet kezdetén a
növényfogyasztás volt az elsődleges és a legújabb kutatások szerint a vadászok étrendje is
70~80%-ban növényi volt. Növényevés mellett volt húsevés is és nem fordítva. Tehát
egyszerre szüretelés-vadászás és növénytermesztés-állattenyésztés. A növény volt az
egyszerűbb ügy, az nem szalad el, helyben marad Tehát az ember is kénytelen helyben
maradni és nem rombolja le lakóhelyét és cipelgeti egyre sokasodó eszközeit és szerszámait.
A szerszámokat jó sokáig és jól megőrizték (tehát nem dobták el), mert azok előállítása akkor
még nehezebb, fáradságosabb volt.
De még a pásztor is helyben marad! Ugyanis, egyrészt ő is részesedik a közösség (a
falu) által termesztett növényekből, cserében az ő termékeiért. Tehát kötődik a földműves
közösséghez, másrészt az állattenyésztés is egyre eszközigényesebb. A pásztornak sem



Dr. Arató István: Termékeny félhold? 8.oldal
14 / 8.oldal
célszerű felszedni a karám oszlopait, korlátait és a hátán vagy a lova hátán odébbvinni
eszközeivel, edényeivel stb együtt, vagy vesződséges munkával fákat kivágva újakat faragni.
Sőt, a pásztorok (a juhászokat kivéve) javarészt a falu házíállatait legeltették. Tehát kötődtek
a faluhoz, s maguk is a falusiak közül valók voltak. A szekér kialakulásáig az ember csak
ritkán vándorolt, inkább csak szűkebb környezetében portyázott.
A kereket pedig olyan helyeken – egymástól függetlenül – csinálták meg, ahol sokat
foglalkoztak fával, ahol a kivágott és legallyazott fatörzs gurulását, gördülését megfigyelhették
és előbb görgőként használták. S nem mentek el a sumérekhez eltanulni azt! Az emberiség
különböző helyeken egymástól függetlenül, sőt egymásról nem is tudva, ugyanazokra és
hasonló dolgokra rájött. (Elég, ha csak az íjra gondolunk, amelyet egyaránt használtak az
ázsiaiak, az afrikai törzsek, az amerikai indiánok.)
“Nagy keletjük lett a rezet meg az ónt érceikből kiolvasztó fémmíveseknek meg a
bronzot formába öntő és készre kalapáló bronzkovácsoknak. Voltak ezek között, akik
templomok, paloták műhelyeiben dolgoztak, de többségük talán vándoréletet
folytatott, kisebb-nagyobb csoportokban, olykor egész vándorfalucskákat alkotva.
Mások meg az ércek bányászatának lettek hasonló szakemberei, állandó munkásai.”
Vándor falucska? Vándor kovácsok? Vándor bányászok? Azt hiszem, nem kíván
kommentárt!
“Az érceket többnyire még a fejtések közelében kohókba rakták, kiolvasztották. Aztán
népes karavánok keltek útra a nyers fémekkel. Állat- és emberháton szállítottak
mindent. A szekereket jól ismerték ugyan, de szállításra még nem használták:
nemigen voltak hozzávaló utak.”
Hát akkor mi másra? Inkább a hátukon vitték a bronzot és a vasat? A csatatereket is
előre le kellett döngölni és az odavezető utakat megépíteni? Mivel vitték az enni-innivalót, a
nyilfelhőkhöz való muníciót, a tartalék fegyverzeteket és egyéb eszközöket, szerszámokat?
1. Aztán ott újra megolvasztották és készre kalapálták stb., s a készterméket meg
visszaszállították? Dupla út, dupla öröm?
2. Hát, persze! El kellett oda (Mezopotámiába) vinni, egyrészt azért mert, ott ilyen
ércek nincsenek, másrészt azért, mert csak ott értettek hozzá!? Csakhogy, ha
ott, a mezopotám völgyben nem teremnek ércek, akkor a mezopotámok
honnan a fészkes fenéből tanulták meg, tapasztalták ki a fémekkel való
bánásmódot? Azon-kívül, sem ércek, sem nyersbronz, nyersvas, (tehát nagy
terheknek) nagy távolságú szállításának semmi nyo-ma és semmilyen realitása
nincs, az akkori módokon! A karavánok főleg kis súlyú és értékesebb
terménye-ket és késztermékeket szállítottak.
3. Az utolsó mondat tipikus íróasztal melletti szemlélet. Aki járt vagy élt falun, az
láthatta, hogy a szekérhez nem kell út. Az vidáman elmegy réten, szántóföldön,
erdőben. Sőt, száraz időben még jobb is vele mezőn menni, mert nem rázza ki
az ember lelkét, puhán halad. Esős időben persze keményre taposott
csapáson, azaz földutakon célszerű vele menni, mert az kevésbé ázik fel, ezért
nem süllyed bele a kerék. A régi mezei és erdei utak éppen úgy alakultak ki,
hogy sokszor és sokan mentek ugyanarra, így a kerék, a lovak patái és az
ember lába taposta keményre. Olyan keményre, hogy még a füvek, növények
sem nőttek ki ott. Ilyen földutak még ma is vannak minden falu környékén és az
erdőkben is. Gyalogos taposta földutat még városokban is láthatunk ma is
bármely parkban. Azaz a régi időkben nemcsak lovasok, de szekerek számá
ra sem kellett utakat építeni! (Pl a Selyem-út is útvonal, s nem kiépített út.) A
szekér éppenhogy sivatagban és hegyvidéken, különösen sziklás hegyeken



Dr. Arató István: Termékeny félhold? 9.oldal
14 / 9.oldal
nem használható vagy csak alig. Megint a térképre nézve láthatjuk, hogy
Szkítia túlnyomórészt síkság, dombság és hátság, míg Mezopotámiában
sivatagok, mocsarak vannak és nagy sziklás hegyek kisérik. Homokban és
mocsárban elsüllyed a szekér kereke lehetetlenné téve a vontatást. S egyik
sem döngölődik keményre a gyakori használattól. Tehát, a “szállításra nem
használták a szekeret” pontosan Mezopotámiára igaz! Ott (éppen a sivatag és
a nagy hegyek miatt is) karavánokat, szamarat, tevét használtak! Vagyis
Mezopotámiában sokkal kevésbé volt meg a motiváció a szekér kitalálására és
folyamatos továbbfejlesztésére, mint Szkítiában! Továbbá, sokkal kevésbé volt
meg a hozzávaló nyersanyag, sőt nyersanyagok! Uruk városának mítosza is
bizonyítja, hogy még egyetlen fa is milyen nagy értéknek számított és milyen
nagy becsben tartották. Még őrízték is éjszaka. S milyen gyakran kiszáradt!
(Mellesleg – a hét szűk esztendő mellett – ez is arra utal, hogy a korabeli
éghajlat a maihoz nagyon hasonló volt. Lásd még Megjegyzések 1. pont) Ha
ismerték és mégsem használták a szekeret, ez pontosan azt jelenti, hogy nem
ők találták fel! Azaz, mások hoztak vagy csináltak nekik, de az sem a süppedős
sivatagos, mocsaras vidéken (nézzük meg Irak térképét!), sem a hegyeken
nem vált be és nem is válhatott be. (Hegyekben régen csak kétkerekű szekeret
használtak, főleg fa szállítására, vontatására Ugyanis a fák másik vége lelóg a
földre és surlódásával meggátolja, hogy lecsússzon vagy elszabaduljon a
szekér. Sziklásabb, meredekebb hegyen még ez sem segít. Meg jóval
kevesebb a szállítanivaló is, hisz sziklás hegyen nem nagyon nő fa.) A
Találmányok enciklopédiája szerint a szkíták a szekeret 4000 évvel ezelőtt
ismerték. [3] A könyv szerint az első szekeret i.e. 3500 körül Mezopotámiában
találták fel. A bizonyíték, amire állításukat alapozzák: Uruk városában i.e. 3500
körül készített agyagtáblán kerékre szerelt szán képírásos jele látható. A szán
éppenhogy Szkitia felé mutat. Mezopotámiában soha sem volt szükség szánra,
hiszen a 30–35 szélességi fok között helyezkedik el, azaz egymagasságban
Észak-Afrikával. Mivel a szekeret valójában Szkítiában találták fel, így biztos,
hogy i.e. 3500-nál régebben, Hiszen bizonyos időnek el kellett telnie, mire a
szekér híre vagy maga a szekér eljutott Mezopotámiába. Következésképpen,
az emberiség a szekeret kb. hatezer éve ismeri. Addigra már háziasította a
vontatásához szükséges bivalyt, marhát, lovat is.
“Akárcsak Mezopotámiában, itt a nomádok között is szép számmal dolgoztak kovácsok, fémművesek, ötvösök, szíjgyártók, fazekasok, takácsok, ácsok, bognárok. Többnyire rabszolgasorsban éltek, de megbecsülték őket. Tudományuk Mezopotámiából származott, onnan származtak ők maguk is. Így aztán a munkáikon látható diszítések szintén az ottani diszítések szerint készültek.”
Két legyet egycsapásra! Egyrészt "megvilágítja", hogy miért egyeznek meg a szkíta
hun–magyar és a mezopo-tám művészeti és diszítő motívumok. Másrészt válasz arra az
esetre, ha nem elég hihető, hogy a hegy ment mohamedhez, azaz az ércek Mezopotámiába!
Akkor mohamed ment Szkítiába!? A kérdés azonban továbbra is megválaszolatlan marad!
Honnan voltak a mezopotámoknak kovácsaik, fémműveseik, ötvöseik, ha nem voltak érceik,
fémeik? Honnan voltak ácsaik, bognáraik ha nem volt fájuk? Azaz, hogyan tanulták meg,
tapasztalták ki a fémekkel és a fával való bánásmódot? A sivatagközeli területek fő
jellemzője a fátlanság. A mezopotám völgyet kisérő hegyeken (különösen a völgy felöli
oldalon) csak a fű terem meg. Ráadásul a nyers fémek kovácsolá-sához, formába öntéséhez,
izzításához ill. megolvasztásához is fa vagy szén szükséges! Méghozzá elég sok. Kizárt
dolog, hogy a rendelkezésükre álló kevés fát eltüzelték volna! Az meg teljeséggel hihetetlen,
hogy a nyers ércek mellett még fát vagy a szenet is szamárháton vitték volna
Mezopotámiába! (Mint láttuk szén sem található ott.)



Dr. Arató István: Termékeny félhold? 10.oldal
14 / 10.oldal
Kérdéseinkre a válasz roppant egyszerű! Míves dolgaikat a "nomádok" ők maguk
készítették! S, azok a bizonyos karavánok Északról és Keletről a csodás diszítésű
termékeket szállítottak – többek között – Mezopotámiába, déli fűszerekért, déli
gyümölcsökért, gyapjú- és pamutkelmékért, dohány és más kis súlyú, de értékes termékekért
cserébe. Mellesleg, mindenhol olyan anyagokat használtak (és használnak ma is) a leggyak
rabban, amelyek kéznél voltak! Szkítiában: ahol sok fa volt ott faházat építettek, ahol
kevesebb, ott agyagból, szárított vagy égetett agyagtéglából. Mongóliában és a füves Közép
Ázsiai tájakon állatbőrből csináltak házat (jurtát.)
Már csak egy kérdés marad hátra, hogy építményben, agyagtárgyakban, foszló
maradványokban miért a mezopotám leletek maradtak inkább meg. A választ ismét a
térképre nézve és a víz fizikájának ismeretében kapjuk meg. A mezopotám völgy januári
középhőmérséklete + 10~15 oC és az éghajlat száraz. Szkítia januárja átlag mínusz 5,
mínusz 10 oC közötti és az éghajlat csapadékosabb. A szkíta agyagtáblák, téglafalak, piramisok (kurgánok) szétfagytak, elmállottak, s a faházak elkorhadtak A jég tágulása
sziklahegyeket mállaszt. A faesz-közök és rovásemlékek úgyszint. Bár lehet, hogy
alaposabban, kiterjedtebben és főleg (éppen ezért) mélyebb rétegekben kéne kutatni
Ukrajnában és Dél-Oroszországban. Megmaradtak viszont a fémedények, ötvöstárgyak!
(Lásd a szenzációs Szkíták-kincse kiállítást.) A vastárgyakat is megette az idő (évezredek)
vasfoga.
A Szkíták már i.e. 4500-4000 között, azaz 6-6500 évvel ezelőtt olvasztottak vasat.
(Magnetitércből (Fe3O4) i.e. 4000 körül olvasztottak vasat Egyiptomban is.) Az ókori görögök
szerint is a Szkíták a vasolvasztás feltalálói. Ez több forrásból is kiderül. Itt elég ha csak egy
ókori íróra, Aiszkhüloszra hivatkozunk. Ő maga írja drámája – a Leláncolt Prométheusz
helyszinének megjelöléséül: Történik Szkítiában, hegyes vidéken. Ez valószínüleg a Krimhegység vagy az Azovi-Donyec-hátság vagy a Kaukázus lehetett, lévén ezen hegyekben
található vasérc, méghozzá igen nagy mennyiségben. Mint azt a hellénektől tudjuk, a
Prométheusz által istenektől ellopott tűz segítségével olvasztott vasat az ember. Mellesleg
Szkítia területén a vasércen kívül olyan irdatlan mennyiségű szén van, hogy az összefüggő
szénmező nagysága akkora, mint a mai Magyarország területe. S több helyen külszini
fejtéssel elérhető! (Ez arra utal, hogy a történelem előtti időkben sok és dús erdő volt Szkítia
területén, hiszen a szén fákból keletkezett.)
Jut eszembe: agyag. Sokezer ékirásos agyagtáblát találtak Mezopotámiában, de
kérdés, található-e ott agyag? Mert Szkítiában viszont igen sok. Például építettek-e a
sumérek házakat agyagtéglából, vályogból? Valahol téglának, agyagfalnak maradnia kellett,
mert ott ezek nem fagynak szét, hiszen a sokkal vékonyabb agyagtáblák is épségben
megmaradtak. Ezt is érdekes lenne megvizsgálni.
Idekivánkozik egy másik torz, természettől elrugaszkodott alapállás, amellyel sajnos a
történelemoktatásban is lépten-nyomon - szinte népbutító jelleggel - felbukkan. Egy iskolai
történelemkönyvből:
"A vadászat, halászat, gyüjtögetés a legkézenfekvőbb gazdálkodási mód: elvenni a környezetből ami használható, megehető. Ez csak olyan társadalmakban lehetséges, ahol kevés ember jut nagy területre, máskülönben a természet "kifogyna". Ezek a népek tehát, bár látszólag a természet viszonzatlan "megrablásából" élnek, mégis vigyáznak a környezetükre: nem károsítják meg túlságosan, mert belőle élnek."
A terményszedés gazdálkodás? Elvenni? Kifogyna? Viszonzatlan megrablás?
Károsítják? Itt is kiviláglik a mai torz gondolkodás visszavetítése és a folyton megújuló
természet ismeretének felületessége! Nyilvánvaló, hogy a növények felkínálják leveleiket,
virágaikat, gyümölcseiket – méghozzá csábító, szines, illatos küllemben – az állatoknak
(méheknek, bogaraknak, madaraknak, négylábuaknak stb.), ez létüket és szaporodásukat
teszi lehetővé. A magokat, leveleket, szárakat, gyökereket az állatok és az ember is



Dr. Arató István: Termékeny félhold? 11.oldal
14 / 11.oldal
széthurcolja, így a növények számára is lehetővé válik a szaporodás, a terjedés
(fajfenntartás). Továbbá a növényi részek - mind elszáradt növényi hulladékként, mind az
állatok által trágyaként és elpusztult állatok formájában is - humusszá, talajjá válik, ami
létfontosságú a növények számára. (Létfenntartás.) Lényegében a növények is közösségi
lények, hiszen nemcsak fajtársaiknak és más növényfajoknak szolgálnak, hanem
gyümölcsükkel és testükkel az állatoknak is, az embernek is. Cserében az állatok is
szolgálatokat tesznek a növényeknek (beporzás, a magok széthurcolása, trágyázás, humusz
előállítása, stb.).
Tehát nem elvétel, nem rablás, nem viszonzatlan, nem károsítás. S nem fogy ki,
hiszen a növények évről-évre megújulnak és teremnek. Továbbá növények és az állatok
szaporodnak is. Ha még tekintjük a háziasítást is, láthatjuk, hogy az őskor és az ókor embere
kímélte és nem rabolta a természetet. Még a múlt (XIX.) században is a földműves nem
pazarolt, mindent felhasznált és ösztönösen, s tudatosan is megvalósította a természeti teljes
körforgást. A viszonzatlan megrablás, károsítás és természeti egyensúly megbontása
leginkább a XX. századra jellemző. Nyilvánvaló, hogy az ősember, miként az állatok is,
kezdetben olyan helyen éltek, ahol minden évszakban volt valamilyen eledel. Vándorolni is
csak igen szűk környezetben szokott, az évszakok váltakozásá-nak megfelelően, s pl. a
tavasz elején visszatért oda, ahol tavasszal szokott tartózkodni, ahol tavasszal termett
számára valamilyen eleség.
Ugyanígy beszűkült gondolkodásmód az, amely az ember kialakulását mindig egy
adott helyre - hol Európára, hol Ázsiára, hol Ausztráliára, legujabban meg Afrikára - próbálja
testálni és szűkíteni. Az élet kialakulása sem egy helyen történt. A Föld - éghajlatra nézve
mindig is lényegében körszimmetrikus volt, azaz övek, övezetek mentén hasonló volt az
éghajlat. S hasonló körülmények között hasonló lények alakultak ki. A lények mindig egy
adott hely adottságaihoz alkalmazkodva alakultak ki, így más helyeken nem lettek volna
képesek fennmaradni. Hasonló lényeket ma is hasonló éghajlati és természeti körülmények
között találunk. Csak egy példa: a krokodilfajták (a gangeszi gaviál, az észak-amerikai
aligátor, a dél-amerikai kajmán, a nílusi krokodil, az ausztrál fekete krokodil) sem hagyták el
természetes környezetüket, hogy - számukra idegen, kedvezőtlen területek ezer és ezer
kilométerein átvándorolva - egy hasonló helyre jussanak, azaz egyik sem származott a
másiktól. De még az őseik sem, hiszen azokra is fennálltak ugyanezen nehézségek!
(Mellesleg a mai sivatagosodáshoz alkalmazkodni próbáló afrikai krokodilok sem képesek
elvándorolni számukra megfelelő környékre még Afrikán belül sem!) Nyilvánvaló, hogy a
környezeti feltételek nem egyeztek meg hajszálpontosan, így nem véletlen, hogy a különböző
helyeken kifejlődő krokodilfajták sem egyformák. De ez majd' minden szárazföldi állatról is
elmondható. A különböző helyeken élő emberek is ugyanezért nem teljesen egyformák! Mivel
az ember a természetből, az állatvilágból nőtt ki, rá - különösen a kezdet kezdetén - ugyanez
érvényes! Sarkítva és leegyszerűsítve: az eszkimó nem vándorolt el Afrikába, az afrikai sem
Szibériába. Tehát, nem az eszkimóból lettek a sötétbőrű afrikaiak és megfordítva, afrikaiból
nem lett eszkimó vagy szibériai. Igen valószínű, hogy az ember minden kontinensen
egymástól függetlenül, nagyjából hasonló időszakban alakult ki; némely kontinensen több
helyen is. A Föld éghajlatváltozásaira is inkább a lassú változás, a folytonosság, azaz az
elég tartós állandóság volt a jellemző. Ugrásszerű változások csak ritkán voltak.
Megjegyzések:
1N.emcsak a Hamurábi korabeli hét szűk esztendők és az Uruk-mítosz leírta fa-szűke igazolja a korabeli éghajlat hasonlóságát a maihoz.
Az élet elterjedése idejére a Föld lehülése már olyan lassúvá vált, hogy gyakorlatilag állandósult
állapotot vehetünk. Ez tette azt lehetővé. Különösen a növények elterjedését, hiszen a növények csak



Dr. Arató István: Termékeny félhold? 12.oldal
14 / 12.oldal
rendkívül lassan képesek vándorolni. S csak lassú változásokhoz képesek alkalmazkodni. Ugrásszerű
változás tömeges kipusztulásukat eredményezte, ld. a széntelepek kialakulását. Az állandósult állapot
csak időnként szakadt meg, jégkorszakok idején. Az ember megjelenésének idejére már lényegében hőegyensúlyba került, azaz ugyanannyi hőt sugároz ki, mint amennyit felvesz.
Az állandósult állapot élő bizonyítékai a folyók. Ezek mai medrüket több tízezer vagy több százezer év
alatt alakították ki. Azaz több tízezer vagy több százezer év során lényegében ugyanannyi eső esett vízgyüjtő területükre mint ma! Mint tudjuk az esőért több helyen sokat imádkoztak. Azaz a víz
meghatározó a növényi, állati és így az emberi létre is. S alapvető, döntő tényező az őskori és ókori
kultúrákra nézve.
A régészeti feltárások is azt igazolják, hogy az ókori Mezopotámiában a városok és a főbb települések
túlnyomó többsége ugyanúgy szorosan a két folyó (Tigris és Eufrátesz) mentén és között
helyezkedtek, ahogy ez ma is van. Tehát a folyóktól távolabb fél-sivatagos, sivatagos területek voltak,
ahol sem a növénytermesztés (öntözés), sem az állattartás (itatás) – s ezekből következően – az
emberi lét számára sem volt víz.
6.kép 7.kép
A régészet által talált ókori települések elhelyezkedése A mai települések elhelyezkedése
S ez így volt a közbenső időkben is. Ld a carrhae-i csata leírása Florus: Róma háborúi c. munkájában.
A római történetíró leírja Crassus seregének útját és elmondja, hogy az Eufrátesz folyótól eltávolodva
kietlen sivatagok terülnek el.
2N.émely történelemkönyv „termékeny félhold” alatt a Földközi-tenger keleti partja és a Zagrosz
hegység között elterülő Kis-Ázsia déli részét érintő, öblével dél felé néző területet érti. Azonban figyelembevéve, hogy a tengerparti termékenyebb sáv igen keskeny és észak-déli irányú, így a terület
inkább hasonlít egy hasraesett 7-es számjegyhez, mint félholdhoz. (6. kép) A 7-es szára Mezopotámia,
feje a tengerparti sáv, öble pedig a Szír sivatag. Ráadásul északi csücske, a mai Szíria területe
egyáltalán nem olyan termékeny mint a tengerpart vagy mint Mezopotámia volt. Tehát, a terület inkább két különálló régió. Azért sem szerencsés összekapcsolni a mezopotám völgyet a Földközi-tenger
partjával, mert az egész más jellegű, más adottságai vannak. A Földközi tenger keleti partjának
adottságait a viszonylag több csapadék, a hajózás, a kereskedelem, a halászat, jellemzi, addig a
mezopotám völgyet a kevesebb csapadék, az öntözés, a kert- és szántógazdálkodás jellemezte. Tehát a két terület viszonylagos termékenységének merőben eltérő okai voltak.



Dr. Arató István: Termékeny félhold? 13.oldal
14 / 13.oldal
8.kép A térség éves csapadéktérképe
3A.hogy ott termettek jó fémművesek, ahol sok jó fém terem és jó faművesek, fafaragók, ahol sok jó fa
terem, ugyanúgy, ott termett sok jó földműves, ahol sok jó föld volt, s hozzá megfelelő éghajlat. Következésképpen, földművestudásukat az érkezők („honfoglalóink”) nem a szlávoktól vették át.
Éppen fordítva! A szlávok vették át a többezer év alatt kialakult földművestudást a Szkítáktól és
utódnépeiktől. (Esetleg a szláv népek is lényegében utódnépek. Ebben az esetben pedig a Szkítáktól,
mint őseiktől örökölték azt. Apáról fiúra.) Akik pedig már eleve itt voltak (az őstelepesek) azok meg itt
tapasztalták ki. Így „szláv szavaink” valójában a saját szavaink, amelyek a szlávba (is) bekerültek.
Mellesleg a magyar szókincsben két nép nyelve rejtőzik. Az egyik az érkezetteké, a másik pedig
azoké, akik mindig is itt voltak. (Gondoljunk csak a sok kettős elnevezésre: lúd–liba, réce–kacsa,
disznó–sertés, birka–juh, bacsa–juhász, stb. Egyébként gondos kutatással szenzációsan sok szónak megtalálhatjuk a párját!) Kérdés, melyik kié?
4A. szlávokkal való rokonságunknak számos jele van. Már magyarok bejövetele előtt is megvédtük a szlávokat a germánok ellen. Lehet ennek emléke a lengyelek magyarok iránti szeretete. Ez akkor is
sokat nyomhatott a latban, amikor könnyedén elfogadták némely fejedelmünket saját uralkodójuknak.
A szlovákokat még a XX. század elején is „tót atyafiaknak” neveztük. Azaz, velünk egy apától
születettnek. A horvát Zrínyiek, Frangepánok és sokan mások vállvetve harcoltak mellettünk a török ellen, de még a Habsburg ellen is. Csak a XIX. sz-ra sikerült a Habsburgoknak ellenünk hangolni
őket. A legfőbb érv azonban az, hogy soha semelyik szláv nép nem akart kiválni a Magyar
Királyságból, azaz nem voltak felkelések, szabadságharcok önállóságuk kivívására! Ez éppen annak a
jele, hogy atyafinak tartották magukat és mi is annak őket! Ez annak a maradványa, lenyomata lehet, hogy a Szkítákhoz és a Hunokhoz is több nép önként csatlakozott és velük, körülöttük élt. Teljesen úgy
tűnik, mintha a környező szláv népek körénk telepedtek volna. Pontosabban a hun
származék avarok köré. Akik nekünk is egyik ősünk. Akiket a görögök abaroi néven illettek. S akik két
törzsből állottak, egy uár (ugor, ugár) nevü és egy khun (hun) nevű törzsből álltak. Innen az uárhun, várhun, varchonita elnevezések. S maradtak itt hunok (pl. hun-bolgárok) Atilla népeiből is. Azaz még
valahol bennük élt az ősi múlt. Ezért joggal vallja számos Közép-Európai nép ősének a hunokat és
Atillát is. Csakhát ezt szép lassan elfelejtettük és a szlávok is elfelejtették. Amiben nagy szerepe volt
annak, hogy a Habsburgok folyamatosan igyekeztek elfeledtetni. Ezzel összecseng még az is, hogy a megtalált hun nevek és szavak szlávos kinézetűek.
Ezek valószínűleg a szkíta–hun ősnyelv azon ágából valók, amely ebbe az irányba fejlődött.
5A.dalékok a hamis sztyepp sztereotípiához.
Idézet egy botanikai írásból:
Közép- és Kelet-Ázsia hegyei (Tiensan, Altáj, Szaján, stb.) sok csodálatos, nálunk csak
kertekből ismert növényfaj őshazájának tekinthetők. A rebarbara, a bőrlevél, a nagy virágú
árvácskák e hegyvidékek természetes növénytakarójának ékességei. Növényvilágára
jellemzőek mind a tajgaöv általános fajai, mind pedig a hegység, illetve a szűkebb környék endemizmusai, melyek egyedülállóvá, a hegység sajátjává teszik a flórát. A hegyvonulat,
amely az igazi tajgaöv legdélibb nyúlványa*, a hegyvidéki területekre jellemző övezetességű. A
vegetációt a nagy kiterjedésű szibériai hegyi tajgaerdők- szibériai cirbolyafenyvesek - uralják. A



Dr. Arató István: Termékeny félhold? 14.oldal
14 / 14.oldal
domináns erdőalkotó a szibériai cirbolya (Pinus sibirica), de egyéb fafajok elegyedése is
jellemző. Előfordul a szibériai jegenyefenyő (Abies sibirica), a szibériai luc (Picea obovata), a
hazánkban is jól ismert erdei fenyő (Pinus sylvestris). *A műholdfelvéten (5. kép) kitűnően látszanak a tajga déli nyúlványai.
A hamis földrajzi sztereotípia tévképzetek sokaságát kelti. Idézet a Wikipédiából:
Az eurázsiai sztyeppe a Kárpát-medence és a Csendes-óceán partján levő hegyvidék között
terül el. (??) Ökológiai szempontból jellemző biomot, életközösséget alkot (mérsékelt övi füves
puszta). (??) Történelmi és civilizációs szempontból az eurázsiai sztyeppevidék fogalmába
értik a vele északról szomszédos erdő- és tundravidékeket, illetve a déli félsivatagos, sivatagos területet vagy annak egy részét is. (??) ...
Mint a civilizáció közvetítője, az eurázsiai sztyeppe szerepe túlbecsülhetetlen. Óriási sík terület
azonos szélességi fokon,... (??)
Egyfelől a Kárpát-medencétől kezdődik a Kárpátok, amely nyilván nem sztyeppe. A Kárpátok után 600
km hosszan Magyarországnyi nagyságban terül el a Volhiniai-, Podóliai- és Dnyepper-hátság, ez sem
sztyeppe. Egy 600 km-nyi síkság után Azovi- és a Donyec-hátság következik. A Don völgye után a
Szal-Manicsi- és Sztavropol-hátság, felettük pedig a Volgamenti-hátság. Lényegében a Volgától kezdődik a valódi sztyeppe, s tart az Altájig ill. a Tiensanig. E két hegységgel kezdődően egész a
Csendes-óceánig, azaz a 80. foktól a 140. fokig Alpok-magasságú hegységlánc helyezkedik el 4500
km hosszúságban és 500-700 km szélességben. Ezen hegyek csapadékossága megegyezik Nyugat
Európáéval. Egyrészt ezen hegyek egyáltalán nem az óceán partján terülnek el. Másrészt ezeket füves pusztának tekinteni olyan, mintha az Alpokat vagy a Kárpátokat sztyeppének neveznénk.
A tundravidék pedig egyáltalán nem szomszédos a sztyeppével, nagy tajga-terület választja el tőle.
A Wikipédiás idézetben jelölt terület mind biológia, mind etnikai szempontból igen eltérő területekből
áll. Mivel a környezet meghatározza az ott élő népek életmódját, így ezek civilizációs és történelmi
szempontból is teljesen eltérő területek. Sztyeppnek tekintése csak a hamis pásztor-nomád történelmi
sztereotípiát hivatott „alátámasztani”. A tajgát (a fenyőerdőségeket) füves pusztának tekinteni pedig a vicc kategóriájába tartozik. Ezt már annyira besulykolták a köztudatba, hogy számtalan helyen lehet
látni írásokat a Csendes-óceán partjáig terjedő síkságról és pusztaságról.
A hazai Szkíta-kiállításon volt egy nagy Eurázsia-térkép, ahol a Kárpátoktól a Csendes-óceán partjáig egy összefüggő, majd’ fél-Szibéria szélességű sávban jelölték a „sztyeppét”! Ráadásul homoksárga
színnel! Valamirevaló térképen ez a sivatag színe. Ezt – a Kárpátoktól az Altájig – feketével kellett
volna jelölni, mivel ebben a sávban a világ legjobb minőségű talaja, a csernozjom (fekete föld) fekszik.
A többi része pedig erdőkkel borított hegylánc.
Mellesleg a „Kelet-Európai síkság” is összemosó elnevezés. Orosz Alföldnek vagy Kelet-Európai
síkságnak nevezik gyakorlatilag egész Kelet-Európát a Kárpátoktól az Uralig és a Fekete-tengertől a
Jeges-tengerig. Holott dombságok, hátságok váltakoznak sík területekkel. Ez olyan, mintha az egész Dunántúlt Dunántúli-síkságnak vagy Dunántúli Alföldnek neveznénk. Az alábbi hátságok vannak ezen
a területen: Podóliai-hátság, Volhiniai-hátság, Dnyeper-hátság, Azovi-Donyec-hátság, Sztavropol
hátság Belorusz-hátság, Közép-Orosz-hátság, Don-hátság, Szal-Manicsi-hátság, Volgamenti-hátság,
Szmolenszk–Moszkvai hátság, Valdaj-hátság, Baskir–Mordvin hátság, Káma-hátság, Észak-Orosz hátság, Tyiman hátság, Karéliai hátság, Kola-hátság, Lapp-hátság.
Források:
[1] Révay Lexikon (Hasonmás kiadás, Szépirodalmi Könyvkiadó, Bp. 1986.)
[2] A magyar nyelv szótára; Czuczor G.-Fogarasi J. (Hasonmás kiadás., MBE, Bp. 1999)
[3] Találmányok Enciklopédiája (KISKAPU Könyvkiadó, Bp., 1996)
A történelmi idézetek Varga Domokos-Vekerdi László: A világ kereke (Móra Ferenc Könyvkiadó, Bp. 1985) c. könyvből valók. Mellesleg, a könyv 71000 példányban jelent meg! (Azaz ennyi példányban
sulykoltak sületlenségeket és hamísítottak történelmet.)
Dr. Arató István 2011. októberében