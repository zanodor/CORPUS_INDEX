---
master_file: "[[@MeszarosGyulaAz]]"
---
# Index for Mészáros Gyula – Az első hun nyelvemlék.pdf

A SZEGEDI ALFÖLDKUTATÓ BIZOTTSÁG KÖNYVTÁRA
IV. (TÁRSADALOM- ÉS NÉPRAJZI) SZAKOSZTÁLY KÖZLEMÉNYEI. 29. SZÁM
MÉSZÁROS GYULA
AZ ELSŐ HUN NYELVEMLÉK
(A SZEGED-NAGYSZÉKSÓSI HUN FELIRAT MEGFEJTÉSE)
SZEGED, SZEGED VÁROSI NYOMDA ÉS KÖNYVKIADÓ RÉSZVÉNYTÁRSASÁG 1937



Különlenyomat a „Népünk és Nyelvünk”„ Ï936. 1—3. számából.
Az első hun nyelvemlék
(A szeged-nagyszéksósi hun felirat megfejtése)
s 1934-ben Szeged város határában, Nagyszéksóson, Bálint Imre és Bálint Rozália szőllejében, földmunka alkalmával egy igen érdekes aranycsészét találtak. Ezen leleten kívül, vele együtt egy másik kisebb aranycsésze is előkerült a földből, omphalosrozettával a közepén. Ezt a második aranycsészét azonban a lelet megtalálói az osztozkodásnál három darabba vágták. Mindakét lelettárgyon halotthamvasztásból eredő egykorú olvadási nyomok állapíthatók meg. Művelődéstörténeti szempontból való hovatartozásukra nézve már maga ez a temetkezési szokás is irányadó újjmutatással szolgál. Ugyanazon hely közelében azonban, néhány esztendővel előbb, 1926-ban, egy szintén halotthamvasztó-jellegű temetkezőhelyről egy másik aranylelet is napvilágra került. Ez a két régészeti lelet ennélfogva szervesen összefügg egymással. Az 1926-ik évi aranylelet hun eredetére Alföldi András mutatott rá az Archaeologia Hungarica IX-ik kötetében megjelenő „Funde aus der Hunnenzeit und ihre ethnische Sonderung (Budapest, 1932)” c. művében. Ez az 1934-ben, újabban előkerült aranycsésze, régiségtudományi szempontból, közvetlenül ugyanebbe az Alföldi András által körvonalazott művelődéstörténeti rétegbe sorolható. Hitelesen megállapítható tehát, hogy ez esetben is valamely előkelő hun vitéz hamvasztóhelyéről van szó, chronologiailag körül-belül a Kr. utáni V-ik századból. Ez a bennünket most már közelebbről érdeklő félgömbalakú aranycsésze egy gyűrűalakban körülfutó talpon áll, melynek befelé eső falán egy apró pontozással felrakott, jó tartásban lévő körírat maradt reánk. A csésze félgömbalakú fala egyébként három egymásfölötti vízszintes sorban kerek áttörésekkel van tagolva, mely áttöréseket üvegberakással díszítettek. Ez egykori üvegberakás maradványai



2
a hamvasztó tűz hatása nyomán keletkező apró összeolvadt rögöcskék alakjában, a lelet mellett, előkerültek a földben. Hasonlóalakú ivócsészék analógiáit, csiszolt üvegből, a népvándorlás korának ugyanezen szakaszából dél-oroszországi sírokban több helyütt megtaláljuk. Ez a szeged-nagyszéksósi ivócsésze tehát, mely valamely előkelő hun személyiség számára aranyból készült, alakjára nézve legközelebbről ezekkel a dél-oroszországi analógiákkal függ össze.1 A leletnek régiségtudományi jelentőségéről majd mások más helyütt fognak szólni. Addig is azonban helyénvaló, hogy már most a legnagyobb érdeklődéssel forduljunk ez aranycsésze talpán megőrzött körirat felé, melyet a szerencsés véletlen, a halotthamvasztással járó erős tűz ellenére is, a maga teljes sértetlenségében megőrzött számunkra. Ε körirat jelentőségét mindenek előtt is azért kell kiemelnünk, mert ez a l eg el s ő ö s s z e f ü g g ő hun nyelvemlék, mely hiteles hun temetkezőhely sírmelléklete gyanánt eddig a tudományban feltűnt, amióta csak a hun nép nevét Európa és Ázsia történetírása emlegeti. Ε hun nép ethnikai és nyelvi hovatartozásának e ritka nyelvemlék felbukkanásával ismét időszerűvé vált kérdése ma-holnap kétszázesztendős tudományos irodalmi múltra tekint vissza. A XVIII-ik század második felében J. Deguignes nevéhez fűződik a Khina északi szomszédságában élt hiung-nu nevű törzseknek a keleteurópai Χοϋνοι, Ούννοι nevet viselő népkötelékekkel való azonosítása.2 Ez az azonosítási művelet kizárólag a két népnév látszólagos hasonlóságán épült fel, és kezdetben sem ethnikai, sem településtörténeti, sem nyelvi indokolása nem volt. Már csak az utóbbi évtizedekben tett kísérletet Fr. H i r t h azon áthidalhatatlan településtörténeti és chronologiai nehézségek kiküszöbölésére, melyek e két népkötelék terjeszkedése és történelmi szereplése között mind feltűnőbben érezhetők voltak. Weï-su (élt Kr. u. 506—572) történeti adatai szerint sikerűit megállapítania, hogy a hiung-nu előnyomulás nyugat felé, Kr. u. 355 táján, legtávolabbra az u. n. „Nagy Tó „-ig (ta-ts'ö) terjedt.3 Ez a „Nagy Tó”, mint a hiung-nu-k nyugati terjeszkedé
1 A leletnek ezen archaeologiai leírásáért igen tisztelt barátomnak F e t t i c h Nándor dr. úrnak, a M. N. Múzeum Régészeti Osztálya őrének tartozom köszönettel. 2 J. D e g u i g n e s : Histoire générale des Huns, des Turcs, des Mogols et des autres Tatares occidentaux. Paris, 1756—8. 3 Fr. H i r t h : Über Wolga-Hunnen und Hiung-nu. Sitzungsberichte d. philos.-philol. u. d. hist. Classe d. k. b. Akademie der Wissenschaften zu München. 1899. II. 248 stb. 255.



3
sének legtávolibb földrajzi határvonala, az A r a l - t ó volt.4 Az esemény maga pedig csupán csak 20 évvel előzte meg a „hun” nép előretörését a Duna-medence felé (mely 375-ben indult meg). Ezzel szemben mit mondanak róluk a nyugati kútfők ? A Grúzia Megtérése című grúz (georgiai) krónika5 a hunokat hon-ni nevükön (a grúz -ni többesszámképzővel), a közép-kaukázusi Zanav-ban, a Kura-folyó medencéjében, már a Kr. előtti IV-ik századbeli eseményekkel egyidejűleg említi. A krónika szavai szerint ezek a hunok az előázsiai C h a l d a e á b ó l vándoroltak át a Kaukázusba.6 Tyrusi Marinus a Xovvoi népet a Kr. utáni I. században (Kr. u. 80—100) Európa keleti szélein (vagyis ezenkori földrajzi fogalmak szerint a Don folyótól nyugatra) ismerte.7 Ptolemaeusnál, a Kr. utáni Il-ik században, Európai Sarmatia népei közt a Borysthenes tájékán említtetnek meg (μεταξύ δε Βαστερνών και *Ρωξολανών Χοννοι Ptolem. C. V. ρ. 201).
Tiridates arrnéniai király, aki a sasanida I. Sapor uralkodása idejében (Kr. u. 241—272) élt, a Porta Caspiától (Derbendtôl) északra lakó Basil-népet, győzelmes hadjáratban, észak felé egész a hon-ok (az örmény szövegben Hon-ac, a gen. pl. -ac ragjával) lakóföldjéig üldözte.8 Dionysius Periegetes a Kr. utáni III-ik század végén (vagy a IV-ik század elején) az Ούννοι lakóterületét a Kaspi-tenger északnyugati partvidékére teszi.9 Folytatólag a Kr. utáni IV-ik században ugyancsak a hun törzsek, mielőtt előretörésük Nyugat felé megkezdődött volna (375 előtt), Ammianus Marcellinus szerint, a Maeotistól északra a Jegestengerig elhúzódó területeken éltek (Amm. Marc. c. XXXI. II. 1—2). Ε történelmi adatok önmaguk beszélnek. Ethnikum, település
4 A. H e r m a n n : Die ältesten chinesischen Karten von Zentral- und Westasien. Ostasiatische Zeitschrift. 1919/1920. VIII. 186. 5 Ezen krónika legrégibb fejezeteinek szerkesztése a Kr. u. VII. századba nyúlik vissza. A fennmaradt másolat a IX. vagy X. században készült. 6 Je. S. Takajsvili : lstocniki gruzinskich ljetopisej. Sbornik materialov dija opisanija mjestnostej i piemen Kavkaza. Tiflis, 1900. XXVIII. 5. 7 W. T o m a s c h e k : Kritik der ältesten Nachrichten über den skythischen Norden. I. Sitzungsberichte d. k. Akad. d. Wiss. Wien, 1888. CXVI. 760. 8 Mosis Chorenensis Históriáé Armeniacae libri III. Armeniacè ediderunt, Latine verterunt, Notisque illustrârunt Gulielmus & Georgius, Gul. Whistoni Filii. Londini MDCCXXXVI. 213. 9 Dionysius Periegetes graece et latine .. . cum annotatione Godofredi Bernhardy. Lipsiae MDCCCXXVIII. I. p. 42. (728—733 sor).



4
és chronologia szempontjából más társadalmi alakulás volt a khínai faltól északra lakó u. n. hiung-nu és más volt a Kelet-Európa régi népei közt emlegetett Χοϋνοι. Kétesértékű névhasonlóságon kívül semmiféle körülmény sem teszi indokolttá, hogy e két különböző népnév viselői között összefüggést lássunk. Ε levegőben lógó ethnikai azonosításnál csak a nyelvkutatők tévedése volt nagyobb, kik eddig a hunokat, néhány tetszés szerint kiragadott személynév erőszakolt magyarázata alapján török nyelvű törzseknek tartották. Kelet-Európa ethnikai és nyelvi adottságaival kellett volna számolni itt is, azon földrajzi és chronologiai határokon belül, ahol s amikor a hun néptörzsek neve említésre kerül. Azt kell tehát kérdeznünk, hogy nyelvileg hova is tartoztak, — s amennyiben vándorlásról van szó, mely irányból jöttek Kelet-Európa számottevő nagy népelemei? Az élő kaukázusi népek és nyelvek szálai, az asianologiai kutatások alapján, a koratörténeti államalapításokkal és bámulatos kulturakezdésekkel kiemelkedő Elő-Ázsia felé nyúlnak vissza. A kaukázusi kartvel-nyelvcsoportba tartozó mingrél, szván és láz nyelvjárások szoros rokonságban vannak az egykor virágzó Chaldiállam (Urartu) ékiratos nyelvével,10 mely állam a Kr. e. IX—VII. században az arméniai fensík egyik nagyjelentőségű hatalmi tényezője volt. A nyugatkaukázusi abcház és cserkesz-dialektusokkal rokon päkhy (ubych) nyelv pedig legközelebbről Közép-Kisázsia ékiratos chatti-nyelvéhez kapcsolódik, melyet a Kr. előtti Il-ik évezredben egy kultúrateremtő nagyszámú nép beszélt.11 És ugyancsak az élő kaukázusi népek nyelvei nyúlnak át a felső-mezopotámiai Mitanni-állam nyelvébe is,12 mely ország a Kr. előtti XV—XIV. században szintén nagy szerepet játszott a Közel Kelet világhatalmi versengéseiben. Kelet-Európa „nagy népei” közül a skythák az Avesta régiségi fokán álló ó-iráni nyelvjárást beszéltek és II. Sargon (Kr. e. 722—705) majd Asarhaddon (Kr. e. 680—668) korában még az asszyr-birodalom szomszédságában, az Urumia-tó vidékén éltek.13
10 J. M e s c a n i n o v (Leningrad) : Die neuen Ergebnisse der chaldischen Forschungen. Archiv für Orientforschung. Berlin. 1930—1951. 211. 11 Julius v. M é s z á r o s : Die Päkhy-Sprache. Chicago, 1934. 25—33. 12 Ferdinand Bork: Die Mitannisprache. Berlin, 1909. 78. 13 Dr. J. Α. Κ η u d t ζ ο η : Assyrische Gebete an den Sonnengott für Staat und Königliches Haus aus der Zeit Asarhaddons und Assurbanipals.



5
A skythákat ezen Araxes folyón-túli őshazájukból a massageták szorították ki Herodotos szerint (IV. 11). Később e massageták a Kaspi-tenger északi tájékán laktak, s nomádszállásaik keletfelé az Aral-tó vidékéig nyúltak (Herod. IV. 17—22. I. 201. 204). A Kr. utáni IV-ik században a massagetákat már o/anoknak hívták (Amm. Marc. XXIII. 5, i6, XXXI. 2, 12). Ezek az alánok is tősgyökeres irániak voltak, s úgy somatologiailag mint nyelvileg a mai oszétekben élnek tovább.14 Kelet-Európa tán legszámottevőbb ethnikuma azonban a sauromata (sarmata) népelem volt, mely Herodotos korában már a Tanais és a Kaspi-tenger északi partjai közt elterülő rónaságot lakta (Herod. IV. 21). Ők is Elő-Ázsiából, Médiából települtek ide (Σανρομάται . . . εκ Μηοίας Diodor. Sicul. II. 43, 6 ; Sarmatae Medorum suboles. Plinius Hist. Nat. VI. 19). Nyelvük, mely a pontusvidéki feliratok gazdag onomastikon-anyagában maradt reánk, hasonlóképen az iráni nyelvek egy régi ága volt és közelebbről a mai oszét nyelv ősformájának tekinthető, miért is a szakirodalomban ó-oszét néven ismeretes.15 Ezek voltak Kelet-Európa ethnikai és nyelvi alkotóelemei azon hosszú korszakon végig, míg a hunok neve a történetírás lapjain szerepelt. Említtetnek pedig a hunok Albániában a Kaspitenger nyugati partjain, Colchisban, a Kaukázus nyugati tengerpartvidékén, a Kaukázustól északra Sarmatia Asiaticában és a Dontól nyugatra, Sarmatia Europaeában. Mindez a messzekiterjedő földrajzi terület pedig ebben a korban k a u k á z u s i és i r á n i n é p t ö r zseknek történelmi kútfőkkel igazolható lakóföldje volt. Ebben a körben kell tehát a hun ethnikum és hun nyelv kérdésére is az egyedül lehetséges megoldást keresnünk.16 Egy kaukázusi kartvei nyelvű népelemnek a nagy hun államalakulás keretein belül, a Duna-medencében való létezését, minden történelmi vonatkozásnál meggyőzőbben, a szeged-nagyszéksósi aranycsésze felirata igazolja. Ez a görög írásos felirat ugyanis, melynek kora archaeologiai megállapítás szerint a Kr. utáni V-ik
Leipzig, 1893. 119. 120. 121. 327. 329; Eberhard S c h r a d e r (neu bearb. von Dr. H. Zimmern u. Dr. H. Winckler): Die Keilinschriften und das Alte Testament. Berlin, 1903. 101; Max Va s m e r : Skythen. RV. XII. 241. 14 Robert B l e i c h s t e i n e r : Das Volk der Alanen. Berichte des Forschungsinstitutes für Osten und Orient. Wien, 1918. II. 8. 15 Max Vas m er: Skythen. RV. XII. 241—245. 16 Kutatásaim összes eredményeit helyszűke miatt itt nem ismertethetem. A kérdés további részleteit a hunok eredetéről készülő nagyobb tanulmányomban fogom tárgyalni.



6
századra tehető, egy Összefüggő kartvel-nyelvü szöveget tartalmaz. Terjedelmére nézve bármily rövid is ez a körirat, — hisz mindössze csak három szót, illetőleg szókomplexumot foglal magában, — a kaukázusi nyelvek polysynthetikus jellegzetességénél fogva mégis elegendő számú grammatikai és lexikális elemet mutat fel ahhoz, hogy e szöveget világosan elemezhessük, hiány nélkül értelmezzük, s megállapíthassuk, hogy e nyelv melyik nyelvcsaládba tartozik. A körirat eredeti epigraphiai képe és hangtani átírása :
Ezen felirat történelmi értékét és okiratszerű alkalmazhatóságát ama körülmény biztosítja, hogy maga ez a legelső hiteles hun nyelvemlék egy minden vonatkozásában ismert írástypus jegyei által őriztetett meg. A szöveg hibátlan leolvasása ennélfogva semmiféle akadályba nem ütközik. Maguk ezek az apró pontozással felrakott írásjegyek, melyeket az ötvösmester a csésze talpának titulus-sal való ellátásánál használt, az u. n. nyugati-görög írás betűformáiból állnak. A Fekete-tenger északi partvidékének görög gyarmatosai, a Herodotos kora előtti időktől kezdve a bosporusi birodalom Kr. u. I—IV. századain keresztül, majd a byzánci politikai és műveltségi hatás következtében a korai középkoron végig, úgy monumentális építményeik felirataiban, mint művészetük és magánéletük egyéb emlékein, tulajdonképeni anyaországuk görög írásjegyeit használták. A görög epigraphiának ez az egyeduralma a Pontus-vidéken végighúzódott a skytha, szarmata és hun név alatt ismert népelemek egész élettartamán, s nem-görög törzsneveknek és személyneveknek igen nagy számban való megörökítése által egyszersmind arról a benső államéleti és műveltségi kapcsolatról is beszél, mely ezeket a magasabb műveltségi fokon álló görög gyarmatosokat a tőlük északra és keletre élő autochthon népelemekkel oly szorosan összekötötte. Maguknak a hunoknak saját írásuk nem volt. A betűvetésben való tudatlanságukról, — bár közelebbről nem tudjuk, mely törzsekkel kapcsolatban, — kútfői hagyomány is szól (Procopius, De bello gotthico IV. 556). Közelfekvő tehát, hogy adott esetben annak



7
a kultúrkörnek írásjegyeivel éltek, mely kultúrkörnek hatási rádiusába, egyéb vonatkozásban is, beletartoztak. Ezen műveltségi hatásnak azonban, épen a szeged-nagyszéksósi felirat görög betűinek typologiai sajátosságánál fogva, minden valószínűség szerint, nem ad hoc alkalom szülte eseménynek, hanem inkább valami folyamatos, hosszabb korokon végighúzódó jelenségnek kellett lennie. A felirat írásjegyei ugyanis magának az aranycsészének archaeologiai korával nem minden vonatkozásban tekinthetők egyidejűeknek. A betűformák egyik része a teljesen archaikus színezetű nyugati-görög alfabéta csoportba osztható. Idesorakozik a gamma (a ylab szóban),17 ugyanitt a lambda, majd a teljesen archaikus és a felirat nyelvének jellegzetes fonetikája által indokolt qoppa betűformája (a kool szóban),
mely utóbbi jellel a betürovónak egy postpalatális explosivát kellett kifejeznie, s amely célra a közönséges kappa (Κ) nemcsak elégtelen, hanem egyenesen félreértésre okot szolgáltató írásjegy lett volna. Az ugyanezen postpalatális explosiv qoppával kezdődő szóban más betűformával jelzi a rovómester a lambdát is (ez esetben A-val), nem úgy mint az utána következő, palatális spiránssal kezdődő ylab szóban. Miből is, nyilván nem minden alap nélkül, arra következtethetünk, hogy ez az ioni, majd klasszikus typusú A, fonetikai qualitas tekintetében, valószínűleg ugyancsak valami más színezetű / - hangot volt hivatva kifejezni. Ebben a régies jellegű írásjegykörnyezetben, mintegy chronologiai intőjel gyanánt, különválik az u hangzó jelzésére szolgáló, s a pontusi görög feliratok közt (Chersonban, Tamanban) is már csak a keresztény korban alkalmazott írásjegy képe (a %iu%%mwb szóban). A feliratnak e régi és újabb betűtípusokból összetett volta joggal arra enged következtetést vonni, hogy az a népelem, mely ezeket az írásjeleket használta, hosszabb időn keresztül lakhatott a pontusi görög gyarmatok közelében, s írásjegyeinek alapelemeit nyilván még a görög betűírás archaikus korszakában kölcsönözhette. Az egyes betűformák tudatosnak látszó különválasztása pedig (mint amilyen a qoppa alkalmazása a közönséges kappával
17 A feliratban előforduló többi archaikus írásjel is azt javasolja, hogy a C betűt ne s-nek, hanem archaikus hangtani értékével /-nek olvassuk. A pontusi szarmata majd kereszténykori feliratokban az s hang kifejezésére egyébként is a sigmának Σ és Q alakja szolgált. A megfejtési lehetőség is a y-vel való olvasásnak ad helyet.



8
szemben, az archaikus gamma fellépése egy nyilván más fokozatú g hang számára fentartott közönséges gammával szemben, és a kétféle lambda előfordulása) oly gazdagabb hangrendszerrel bíró pontusvidéki nyelvre mutat, melyben az egyes hangoknak külön-külön írásjegyekkel való feltűntetése, minden bizonnyal az illető szavak helyes fonetikai képének megrögzítése céljából, azok értelmének félremagyarázhatatlansága érdekében vált első sorban szükségessé.
A felirat részletes analízisénél látni fogjuk, hogy az a tipikusan polysynthetikus nyelv, mely itt elibénk tűnik, olyan nyelvcsalád körébe tartozik, ahol az egyes magán- és mássalhangzók qualitásának, hangképzésbeli fokozatának pontos feltűntetése, mind az élő beszédben, mind az egyes komplexumok leírásában, a megértés szempontjából döntő jelentőségű. A tökéletlenül képzett, vagy tökéletlenül leírt magán- és mássalhangzók ugyanis magukat az egyes komplexumokat, melyekben szerepelnek, értelmetlenné tennék.
A nyelvemlék részletezett grafikai sajátosságai ezekre a jellegzetes hangtani követelményekre vezethetők vissza.
A szöveg analitikus vizsgálata után, egyrészt a nyelvtani alkotóelemek felbontásával, másrészt a írásra alkalmas felület kitöltése közben csak grafikai szükségszerűségénél fogva különírt szórészek együvékapcsolásával e nyelvemlék a következő képet nyújtja :
A kartvei nyelvcsoport keretén belül, különösen a grúz és szván nyelv segítségével, a szövegben előforduló nyelvtani és szókincsbeli elemeket a következőkép magyarázhatjuk.
A szövegnek u. n. első „szava” tulajdonképen nem más, mint egy tipikus kaukázusi igés komplexum, mely egy igegyökérből mint állítmányi-elemből, igefajképző elemből, s az állítmányi-elem köré csoportosuló mondatrészek közül névmási-alanyi-elemből és névmási-kiegészitő- (tárgyi-) elemből áll. Az igegyökér továbbá még igenévképzővel s ezen belül a jelen idő képzésére szolgáló magánhangzócserével is bővül. Ezt a polysynthetikus nyelvek törvénye szerint összefoglalt komplexumot, akármelyik európai nyelv szelleme szerint is, csupán csak egy különálló mondat alakjában tudjuk kifejezni. Ezek az elemek egyenként így következnek:



9
χ- névmási-alanyi elem az egyes számú 2-ik személy kifejezésére (rxj szván χ- das persönliche Subject der directen Conjugation des eigentlichen Verbums, 2. Pers. Sing. : χ-iri ,du wirst sein' Erck. II. 361. 363; grúz h- Charakteristikum der zweiten Person Sing, und PI., es hat sich nur in ein paar Verben erhalten: h-ar ,du bist', h-ar-f ,ihr seid' Dirr Gr. 30. 69)
-i- igefajképző-elem intransitiv jelentéssel (~ grúz -i- [verbalgattungbildendes Element] ist in den meisten Fällen reflexiv oder intransitiv : v-i-dser ,ich schreibe für mich* ; v-i-kefeb ,ich tue für mich' Dirr Gr. 29) -u- névmási kiegészítő- (tárgyi-) elem az egyes-számú 3-ik személy kifejezésére. Az állítmánnyal kifejezett cselekvés erre irányúi. (OJ grúz -u- Dativ-Pron. der dritten Person [bei der Konjugation] : me v-u-pasuheb ,ich antworte ihm' Dirr Gr. 29. 115).
ψχχη -*ιιϋο ,nevezni, hívni' (~ grúz χηι-oba, rufen' Erck. 193; xm-oba ,sonner, rendre un son' ; v-u-%mob ,appeler' [szószerint :” énneki-mondom”] Cub.ι 680). Α tulajdonképeni igegyökér Υχχπι nyelvemlékünkben a pontosan rekonstruálható -*ubo igenévképzőelemmel bővült, mely utóbbinak analógiája a grúz -oba igenévképző elem Dirr Gr. 26; mingrél -ap'a- ~ Kluge Gr. 113; láz -opu, -ophu, -apu, -aphu: öcopu ,nehmen' Erck. 192, nemazi-oxonophu ,beten' Erck. 179, mesvelapu ,helfen' Erck. 186, dodsnaphu ,stehen' Erck. 198. A feliratban az -*ubo igenévképző elem ezen kartvel-nyelvi analógiák alapján szabályszerűen kikövetkeztethető. A szövegben előforduló -xxmuob nyelvtani alak ez esetben i n d i c a t i ν u s ρ ra es ens-nek felel meg, mely az élő grúz nyelv szabályai szerint is egyes esetekben úgy képeztetik, hogy az igenévképző szóvégi magánhangzója az előtteálló mássalhangzó elé kerül : pl. γαΐνα ,épuiser, fatiguer, harasser' Cub.i 525. > v-yalav ind. praes. egyes szám 1-sô személy (-va igenévi képzőelem mellett) ; s%ma ,verser, verser dehors; remplir' Cub.ι 473. > v-sxam ind. praes. egyes szám 1-ső személy (-ma igenévi képzőelem mellett) Dirr Gr. 71. A jelenkori grúz nyelvben az -oba igenévi képzőelemmel ellátott igék az ind. praes.-t ugyancsak ezen képzőelem szóvégi -a magánhangzójának elhagyásával képzik (ez esetben anélkül, hogy ez a magánhangzó az előtte álló mássalhangzó elé helyeztetnék), pl. : galoba ,singen' > v-galob ,ich singe' Dirr Gr. 71. A nyelvemlék fenti sajátossága, mely a következő szónál azonos törvényszerűséggel



10
megismétlődik, jól felismerhető és világosan értelmezhető régiességre vall. Az egész igés komplexumot most már, az elmondottak szerint, következőkép fordíthatjuk le : „Te-magadbanőt-nevezed”. (A kaukázusi nyelvszellem szerint helyesebben : „Temagadban-n e k i-mondod”). A felirat második szava kool ugyancsak ige, de ez esetben minden egyéb mondatrész nélkül. Az igenévképzővel ellátott ige
gyökérnek rekonstruálható alakja mely morphologiailag teljesen azonos a grúz kola ,suivre' Cub.i 535. igével. Az igenévképző — mely a kartvel-nyelvek igéinél, a nyelvszokás szerint,
csoportonként változik — ez esetben ugyanennél a igetőnél a grúz nyelvben is -ola Dirr Gr. 26. Az ennek megfelelő igenévképzőelem a mingrél nyelvben -uala, -ala Kluge Gr. 113 (-ula: giluula ,gehen' Erek. 185 ; rula ,laufen' Erek. 189 ; a lázban -ala (akzalu ,laufen' Erek. 189 ; mesvalu ,ziehen' Erek. 204). A nyelvemlék szóvégi zártabb -o hanggal megőrzött -*olo igenévképzője itt is nyilvánvaló régiességet őriz. A kool igealak, képzésére való tekintettel, ugyancsak indicativus praesens, épúgy mint az előtte álló igés komplexum, a fentebb részletezett nyelvtani szabály szerint. Az indicativus praesens egyes számú 3-ik személyében a szván nyelvben sem praefixum, sem suffixum alakjában semminemű névmási-alanyi-elem nincsen (szván χν-iri ,ich werde sein', χ-iri ,du wirst sein', iri ,er wird sein' Erek. II. 361). A praefixumos névmási-alanyi-elem az egyes-számú 3-ik személynél hasonlóképen a grúzban is (Dirr Gr. 69), valamint a mingrélben is (Kluge Gr. 116) hiányzik (csupán csak suffixum van). Következésképen maga a nyelvemlékbeli kool igealak sem állhat másutt, mint a jelenidő egyes-számú 3-ik személyében. Jelentése: „(amint) következik”. Az aranycsésze feliratának harmadik, utolsó szava, a szöveg eddigi értelme szerint is nem más, mint a csésze tulajdonosának neve : ylab. Ez a szó is tiszta kartvei-nyelvi lexikális elem. A grúzban γΐαν-i, ylab-uta ,silure, glanis (poiss.)' Cub.i 528. A mai grúz-nyelvi γΐαν-i szóvégi -/ eleme determinativ jelleggel bir, mely dialektusonként (pl. az ingiloi-ban) teljesen el is maradhat. Erek.



11
II. 293. Vö. Dirr. Gr. 10. A ylab-uta szóváltozat -uta végzete pedig nyilvánvalóan (determinativ ?) képzőelemnek látszik.18 Az alapszónak explosiv b-vel végződő eredetibb ylab hangalakját szemlátomást ez utóbbi változat őrzi. Indokolt tehát, hogy a nyelvemlék görög Β írásjelét ezen szóban is b hangjelzéssel írjuk át (és esetleg nem v-vel). A személynév szójelentése ezek szerint: „Harcsa.” Az egész felirat összefüggő fordítása most már : „Te-magadban-őt-nevezed, (amint) következik : riab-nak („Harcsá”-nak).” Ezek szerint a szeged-nagyszéksósi aranycsésze felirata tartalmára nézve nem más, mint hasonló használati tárgyaknál szokásos u. n. titulus, mely egykori előkelő tulajdonosának nevét tartalmazza. Nyelvére nézve : ό-kartvel nyelvemlék. Ez az itt megörökített nyelv az ismert élő kartvei nyelvjárásokkal morphologiailag és lexikálisan mindenben megegyezik, csupán csak phonetikai megjelenésében mutat fel bizonyos, a lelet chronologiájával teljesen indokolt, archaikus jellegzetességet. Ez a phonetikai archaizmusaz -*ubo, -*olo igenévi képzőelemek magánhangzóinak (főként mindkét esetben szóvégi magánhangzóinak), a jelenkori -oba és -ola alakokkal szemben való zártabb hangfokozatában nyilatkozik meg. Ami pedig e hun-korszakbeli nyelvemléknek a kartvel-nyelvcsoport keretein belül való helyzetét illeti, azt legközelebbről az élő grúz és szván nyelvek közt állapíthatjuk meg. Ennyit mond nékünk a szeged-nagyszéksósi hun származású arany ivócsésze felirata. Nyilvánvaló ezekből is, hogy a hunokra vonatkozó egész feltevéshalmazat gyökeres revízióra szorul.
Mészáros Gyula.
Rövidítések: Cub.! = David Tchoubinof : Dictionnaire géorgien-russefrançais. Sanktpeterburg, 1840; Dirr Gr. = A. Dirr: Theoretisch-praktische Grammatik der modernen georgischen (grusinischen) Sprache. Wien u. Leipzig.; Erck. = R. von Erekért : Die Sprachen des Kaukasischen Stammes. Wien, 1895; Kluge Gr. = Th. Kluge : Beiträge zur Mingrelischen Grammatik. Memnon, VII. (1913); RV = Max Ebert : Reallexikon der Vorgeschichte. Berlin, XII. (1928).
(Deutscher Auszug). Das erste hunnische Sprachdenkmal. 1934 ist in Nagyszéksós innerhalb der Gemarkung von Szeged nebst einigen Goldgegen
18 A b, ν hangváltozásra nézve vö. grúz beladi, ingiloi velad ,Führer, Anführer' Erck. II. 292.



12
ständen eine Brandspuren aufweisende goldene Trinkschale hunnischer Provenienz gefunden worden. Die mit archaischen griechischen Lettern geschriebene, guterhaltene Inschrift der Trinkschale enthält in altkartwelischer Sprachform folgenden Text : „Du - für dich - ihm - rufst folgt Glab” („Wels”), d. h. „Du nennst ihn, wie folgt, Glab”. Demnach gehörte ein Teil der Hunnen des europäischen Hunnenreiches zu dem kartwelischen Zweig der kaukasischen Völkergruppe und diese Hunnen sind offenbar mit jenen Hunnen identisch, die seit dem ersten Jh. nach Chr. unter diesem Namen in occidentalischen Quellen öfter erwähnt werden. Die Gleichsetzung der Hunnen des europäischen Hunnenreiches Attilas mit den asiatischen hiungnu beruhte einzig und allein auf der Homonymie, sie widerspricht jedoch auch chronologischen Tatsachen.