---
master_file: "[[@BognarFerencNimrudi]]"
---
# Index for Bognár Ferenc – Nimrudi hagyományunk Boldogasszony-tisztelete, és Fekete Madonnái.pdf

Bognár Ferenc Nimrudi hagyományunk Boldogasszony-tisztelete, és Fekete Madonnái
Történelmünk korai szakáról, írásbeli emlékek hiányában alig tudunk valami keveset. Egy-egy név, monda segít a kutatásban, avagy homályos utalásokból kell kihámozni a tényeket. Nimródi hagyományunkról sem tartott fenn jelentősebb adatokat, a későbbi történetírás, és ha népemlékezet rendelkezhetett is e tárgyról átfogó ismeretekkel, akkor azok sajnos, az idők folyamán, bizonyos okokból elveszett. A törlés okául, főleg a hatalmi törekvéseket palástoló, vallási rivalizálások tehetők meg, és e mentalitás, még napjainkban is szedi kulturális áldozatait, lásd a tálibok szoborrombolásait, avagy az iraki régészeti lelőhelyek amerikai bombázását. A párhuzamos jelenségek összegyűjtése támpontokat ad a teljes folyamatok rekonstruálásához. Amikor elénk kerül Herodot tollából, hogy: ,,Most ugyan mind már a Ionesek, (jon) mind az Athénbeliek, nem akarván ioneseknek hivatni, elszégyenülni látszanak ezen nevezetre.” – akkor felvetődik a kérdés, hogy mit jelenthetett a ION avagy JON név, és miért volt szégyenletes környezetükben is? A Jonok esetével, előre kívánunk vetíteni egy történelemformáló gondolati alapsémát, mert őstörténeti kutatásaink során, újra meg újra elénk kerül, ez a bűnösséget érző ,,elszégyenülő” népi mentalitás. Mivel e miatt veszett el az emberiség másik féltekés ismeretvilága, a nőelvű ősműveltség tudáskincse, ezért ennek okát már az elején fel kell tárnunk. R. Graves angol történész szerint, a görög mitológiából, és fennmaradt ábrázolásaiból kihámozható, hogy kb. 3000 évvel ezelőtt, gyökeres szemléletváltozással egybekötött szellemi forradalom zajlott le a vallások terén. Ez volt a nő-központúságot felváltó ,,hím-elv” uralomra jutásának ideje, melyben a titánok és a gigászok, mint Gaia Földanya gyermekei és kultúrájának hordozói elbuktak, a jövevény villámisten, Zeusszal szemben. Tehát szerinte, az olymposzi istenek színrelépésével kezdődött folyamat, valójában a korábbi nőelvű kultúrák háttérbe szorításáról szólt, a hímelvű gondolkodás hím istenképzeteinek vezetésével. Keletebbre tekintve, ezzel egy időben zajlott a méd Zarathusztra vallásreformja is. Történeti iratok elmesélik, hogy az akkoriban itt élt keleti szkíta, (chusita-hun) népek körében, ekkor új vallási irányok kerültek felszínre, amit egyes törzsek elfogadtak, más törzsek viszont ragaszkodtak a régi hagyományokhoz, amiből sajnos komoly és elkeseredett vallási testvérháború alakult ki. Bővebben a Ghaznavi, X. sz-i szeldzsuk fejedelem által íratott Sahname című őstörténeti műből értesülhetünk. E szerint, a zoroaszteri Ormuzd (Ahura Mazda) Isten új parancsainak engedelmeskedő Iránnal szemben, a testvéri Turán a maga ősiségét félti és védi, így lett azután az iráni árják és későbbi perzsák szemében is a turáni nép, az ellentét Ahrimán, (Sátán) híve. (Mintha csak a későbbi korok keresztény-pogány ellentéte állna elénk, az elmaradhatatlan lenéző, a másikat bűnösnek tartó mentalitással.) Az emberiség tragédiájának, ez volt a Turáni-átok című felvonása, az ősi, lelki meghasonlás kezdete. A létet korábban egységesnek tekintő ősfelfogás ekkor megváltozott, a belső lélek-út elágazott lelki, és világi irányokba. A kettőssé vált lelki áramlat szakosodott ágai, a viselkedési hajlamok két, hím, és női alapmintája szerint különültek el egymástól. A valójában szorosan összetartozó lélektartalmak különválásával, az emberiség kiesve a harmóniából, elindult a VÉTETT ÚTON. (Erről szólnak húsvéti tojásaink hímjei.) A hatalmi struktúra kettéhasadt, érdekellentétbe került a pap, és a király, és vele a lélek és az ész útja is. Testvér a testvérrel került halálos ellentétbe a valóság történelmi színpadán, ahogy a lélekvezető eszmék hím-, és női-jellegre hasadtak az emberiség belső oldalában. A modern kori viselkedés kutatás tudományos eredményeinek tükrében, e társadalmi átalakulásokat generáló és kísérő lélektani folyamatok domináns jellemzői, jól felismerhetően egybecsengenek féltekéin nemi jellegekhez köthető működési dominanciáival. Más szavakkal mondva, a régi, női kultúra, a nőiesnek titulált féltekénk érzelmi jellemzői szerint szemlélte és modellezte a világot, ellentétben a hímelvű idők értelmi megközelítésével. E belső elválás során rivalizálás kezdődött, és a nappali értelemhez kötődött, ,,hím,”



én-tudatosság, szinte feloldhatatlan ellentétbe került a ,,női,” érzelmi-alapú mélytudat tartalmaival. Lassan, az értelem szemében ellenségessé vált mélytudat átlátatlan és uralhatatlan lelki világából Pokol lett, és a nőelvű nimrudi utat folytatók pedig gonosz Sátánimádóknak minősültek. Mindez szükségszerűen kivetült az élet és társadalmi folyamatok minden területére, és ma már csak a végeredményt látjuk. Bár a Sahname-ban nincs említve a régi vallás, - mert az érzelmi alapú anya-tiszteletnek, bizonyos okokból még az emléke is törlendővé vált értelmi világunkban, - de szinte biztosak lehetünk benne, hogy ami hellén területen zajlott Zeusz előretörésével, azaz a hím elv harca az anya-vallások ellen, az indult el vele kb. egy időben közép-Ázsiában, a zoroaszteri vallásreformációval is, és az indiai hősköltemény, a Mahabharata is erről szól. A nimrudi női hit főszereplői is mind, gonosz, kerülendő alakokká váltak a hímfelfogás szemében, és lassan az alvilág népes táborát sokasították. Az eredetileg napminőséget hordozó Bál istenből is, ördögi Belzebub és Belfegor lett. (Bált, Nimruddal azonosítja Chorenei Mózes, örmény történetíró,)
A 3000 évesnek dokumentált, perzsának tartott, (de valójában az is szkíta-hun gyökerű,) Mazdajaznan vallás Anahita Istennőjének tiszteletén keresztül, még messzebbi múltba, a sumér örökséget hordozó babiloni időkig vetül vissza kulturális kutatólámpánk fénye. (*1) Amikor a nyugati tudomány a XVIII. sz. közepén megismerkedett a Zend-aveszta tanaival, rögtön megindult elemző vizsgálata. A keresztény, és zsidó hittudósok, váratlanul, hihetetlennek tűnő végkövetkeztetésre jutottak. Bár meglátásuk az óta sem kapott kellő nyilvánosságot, de szerintük a Zend-aveszta gondolatvilága, meghatározó befolyással volt mind az ó-szövetségi írások, mind a későbbi keresztény kultúra kialakulására. (*2) A tanultakkal ellentétben, kereszténységünk Aveszta-gyökerű, ahogy még az ó-szövetség is az, hiszen a zsidó szellem, a babiloni fogság termékeny időszakában, közvetlen kapcsolatban állva szívta magába, az Aveszta hitvilágát. A fogság után megfogalmazott ó-szövetségi tételek, magukon hordják ennek bélyegét. Nincs szem előtt nyugaton, hogy a fénytisztelő, és valójában egy-istenhívő Mazdajaznanban lelni fel eredetileg, a monoteizmus ó-szövetségi gondolatát, sőt, a Jézusi szeretet-vallás előképét, és a megváltás gondolatát is. A később jött érdek szülte vallási mellékhajtások, elnyomták, és lassan felismerhetetlenné tették a korábbi eredet-szálakat. Ennek ellenére Anahita Istennő tisztelete ma is él a törökké lett NyugatÖrményország területén, ősi hagyományait a jazd (vagy jazid) egyház tagjai őrzik. Qurm egyházfőjük vezetésével, több, ősi népmaradvány gyermeke követi még Anahita Istennőt, perzsa, kurd, örmény, stb. mely utóbbiakból kb. 2 millióról kaptam hírt, egy örmény barátomtól. Anahita alakjának fennmaradása igazán fontos kulturális lelet, hiszen a jelenleg élő vallásoknál jóval korábbi kialakulással bír, tehát bizton feltételezhető, hogy az ősi lelkiségről hoz számunkra hírt.
Sajnos vallási kutatásainknál, tudós korszakunk teljesen belefelejtkezve leragadt, a kereszténység előtti naptisztelet és napvallások világánál, holott a még távolabbra mutató nyomok, a feledett, és elhanyagolt nő-elvű hitvilág csillagtiszteletéhez, mint vallási gyökerekhez vezetnek minket vissza. Valójában, ismereteinkkel szöges ellentétben, a hímelvű naptiszteletet megelőző nem is távoli múltban, egyetemesen elterjedve volt nőelvű földművelő és csillagtisztelő kultúra alapozta meg, az emberi fejlődést és műveltséget. A matematika ága is, csak földmérő nagyapja nyomdokain juthatott később a tudomány csúcsára. Csakis innen eredő szkíta-gyökereink kínálnak magyarázatot nép-, és díszítőművészetünk ősi, keleti motívumaira, földműves hagyományaink gazdag termékenységi rítus-maradványaira, nyelvünk ragozó szerkezetére, írásos kultúránknak ősi, székely-hun rovásjeleire, és legfőképpen a kereszténység előtti időkből származó, Boldogasszony-tiszteletünk szívós életben tartására. Műveltségünk nőelvű elemei, mind a mai napig fellelhetőek, annak ellenére, hogy a kutatók nem is igen foglalkoztak még az összegyűjtésükkel és rendszerezésükkel. Az egész kérdéskört még homály takarja. Anahita Istennő történeti jelentőségéről már nem tudunk, a vele való ősi kapcsolatunk emléke teljesen elveszett. Többségében felvettük a zsidó-kereszténység hímelvű tanításait, melyből kiszorultak a női minőségek, és képviselőik. Ugyanis a zsidó gondolatvilágból, eleve hiányzik az Isten közelébe helyezett női ideál. Ezért lett a Bibliában is, a régi NŐISTEN-ből, gonosz NŐSTÉNY, és a kereszténység Szentháromságból is, (mint Isten lényegiségéből,) kimaradt a női minőség. Holott, a korábbi életben és vallási cselekményekben, a nőé volt a domináns szerep.



Ezért járultak már legrégibb vallásos misztériumokban a beavatásra várók, Ízisz, Demeter, Gaia, avagy Rhea Cybele, stb. néven tisztelt Istenanya elé, hisz Ő volt a tudás, az isteni titkok birtokosa. Mára csupán apró, nevetséges adalékká vált, hogy papnők őrizték az Anyaistennő titkait, szent elragadtatásban hirdették próféciáit, közvetítették akaratát, hiszen a mai hivatalos vallásokban már mindezeket kizárólag férfiak végzik. A kora ókori viszonyokat elfogulatlanul pásztázó, megdöbbentő módon, a vallás és lelki élet, a tudás és jog terén is szerte szét, női kiváltságokra és főszereplőkre bukkan. Az Anyaistennő főként éjjel ünnepelt kultuszában, a belvilág, a lélek alkotó átérzései álltak a központi helyen, és nem véletlenül mutatja a latin nyelv, a MÁTER, (anya) a MOTIVÁCIÓ, (érzelmi indíttatás,) és az EMÓCIÓ, (érzelem, eredetileg EMOTIO) fogalmakat is egygyökerűnek. Elődeink számtalan néven tisztelték az Istenanyát, és az említettek mellett, furcsa módon, a káld gyökerű, ,,ó-perzsa” Anahita kultuszáról tudni szinte a legkevesebbet. Így jártak a valódi értékek mind, lassan felmorzsolódtak. Anahita, a legkorábbról származó női isten-alakok közé tartozva, a Zend-avesztában, a vizek és a termékenység jószelleme, azaz az élet ,,istenasszonya”. A perzsák, e néven tisztelték a Vénusz bolygót, tehát nem véletlenül olvad össze alakja, Istár, Afrodité, Diana, Cybele, Vénusz, stb. eredetileg éjszakai termékenységi életistennők alakjával. Szokatlan szemléletű ősbölcsesség csillan elő. Elődeink szerint, az élet, egyéni és egyetemes szinten, képletesen és valódi értelemben is az éjszakából, és a hozzá kapcsolódó csillagos univerzumból ered. Ma már tudjuk, hogy életünk fenntartását is, az éjszaka domináló vegetatív idegi működés végzi, még ha az én-tudat a nappali oldalhoz kötődve, erről tudomást alig szerez. Így került Anahita legkorábbi ábrázolásaira is, a számunkra kedves és ismerős két szarvas mellé, a hold-sarló. Ez utóbbi jelkép, pedig egyenesen a keresztény Szűz Mária ősanyjának állítja be, akihez eleinte szintén elmaradhatatlanul hozzátartozott a hold-sarló, jelezve valódi minőségét. Még a szajhaságban is hasonlatos, a szajhának tartott Istár (Anahita) és a zsidó felfogásban szintén szajhának tekintett Szűz Mária. A Hunort és Magort vezető, Napos-Holdas Csodaszarvasunk, szintén a csillagos éj jelképe, amivel a rejteki módon, a régen száműzött csillagvallásunk üzen. Az anya-vallások elleni hím-elvű törekvésekkel szoros hasonlóságot mutat, az Ószövetségi szellem nő-kiszorító, és a csillagvallásokkal szembeni elutasító, mentalítása. Minden régi vallásban, így, vagy úgy, de jelen voltak a csillagtisztelet gyökerei, amelyeket viszont az ó-szövetségi tanítók teljes erővel kigyomláltak.
A Zend-aveszta szövege, eredetileg Ó-BACTRIAI, (méd) valamint PEHLEVI (parthus-hun) (*5) nyelven maradt fenn. Viszont e PEHLEVI név is, csupán BACTRIA (Baktria,) hun tartomány későbbi BAHLK nevéből torzult változata. Sajnos a történeti tisztánlátást akadályozza a régi írások sokfélesége, a hangrögzítő betűk keveredése, és a kiejtés változása. (*6) A nyelvi törvények mentén, ha a BAC-tria=BAH-lk=PEH-lvi, akkor ez a kiinduló BAH-PAH formát mutatja, ahol a BAC (BAK) változat csak a H hang keményebb kiejtéséből eredő késői változat. Vagyis a földrajzi egységben álló bemutatott nevek, azonos alapformára vezethetők vissza, és ez halvány tisztulást jelent, a látszólagos ókori zűrzavarban. Ősi rend csillan elő, mert a területi nevek régente, mindig a helyi, vagy törzsi istenről nyerték hangalakjukat.
Hasonló képen, ha Anahita volt a Vénusz bolygó neve, amelyet más népek ISTÁRként tiszteltek, és Zoro-ASTER főpap nevének utótagja szintén ISTÁR-t idézi, akkor ez a szál is visszautal minket, a babiloni kultúrkör rég elfeledett csillagtiszteletéhez, amely ugye a matematikai és csillagászati ismereteivel, alapkövét jelentette a későbbi egzakt tudományoknak. A kezdeti névrokonság e témában megszaporodik, mert a csillagvallás eszmekörén belül kapcsolat van még, a főszereplő Istár istennő, és az asztrológia, (csillagtan) az aszteroida, (kisbolygó) a sztár, (csillag) az astura (latinban az égen körölő sas) a start (kezdet, indulás) valamint a historia (történetírás) a latin hesternus (tegnap) stb. szavak között. (*7)
Istár nevére utaló hasonló szavak jelentés-kapcsolata, logikailag összefüggő képet ad, ezért ideje szemrevételeznünk az anya-elvű kor szemléletét. Ezen régiek isten-központú és analógiás (hasonlóság-elvű) felfogása, különös nyelvi rendszert alakított ki. Lexikális adatokkal, statisztikailag is igazolható a földrajzi nevek ókori, helyi istentől eredeztetése, és ezt megtoldjuk azzal az ismerettel, hogy minden tárgy, dolog, és tulajdonság is, a vele



kapcsolatban álló istenről nyert nevet. Lásd Erosz és az erotika szó, a lélekvezető Hermész és az eredetileg útjelző hermák jelentésének kapcsolatát, Gaia-GÉ Földanya nevéből lettek a görögben Gé, (geo), = föld, szántóföld, ország, és szárazföld jelentésű szavak. Flora, a tavaszi virágzás ős-itáliai istennője után lett a latin flora (növényzet) a flores (virágok) a floridus (virágzó, nyíló) az angol flower és a francia fleur (virág). E logika miatt lett a SPANYOL vadászeb, SPANIEL, és az ősi római-hispán ellenségeskedés miatt, a latinban SPION a kém, stb. stb. Mindez, a nő-elvű idők körkörös szemléletű felfogásából alakult ki. E szemlélet, a természeti folyamatok ciklusos ismétlődésében látva a lényeget, az ismétlő másolást, kultikus cselekménnyé emelte. Ettől, a természet struktúráit utánozták a társadalmi berendezkedésükben, a vallási gondolkodásban, és főként, a természet hangjait másolva alkották meg a közlő beszéd fogalmait is. (Innen erednek a legkorábbinak tartott hangutánzó és hangulatfestő szavaink.) Ami a fő, e másolást alkalmazó hangutánzó szavak, szükségszerűen ,,BESZÉDESSÉ” váltak, azaz, a jelölés mellett, még utaltak is, a szóban forgó tárgyak és dolgok jellegzetes tulajdonságaira. (Az ősi másoló elv célszerűségét ösztönösen elismerve alkotjuk ,,beszédessé” még ma is, az új kifejezéseket, pl. porszívó, fagylalt, stb.) Tehát az Isten állva az ősi gondolatvilág központjában, nem csodálkozhatunk, ha a közlésnél is másoló-egységesítő, Isten-központú közlő rendszert alakítottak ki, és Istenükről adtak nevet, környezetük fogalmainak. Ezért a helyi vagy törzsi istentől való származás, és a hozzá való hasonlóság miatt, hasonló elnevezést kapott maga a törzs vagy nemzetség, az isten fennhatósága, oltalma alatt álló terület, (ország) és a környező földrajzi elnevezések nagy része is. Istene nevével egyező címet viselt földi képmása, a törzs vezetője is, és hasonló módosulat jelölte az istenség gyermekeit, azaz a törzs egyedeit, a mai ember szónak megfelelően. Az emelkedett eszmények, a kultikus jelentőségű tárgyak és fogalmak is mind-mind, hasonló gyökkel jelöltettek. Ráadásul, minden gyök ,,beszédes” azaz tulajdonságra utaló értelmet hordozott.
Még egy példán keresztül összegezve: a ,svéd-germán” gotland-i gót törzs királya Göttrich, Gotenburgban (Göteborg) székelt, és itt a Göte-aln folyó. A gótok népe, gut Gott, azaz jó Istenüket imádták, aki a götze = bálvány képében is megjelent. A német és svéd nyelv hasonló alakú szavainak nagy része az emelkedett eszményekről, másik részük pedig a kultikus tárgyakról szólt, pl. a német: gut = jó, gatt = férj, hitves, gütig = jóságos, kegyes, szives, götze = bálvány, stb. A svéd: gud = isten, bálvány, gudinna = istennő, god = jó, kitűnő, kedvező, ügyes, bőséges, képes valamire, döntő bíró, gondnok, godó = békésen, barátságosan, gods = vagyon, anyag, áruk, javak, kötélzet, godta = elfogad, elismer, gata = utca, út, irtás, nyiladék, gatt = nyílás, luk, hajózható út, tengerszoros, gott = édesség, kitűnő, jól van, gotta = éli világát, élvez, örül, gyönyörködik, gitta = bír, képes valamire, tud, szeret, kedve van, gáta = talány, rejtély)
Egyrészt a származás jelölésére, más részt az Istenük jelenvalóságának örök előtérben tartására alakult ki a beszédben, a nevét idéző, hasonló gyökökre épülő nyelvi rendszer. Erről szól a biblikus bölcsesség: Kezdetben vala a IGE, az IGE Istennél vala, és Isten maga vala az IGE.
Azért fontos ezen ma már ismeretlen és hihetetlennek tűnő ősi nyelvi-logikát bemutatnunk, - amihez egyébként rengeteg igazoló adat áll rendelkezésre, - mert a magyarországi JÁSZ-ok és UZ-ok, a JAZD vallás és JÉZUS neve közti belső kapcsolat, a feledett közös ősi kultúrkör, ez által tehető világosabbá.
Azóta, különös kulturális folyamatok zajlottak le. Az ősi kultúra háttérbe szorulásával, kicserélődött minden, az új hit új rendező elveket hozott, és felfogásában kettévált, a korábban egységesnek tartott Lét. Önigazoló módon, az új győztes hit képviselői, a korábbi főszereplőket és a velük kapcsolatos eszményeket is mind, az Alvilág régióiba utalták. Az éjszakai belső (érzelmi) élet, értelmileg megragadhatatlan entitásai, az értelmi hím-félteke oldalából nézve, félelmetes, gonosz Alvilági szörnyeknek látszottak, és így lettek Fekete Madonnává, a régi Istenanyák mind. E helyzetet azonban képtelenség lehetett egyből megvalósítani, mert a régi ember lelkében nagyon mélyen gyökerezett az Anyaistennő érzete. A lassú folyamatban, legelőször csak névcserék jöttek létre, és az újonnan jött vallás főszereplői, egybeolvadva, rátelepültek a korábbiakra. A sikeres fúziót követően, és megszilárdulva a csúcson, eljött a kitaszítás ideje, hát kivetették magukból a régi vallási elemeket. Pl. így települt a jövevény Zeusz is a prehellén Arcadiában, az ősi Lycaioszra, és lett



belőle Zeusz-Lycaiosz, akit itt a későbbi hit, rettegett alakká avatta, és egy lokális ,,farkasisten” tulajdonságaival ruházta fel. Idővel a gonosz Lycaiosz alvilági figurává válva, nevét kezdték lassan elhagyni, és megmaradt a diadalmas isten-rész, Zeusz. Hasonló módon járt el a kereszténység is az előző vallás szereplőivel, így épültek a templomok a korábbi áldozóhelyekre, és lettek keresztény szentté, a korábbi hit eltüntethetetlen szereplői. (Lásd Szt. Brigitta esetét.) Ezért kell a vallási szemléletek fejlődését végigkövetni, és a mélybe temetett ősi felfogást, a mai kiegészítéséül feltárni. Az ismeretek bővülése, helyesebb és teljesebb képét kínálja a valóságnak.
Ősiségünk igazolására számtalan adat áll rendelkezésre. Az újonnan megismert névadó logika fényében, már bátran felemlíthetjük, a föniciai műveltséget kutató F. Movers, Die phoenizier c. művét. (*8) Különösen becsesek számunkra, az ősi Macar Istenről (Makar) szóló ismeretei. ,,Movers igen részletesen foglalkozik Makar isten kultuszának elterjedésével és a Makar névnek azon különböző változataival, melyekben az, hol, mint az őt tisztelő népnek, személynek vagy vidéknek, hol pedig valamely vele összekötött természeti tárgynak neveként szerepel.” (E múlt századi tudományos közlésből, lám az Isten-központú névadó rendszer tárul elénk.) Movers meglátásait elismételve, miszerint a görög Szamosz, Kiosz, Kosz és Rodosz szigetek, Macar Isten boldog-békés uralmának emlékére viselték a ,,makarok szigetei” jelzőt, (boldogok szigetei) valamint Ciprus, Rodosz és Kréta szigetek a Macaria nevet. Tehát Movers szerint is, a görög MAKAROS (boldog) szó, Macar Isten nevére vezetendő vissza, és ebből lett a Makariosz görög, Makarij orosz, és Macario spanyol név. Makar isten eredetvizsgálatánál kiderül, hogy a tiszteletéül megjelölt földrajzi pontok mind, a görög-idők előtti kár-föniciai helyek voltak, de Herodot szerint a görögök amúgy sem tartották görögnek Makar istent. (A makarosz szót tehát már csak örökölték.) MACAR isten és a CAR (ejtsd KÁR) nép került elénk! Furcsa egybecsengés, hogy honfoglaló törzseink között volt a KÉR és a KURTU-germatu törzs, és a középkori német krónikák aGARenus, és aCKERenus (akerénus) néven nevezték a portyázó magyarokat. Ezen nevek gyökei, szoros hangtani rokonságban állnak.
A görög nyelv megtartotta a MAKAR jelentéskör ,,boldog” oldalát, ahogy nyelvünk meg a MAGYAR szóváltozatnak, a nép, az isten, és a magyaráz, mint ,,okít, felvilágosít, és így boldogít” jelentéseit. Tehát az ókori MAKAR-ok legalább is eszmei-lelki rokonaink lehettek, hiszen ők is Makar Istent, azaz Boldog Istent tisztelték mint mi. A pogány eredetű ,,szegény ember szándékát Boldog Isten bírja” közmondásunk, pompásan igazolja ezt, rámutatva régi Istenünk Boldog nevére. Ez a szinte feledésbe merült Boldog név, szervesen illeszkedve kiegészíti, a Szűz Máriával fuzionálva továbbélő, Boldogasszony Istenanyánk tiszteletének körét. Bár Boldogasszonyunk a hím-keresztény felfogásban, a ,,másodrendű” Szűz Mária képében rejtve tovább élhetett, de a csúcsra jutott Atyaisten mellett, a régi riválisnak, Boldog Istennek, csak az enyészet juthatott. Hasonlóan folyamatokra utal a bálvány esete. (Révai Lex.) -A régi palóc ház Boldoganya nevű, mestergerendát tartó oszlopát, hagyománytiszteletből, minden újonnan épült házba beállítottak. Igen ám, de két ilyen oszlop is volt, a másikat már csak simán bálványnak hívták. Rejtett kultikus összetartozásukat mutatva, együtt jelent meg a Boldoganya és a bálvány. A női isten-fél, a Boldogasszony, lényegtelensége miatt tovább élt a keresztény jegyek alatt rejtve és rangvesztve, de a pogány hím riválisnak, Boldog Istennek mindenképen el kellett tűnnie, s maradt helyette a ,,nevesincs” azaz csak utaló, bálvány szó. -Kultúránkban földrajzi ,,névtömörülés” is őrzi Boldog Isteneink nevét, lásd régi Boldva folyó, (a mai Bódva,) Boldogkő vára, Boldogkőújfalu, Boldogkőváralja, ugyan úgy, mint a Bálványos nevek is. -Sőt, a mai viselkedés-kutatási ismeretekre utalva, ezek is oda mutatnak, hogy nem véletlen egyezés áll fenn a BAL, és a BELső, szavak között, mert a Bal oldali testrészünket felügyelő félteke a Belső érzelmek központja is egyben, aminek működési dominanciája főleg éjszaka érvényesül, ami a régi istentiszteleti maradványnak, a BÁLozásnak is ideje is egyben. Istennel telt állapot a BOLdogság, a BÖLcsesség, BOLondság, amihez BÁL és BELITTA ősi istenek neve köthető. Nyílván, a téli alvilágba készülő BÁL Napisten nyár végi búcsúztatójának emlékét hordja a vidéki búcsú, (régen BULcsú,) ünnep szava. A pogány isteneket a szent áldozati állatok BELsőségei illették meg, ez volt a szent rész, így nem



véletlenül jósoltak eleinte ezekből, stb. Az Istennők az éjszakai folyamatokat segítették, és ide kötődik elsősorban a termékenység intim ideje is. Ez kínál magyarázatot, hogy a legkorábbi ábrázolásokon, az Istennőket miért fáklyával, avagy csillagokkal, holddal együtt látni.
Tanulságul, az elszigeteltsége miatt viszonylag sokáig épen fennmaradt kelta mitológiához fordulunk még. (*9) Ez, tele van az országot képviselő istennőkkel, sokszor egy asszony, egy istennő testesíti meg az országot. Írországban az istennő vagy királyi, papnői képviselője rendelkezett az ország felségjogával. Akié az istennő-királynő, azé az ország, ezért a királynak és az országnak a szent egyesülése, násza, a kelta királyságeszme egyik fő jellemzője. Az uralkodó frigye az országgal, a koronázási eskü, és a gyűrű elengedhetetlen volt. A korona eredetileg anyai ágon öröklődött. A kelta hagyomány tehát tanusítja az ősi azonosítást, melyben: ország = istennőjével.
Ezt látva, kizárt a véletlensége, a keleten található ISZTÁN-os országnévalakulatoknak. Ezekben, régi szkíta névadás nyomait ismerhetjük fel. A kelta mitológia megmagyarázza, miért hasonló a magyar ISTEN szavunk, a parsziban, (*perzsásított pehlevi*) is istent, és egyúttal országot is jelentő IZDAN szóval, míg az ISZTAN pedig több keleti nyelvben megjelenik ország értelemmel. A törökben is ISZTÁN alak országot jelent.
magyar ISTEN = isten parszi IZDAN = isten, és ország török ISZTÁN = ...... ország,
Az nő-elvű névadás analógiás szemlélete, éltető lényegük azonossága miatt egy körbe sorozta az országot és istennőjét, így hasonló szóalakot is nyertek. Lássuk a példákat: Pakisztán, Kirgizisztán, Afganisztán, Üzbegisztán, Türkmenisztán, Turkesztán, Kazahsztán, Beludzsisztán, Tadzsikisztán, Hindusztán, Madzsarisztán, stb. Az ősi hagyomány virágzásában, nagyobb területen használták: Sag(k)asztán, Seistán, To(k)harisztán, Dagisztán, Chusisztán, Lazistán, Baltisztán, Dagesztán, Dardisztán, Kohisztán, Kafirisztán, Kurdisztán, Gharsisztán, Badakhstan, Kandisztán, Arabisztán, (Khuzisztán) Lurisztán, Farsisztán, Hajasztán, Boristhenés, Esztónia, és Phalestina, stb. A perzsiai Gul-isztán = Rózsa-kert, azaz itt, az isztán = kert, míg a közeli Mogisztán pedig, Pálmák-vidéke, Pálma-föld, vagyis itt az isztán = föld, vidék, jelentésű. A kert, a vidék és az ország fogalmak, az ,,elhatárolt terület” jelentéskörében rokonok, hisz a kert és a vidék kicsiben az, ami az ország nagyban, azaz hasonlóak.
Statisztikailag remélhetőleg elegendő a hozott példák száma bizonyítéknak, mert szó sem lehet ennyi véletlenül előkerülő ISZTÁN szóalakról, ha ráadásul historikus egyezések is adódnak. Mára, a rokon kultúr-gyökerű parszi és török nyelvek esetében is szakosodva külön váltak, és így más-más jelentésoldalát tartották meg a közös isztán-izdan (isten-ország-vidék) fogalom-körnek. Ennek emlékezete máig megmaradt a személynevekben is. Celesztin, Jusztin, Gaszton, Krisztina, Konstant, Sztani-szlav, Augusztin-Ágoston, Trisztán, Sebasztián, Suetonius, Stanli, Thurstan,. Volt egy oláh vajda, Fark Sztán névvel, és Galíciában kerület, és kerületi székhely is Stan-islau, ahol a slau = szlávval. Ennyit kívántunk bemutatni a régi, központi, Isten szavunkról. Mivel ez összetett szó, TEN végződéséről már sok kutató kimutatta, hogy az hordozza tulajdon képen az Isten értelmet. IS előtagja pedig az ÚZ, avagy jésített kiejtéssel JÁSZ népre, és istene tulajdonságára utal. (*10) Térjünk tehát a JÁSZ avagy ÚZ néppel kapcsolatos ismeretekre. Már a Révai Lexikonnak több, ókori nyelven tudó szerkesztője azonosította a JÁSZOKAT az ÚZOKKAL. Egy gyökerű, de természetesen több irányban és hullámban terjeszkedő népességről van esetükben is szó. Az eltérő névváltozatok, pusztán az eltérő kiejtési szokások miatt különböznek, és ez hamarosan látható lesz.
Történelmükre térve, ideje felidézni az Széchenyi Országos Könyvtár, 1800-as évek



elején működő, oklevélkutató Igazgatójának, Horvát Istvánnak feledésre ítélt megállapításait! Ő vette észre, hogy a régi magyar királyi törvények és oklevelekben jászainkat, a jasones és jazyges forma mellett, a bibliából megismert PHILISTAEUS, (filiszteus), néven regisztrálták. (*11) Jászaink középkori JAZYG névalakjának feltűnő egyezése az ókori pannoniai JAZYG nép nevével, Kárpát-medencei létfolytonosságunkra utal! Két irányú egyezés van tagadva:
Véletlen a magyar jász-JAZYG és az ókori pannoniai METANASTA JAZYGES-ek névhasonlósága is, és e mellett tévedés még, a PHILISAEUS-okkal való
egybevetésük is! Mondták, és mondják ma is a tudósok!!!
Ennek ellenére, a jászok PHILISTAEUS nevezete SEM VÉLETLEN ELÍRÁS, hiszen, egyes magyar nyelvű biblia-fordításokból előkerült fordított irányú azonosításuk is, ami tudatos azonosítási törekvésekről árulkodik. A bibliai Philistaeusok, magyar nyelven jásznak lettek lefordítva!!! (*12)
- De a moldvai JASSI város (Jászvásár) is fennmaradt a Forum JAZIGORUM és Forum PHILISTINORUM néven is. Szlávul egy időben JASSKI TARG, de GIASIUM formájú leirata is szemet szúrt. Komoly jelentőséggel bír az a Horvát hozta adat, mi szerint a tót szótárban, a Jász=GAZ, és JASSI város pedig, GIASIUM formájú. (*13) E kiejtésváltozás okolja meg, hogy a Fekete-tenger mellékén a IV. században még JAZYG nép, de 300 évvel később ugyan itt, már GENS GAZORUM (azaz GAZ nemzet) valamint KAZARIA név került említésre, (*14) de a tudomány még sem hozza közös nevezőre őket. Ma teljesen idegen gondolat, hogy a magyar régiségben a Jászok, a kor hozzáértői által azonosítva voltak, a zsidók nomadizálása idején már nagy városokkal bíró, sőt, egy ideig még a frigyládát is birtokló ,,bűnös” Philistaeusok egy ágával. A hajdani azonosság emléke a keresztény elítélő felfogás miatt idővel szégyenletessé, elhallgatni valóvá vált, és lassan még a jászok között is kiment a köztudatból. Ahogy már idéztük Herodot szavait: Most ugyan mind már a IONESEK, mind az Athénbeliek, nem akarván Ioneseknek hivatni, elszégyenülni látszanak ezen nevezetre. (*15) Ma, a Jászok ókori Pannoniai léte is tagadott. Egy középkori betelepülési hullámuk miatt, figyelmen kívül hagyódik egy korábban jött águk lehetősége, és így a sarmatiai JAZYGes néppel való egyezésük, a lejegyzett névazonosság ellenére is kétségbe van vonva.
-A folytonosság tagadók elfelejtik, hogy az ókori Duna másik oldalán még szorosabb ókori névegyezésekre lelni, hisz köbe vésve megmaradt, az ott élt IASII nép neve, és államalakulatuk, a RESPUBLICA IASORUM, (*16) (amikor nem volt J betű).
-Figyelemre méltó az ókori Duna két oldalán fellelhető IASI és IAZYG népek tér-, idő-, és névrokonsága, valamint a középkori duplikátumaik egy pontban, a jászokban való összefutása. Ilyen fokú egyezés-halmaznál, a véletlen esete kizárt. Okmányaink szerint, a jászok középkori megjelenéséhez, csatlakozik a filiszteus nevezet. De vajon csak oda?
-Nem! A középkori jász-filiszteus azonosítást támogatja, az ókori viseleti hagyományok egyezése, amikor még a díszítő és kulturális sajátosságok mind, ismeretközlő szerepet töltöttek be. Ugyan is a harcoló filiszteus Góliát öltözékét a Biblia halpikkelyesnek írja le, és ugyancsak pikkelyes bőrpáncél viseletben láthatóak a Trajanus-domborművek jazig harcosai is.
-A név és hagyományegyezésen túl, még a nyelvi azonosításnak is nyomára akadni. Ugyanis a palesztinai filiszteus városok nevében ott lappang a jász előtag. (Ugye ősi szokás vezényszavára lett a magyar jászsági helynevekben a népre utaló JÁSZ előtag, mint Jászapáti, és Jászberény). A filiszteus ASdod, és Askalon városnevek AS részének, figyelem, figyelem, a mai napig JASZ kiejtése van, és a fentiek szellemében, ezt már a véletlen számlájára írni nem lehet! Sőt, GAZA városukról leírva is megmaradt a jász kötődés.(*17) Gaza neve, csak kiejtés-módosulata a JAZA ősalaknak, Asdod-Azotus pedig kísérteties hasonlóságot mutat Ózd város nevével.
-De nem csupán a filiszteus városok hordozzák a jász név hagyatékát, hiszen Izrael



Israel állam, meg Izsák nevét is JISZ előtaggal ejtik arra felé ki, lásd Jicchák Rabin miniszterelnököt, avagy a mai országot, Erec Jiszraelt, stb. ami az itteni ősi ,,Jésítő” hagyományra mutat. Nem lehet véletlen JISZrael országnak és népének névegyezése, az ottani őslakosokéval! A kánaáni jász-filiszteusok, korábbiak lévén a bevándorló izraelitáknál, amitől a Jiszrael, Jiszák, Jiszmael, Jisszakár, stb. név-gócosulás esete, az ősi JÁSZ-FILISZTEUSoktól eredés valósága mellett érvel, ahogy az etióp-zsidók FALASSA névszármazása is erre utal. Elismételjük, hogy az elfeledett szent hagyomány, a törzsi, és a hatókörébe tartozó helyrajzi neveket az ősatyáról vagy a törzs istenéről eredeztette, amit a neveikben hordott istenre utaló szótaggal fejeztek ki.
- Mi van, ha az időben rokon, és térben szomszédos Asszíriának is meg volt a Jsített kiejtése, csak mára elveszett? Ott, viszonylag épen megmaradt az ősi rendszer: mert Asszíriában volt Assur városa, és az asszírok istene Assur nevet viselt, és az uralkodók nevének ASAR-ASUR tagja nyílván őt idézi, pl. NabopolASAR stb.
-Adott tehát az összefüggő térben élt népeknél megjelent, azonos nyelvi törekvés, ami, mint láttuk szent kulturális hagyományokból eredt. Ettől Jézus Urunk neve is, egy ottani jász törzsi ősatya, avagy egyenesen a törzsi isten nevére utal. Lásd a a Jesu, (Jeszu) Jeshua, az arameus Jesse (Jessze), és az arab Issa alakot. Ha tehát a névvariánsok területi és kulturális kapcsolata kimutatható, akkor közös gyökerekről kell eredniük, és nyílván a korábbi nép az átadó. Esetünkben ez, a jász-filiszteus volt.
Badiny Jós Ferenc professzor, Jézusnak a szomszédos Parthus Birodalomból való származását bizonyította be, nem tudva a korábban itt virágzott filiszteus, és a későbbi parthus néptöredékek azonosíthatóságáról. Viszont a jó 200 éve élt Horvát István, kikeresve régi kútfőkből a filiszteusok nevének jelentését, kutatási adatával öntudatlanul rövidre zárta kérdéskörünket: A filiszteus nevet: -száműzött, kivándorló, jövevény értelműnek tartották a régiek, ahogy a későbbi párthusokról is ugyan erre a megállapításra jutottak a XIX. sz-i kutatók. -Naná, hogy a Metanasta Jazygok METANASTA része is (ellenőrizhetően) vándorlót jelentett.
- Kiegészítésül idekívánkozik, mi szerint a parthusok is pikkely-páncélt hordtak.
Több irányú kapcsolatrendszerben, egybeköti: -A névmódosulatok leirata: az ókori IASI és IAZYG népet, a középkori JASONES és JAZYG néppel, akik jászok.
-A kettős névhasználat: A palesztínai filiszteusokat a középkori jászokkal.
-Nevük egyező jelentése: A metanasta jazygokat, a philistaeusokat, és a parthusokat.
-A viselet: A jazygokat, a philistaeusokat és a parthusokat.
-Az élettér: -Pannonia, az ókori jazygok és iasok, helyén később a jász-jasones-jazygokat -Szentföldön, a filiszteus-(i)as népet a parthusokkal, (Róma, csak Jézus előtt pár évvel foglalta el Judeát.)
-az íjász harcmodor: a jazygokat a parthusokkal, a jászokkal, és a filiszteusok is Pharetrarius, azaz ,,íjas” jelzőt nyertek.
Sok azonos ponton kapcsolódnak a felhozott népnevek, mintha egy-azonos népségről beszéltek volna több név alatt. De miért is tűnt volna el, egy régen volt összefüggő, hatalmas néptenger, hiszen itt a szentföldi vonzáskörben is, mint látjuk, egymás mellett virágzottak néptöredéki államalakulataik.



Lassan nőtt a homály, mire kialakult a múltnak, e mai kaotikus képe. Nagy lett a középkori népnevek száma, egymással való viszonyuk meg zűrzavaros, mert meg akarják egymástól különböztetni őket, pedig sokszor több név alatt is egy-ugyanazon nép bújt meg, ahogy ránk is rengeteg kifejezést használtak már a középkorban, de elég legyen itt megemlékeznünk jelen kori ungár, hungár, madarsko, madzsar, vengerszki, uherski, megjelöléseinkről.
-Még egy láncolaton kell végig mennünk, mely egészen más körből közelít szaporítja az átfedések számát. Ábrahám egyiptomi származású szolgálója és ágyasa, Hágár szülte neki IZMÁEL-t, az izmaeliták ősatyját. Nálunk visszacseng Izmael neve is, mert Árpádi királyaink alatt, izmaelita lakosság, 30 kisebb városáról tudni, kik kereskedésben és pénzverési kiváltságokat kaptak királyainktól. Szaracén, és böszörmény néven is feltűntek, és mint bolgár eredetű, mohamedán vallású nép történik beazonosítási kísérlet. Minket segít, hogy tudjuk a háromkuti ciszterci kolostorról, hogy azt Béla király, a mohamedán jászok megtérésére alapította. Valamint tudhatni a jászokról, szívósan ellenállva a térítésnek, a XIV. századig izmaeliták maradtak. (*18) Vagyis a hazai jászok eleinte izmaeliták voltak, amitől egybevethetjük a két névformát, és ami szerint izmael névnek is lehetet ,,jésített” jisz-mael kiejtése, amiből rövidült a jász alak, mivel a MAEL szó, a régi keleti nyelvekben a KIRÁLY értelmet hordozta. Az Izmaelita név, a középkori magyarországi oklevelekben, több helyen azonossá tétetett az ÍJÁSZ jelentéssel, és a Biblia is közli Izmaelről, hogy felnőve íjas vadász lett, amikor ráadásul, magának a JÁSZ névnek is ÍJÁSZ jelentést tulajdonítottak a hazai kutatók. Ezzel beszédes IJÁSZ szavunk került a kapcsolatrendszer fókuszába A magyarországi jász-izmaeliták, jöhettek később is, avagy folyamatosan, de egy részük megtelepedhetett Pannoniában már korábban is. Kereskedők is lévén, állandó vándorlásban éltek. Azaz elfeledett, archaikus nép-kapcsolatokra mutat mindez, főként, hogy: ,,Hagar-ország, az új-héberben Magyarország elnevezése, innen hagri annyi, mint magyar.” (*19) A bibliai Hágár – Izmael rokonság adata tehát, a középkori Magyarországon valósággá vált, a magyar-jászok esetével. Mivel Hágár héber jelentése VÁNDOR. Ezzel újra csak lényegi adat-egyezés került elő, a jász-filiszteusok, a parthusok, a metanasta jazygok és a magyarok között.
Honnan ered ered HAGAR népnevünk? Az ősi Arábiából! (*20) - Horvát Istvánt a tudós világ őrültnek tartotta végkövetkeztetéseiért, melyben a bibliai históriákat magyari népek őstörténetének látta. Mi itt erről nem ítélkezünk, pusztán az oklevelekből és külföldi történetírókból nyert adataira támaszkodva vizsgálódunk. Hitelesnek tekintjük külföldi leírásokból hozott adatait, mert minden esetben pontosan idézi a hozott szöveget, vagy megjelöli a források konkrét helyét, amivel tehát elődei adatgyűjtésére épít. Ő még annak a régimódi tudósvilágnak volt képviselője, aki hajlandó lett latinul és görögül megtanulni, hogy eredetiben olvashassa a régi forrásokat.
-Feltűnt neki is, a magyarok X. századi nyugati krónikákban (Szent Gallen) előjövő AGARenus, AGARENI és ACKERenus neve, valamint a görög és római íróknál, és a Bibliában előforduló, AGARénus nép nevének egyezése. (A Hagarenus csak hehezetes formája az Agarenus-nak, ezért fedi egymást a nyugati Agarenus, és az új-héber Hagar népnév.)
-Majd meg összegyűjtötte a fellelhető, egymásra hivatkozó névfelsorolásokat, melyek a beazonosítást segítik, pl. Szent Hieronymustól: ,,Az Arabsok és Agarenusok, kiket most Sarracenusoknak neveznek”. Avagy másutt: ,,Az Ismaelitákat és Agarenusokat, kik most Sarracenusoknak hivatnak.” Ezek szerint az Agarenus-magyarok rokonítva lettek a Sarracenus-Izmaelitákkal és Arabokkal.
Ezután Horvát István bizonyságul összegyűjtve, közös nevezőre hozta nép történetéről szóló, ókortól a középkoriig folytonosságot mutató leírásokat. A különféle névformák között megtalálni a HAGARenus és az AGARenus formát egyaránt. Mindezekből



leszűrhetjük, hogy a középkori nyugati megjelölés mintájára, léteznie kellett Arábiában egy korai águnknak, amely AGARenus volt.
-Lelkiismeretes tudósunk legvégül, a tévedés kizárására és az egyezés bizonyságául, idézi még a fordított állapot helyeit, amikor az arabok által említett keleti HAGARenus nép lett, el-MAGAR-IN néven megnevezve. Ezután felteszi Horvát István a kérdést, miért hivatott a magyar nép már az ókorban, majd a középkorban is AGARenus néven, és annak változatain? Kimondja azt, amit mi a szógyűjtéssel kívánunk láthatóvá tenni.
német -acker, = szántóföld
latin -ager, = föld, szántóföld, mező, vidék, környék, falu
-agrárius, = mezőre, szántóföldre, vonatkozó, földművelési
gyökerük a görög -gé (geo), = föld, szántó föld, ország, szárazföld, -agrosz, = mező, szántóföld, vidék,
-agraules, = mezőn, szabad ég alatt tartózkodni
A német krónikákban lejegyzett Ackarénus, láthatóan német átirata a latin Agarenus szónak, de mindkettő megegyezve a görög hasonlókkal, a termőföldről és művelőiről szól. Azaz AGARenus nevünk foglalkozásra utalva, földművelő értelmű, és innentől már nem tűnik a szószármaztatás nagy marhaságnak. Tudósaink szerint, honfoglaló népességünk vezető rétege törökös jellegű turk rétegből állt. A köznép adta a finnugor elemet, melynek finn része viszonylag fiatal, és a finnugor rokonság megállapítása óta forog közkézen, viszont az UGOR népréteget a feltételezett urali őshazából, azaz messzi-messzi múltból eredeztetik. Ezek szerint régi uGOR=aGARenus elemünk, földművelő lehetett. Az okoz tudományos gondot, hogy a magyarságot, Árpáddal keletről jövő etnikumnak tekintve, előtérbe sem kerül, egy esetleges korábban leszakadt nép-ág vagy néptöredék arábiai meglétének gondolata. Pedig leszakadt baskíriai ágról tudunk, ahogy kaukázusi Kummagariáról is, sőt most találtak Kazahsztánban, genetikailag is rokon MADJAR törzset. Az ókori népáramlás egyetemes jelensége ordít a történelmi leírásokból. Ezért kaphatott a földművelő kultúrát tovább terjesztő nép még, VÁNDOR jelzőt is.
Hatalmas területi szórásban élve, ami megokolja nyelvünk elterjedtségét is, őseink valóban GIGANT-ikus népek voltak, hisz a Biblia szerint, Nimród ősapánk gigas-gigant volt. De csupán a késői korok hozzá nem értése csinált itt is, Nimród király GÉ-GENT, azaz ,,föld-nemzetség” népéből, tévesen elferdítve, testi óriást. A félreértés kiderül a jelképekből, amikor a mítosz, a Gaia Földanya gyermekeinek mondott, kígyótestű gigászokat harcba állítja Zeusszal. A kép sokatmondó. Gyakorlatilag, a Földanya régi, földművelő anyajogú műveltsége állt ellen, a következő, hímelvű, hódító nemzedéket képviselő Zeusz istennek, és ezt már R. Graves is észrevette. A régiek szemében, az öregkor bölcsessége egybe vonódott a szellemi nagysággal, és a korábbi anya-elvű kultúrát képviselők, ,,nagy, öreg, és tisztelt” népnek voltak eleinte tartva. Ezt tükrözi máig szóhasználatunkban, az ÖREG fogalmával azonossá tett, NAGY jelentés! (Öregapa=Nagyapa, és az Öreg-Magyarország=Nagy-Magyarország, Magna Hungária, tehát kétségtelenül az öreg=nagy. Így lett a korábbi föld-nemzetségű GÉ-GENT-ek öreg, hatalmas lélekszámú, és hatalmas szellemiségű földművelő alapnépéből, félreértés útján, ,,testileg nagy”, azaz GIGANT-GIGÁSZ nép. Az óriások koráról szóló bibliai leírás is félreértés, és valójában a földművelő korszakról szól, amitől sokkal valóságosabbá válik minden. De hasonló módon járt Nimrud az égen is, és csillagképének neve a görögöknél lassanként Orion-ná (óriás) lett. A gigászok föld-jegye, a kígyófarok is bizonyítja, hogy jó úton járunk, és eredetileg tehát a GIGAS-GIGANT, az, GÉ-GENT avagy GÉ-GENS = ,,föld-nemzet” jelentésű:
Görög: GÉ=GAIA = föld-anya, és -gé, (geo), = föld, szántóföld, ország, szárazföld,



genosz, = származás, nemzetség, törzs, faj, geneto, = születés, genea, = nemzetség, nem, genészia, = születésnap, genezis, = teremtés
E zavar körül forog Homérosz mondásának fordítása: Agria gentes gigantum, azaz a ,,földi óriás nemzetségek”. AGRIA = földi GENTES = nép, nemzet GIGANTUM = óriás Innentől nyugodt szívvel kimondhatjuk: hogy mithológikus ősünkre mondott GIGANT-GIGAS név valódi értelme idővel feledésbe merült, ami valójában tehát ,,föld-népe, azaz földművelő” jelentéssel bírt, egyezően a más irányból fellelt AGARénus nevezetünkkel. Sőt, ez magyarázatot kínál, földműves rétegünk igen gazdag népművészeti és néphagyományi kultúrájára, és a bennük fellelhető ősi, termékenységi rítusmaradványokra. Így minden összeáll. Azaz még valamit! Észre vette-e valaki, hogy végig az ősapákról elnyert törzsi névadó logikáról soroltunk adatokat, kivéve HÁGÁR-t, aki nő volt, no meg GÉ-GAIA Földanyát. Vagyis a két külön néven és szálon érkező, de valójában egyaránt földművelőkörbe tartozó középkori Agarénus és ókori Hagarénus népek, jelentésükben és eredetükben is hasonlóságot mutatnak, a női őstől eredve. A nő-elvű kultúra hordozóiként, kilógnak a késői hím-mentalitásúak sorából. Ezért is van világunkban pusztulásra ítélve ősi kultúránk, (és már el is tűnt a régi agrár-Magyarország).
Az eltűnt nőelvű idők hagyományai, az emberi belső érzéstartomány, a lelki-világ törvényeinek tiszteletén alapultak. Pásztoraink faragott tükrösei, a parasztházak kapubálvány tükrei, mind, a befelé, a lelkiismeretünkbe tekintés fontosságára utaltak, és ezzel az isteni parancsra emlékeztettek. Vagyis a belső lelki rend és harmónia állva a kultúra és az életmódbeli sajátosságok középpontjában, a boldogság felé segítette az akkori idők emberiségét. Rituális életében a Föld-művelő paraszt, (szántó-vető) a szántással egyben jelölte, (szentelte) feleségét, a Földanyát, majd az elvetett, ,,életnek” mondott gabonaszemekkel meg is termékenyítette Őt, és ezért ekkor, e tavaszi vetéssel Szent Nászt, (hierogamosz) ült és életet vetett. A rituális életvitellel, a személyiség isteni, teremtő oldalát ösztönözték. A szántóvető szentségére utalva használták Cató idejében a legnagyobb dicséretnek, ha így szóltak: ,,jó földműves, jó telepes.” (*22)
Tehát a magyarok elődei, egy felöl földművelők voltak. Mi a helyzet a jász-ággal, történelmük meddig nyúlik vissza? Vegyük elő újra őket, és zárjuk rövidre a nyomozást, mondjuk ki, amit már Horvát István is megállapított a hazai és a külföldi párhuzamos névhasználatokból, hogy a JÁSZOK, ÍJAIKRÓL kapták nevüket itthon, ahogy minden jász vonatkozású népre is, köztük a jászokkal amúgy is azonosságba hozott filiszteusokra is, jellemző kifejezésként alkalmazták az íjas megjelölést, már a legkorábbi időkben.
-Legfőbb érve még is, az ó-görögből előkerülő, IO, IA, IE, szavaknak magyar ÍJ jelentése lett.
Ettől egybekötötte a jász nemzetet, a görög IO-N törzs nevével, kik utóbbiaknak, volt a kevésbé ismert IA-S formájú névalakjuk is, ahogy Magyarországon meg a JÁSZ volt időnként JON-nak említve. (*23) (Azért lehet azonos a IAS és ION, mert szóvégi eltérő N és SZ hang, már ragozó nyelvi toldalék.) Horvát meglátása igaz, de nem teljes minden szempontból, mivel akaratlanul is belekapaszkodott az ÍJ szóképébe. Népek, eredetileg istenükről nyertek nevet és nem tárgyakról, kivéve az idegen nyelvre tévesen lefordított jelentéseket. Helyes a magyar jász szó és a görög ion, ias és íjász nevek eredetének rokonítása, de nem egymásról szerezték, hanem egy mélyebb értelmű kapcsolattal, a hasonló szógyökű istenről! Azaz, mint láttuk a régebbi népek esetét, az ISTENNŐRŐL. Horvát látta a jász és íjász, és ion, és ias értelmek egymásba folyó átfedéseit, de nem tudva az ősi rendszerről, nem kapcsolta ide a prehellén IO Holdistennőt.



-Az ÍJ szó ó-görög IO alakja egybekapcsolódik a prehellén argosi nyelv IO=Hold szavával. Ezzel elénk került, a gyökérpontot kínáló istennév, mely női lévén, még korábbi kulturális gyökereket idéz meg, a róla való névvétellel. Ó-görögben tehát IO=íj=holdistennő, és nyílván a hold és az íj egyaránt félköríves alakját rokonították hangzásban is.
-Tegyünk apró kitérőt! A J és V hang egyetemes képzési rokonsága által lett nyelvünkben is rokonítva régen, az ÍJ jelentés az ÍV-vel, ezért kézíj=kézív! Valamint a német BOGEN szó ezért jelent ÍV-et és ÍJ-at is. Az ÍJ és ÍV egyaránt a tárgyak hajlott alakjáról szóló, hangulatfestő kifejezés. íJaz-aJz = hajlít, ível, és feszít. (Az ijedtség természeti folyamata elbújásra és lehajlásra, és izom feszülésre kényszerít.) Még a FELAJZ szavunk kettős jelentése, is az íjazásban, és a női bujaság ajzó természetében, nos, átfedik egymást.
-Ettől válik érdekessé számunkra IO Istennő, aki tehénné változva bebolyongja az egész földet, ezért a mitográfusok is, a hold járásával kapcsolták össze. A képzőművészetben IO-t először tehén alakjában ábrázolták, majd szarvakat viselő hajadon lett belőle. Az ókori ábrázolásokban, a tehénszarvak nagyon találóan, a hold-jelleg általános jelölőjévé váltak. Vagyis az ábrázolások leginkább, a hold-istennő sarlós, azaz ÍVES ajzós-hajlós jellegét emelték ki. Figyelembe véve, hogy az ó-görög ABC-ben nincs külön J betű, a jelölésével való kínlódást mutatja az íj szó három féle, IO, IA, IE, ó-görög változata! De a latinban is IU, és IANA változatúvá lett a hold szó, ami a szavakban lappangó J hanggal való kínlódásra mutat, valamint a magánhangzók egybefolyó, alakuló természetére. Törökös nyelvterületeken viszont, AJ képviseli a hold értelmet rokonságban a magyar ÉJ szavunkkal. A görögök EU betűkkel írták a ,,jó” értelmű” szót. Tehát EU= (jésítő kiejtéssel) EJU, jelentése pedig JÓ. (*24) A magánhangzók könnyű váltakozása, és a bemutatott változatok egybevetése belső lényegi rokonságot mutat. Ezáltal már az ó-görög nyelvben a Hold, lényegileg eggyé válik a Jó jelentéssel, ami egyenesen következik is, a nőelvű vallások kiemelt Föld-, és Hold-tiszteletéből, és névadó rendszeréből. A kétkedőknek bizonyságul, adódik hasonló, ,,férfias” párhuzam is. Úgy viszonyul értelmében a német GOTT (isten) ® a GUT (jó) szóhoz, mint IO (Holdistennő) ® az EU (JÓ-hoz.)
Az eddig adódott belső összefüggések, a legősibb névadó rendszerhez utalják a jászok esetét! Az archaikus névadás többrétegű egyezést ad:
a jász nép íjjas is volt, őse a Ion és Ias változattal is bíró, görögnek tartott törzs, míg a legfőbb jó-t Io Holdistennő képviselte. Még a mítosz is összekapcsolja neveiket, mert IO apja IASUS volt.
Hasonló módon, több irányú jellemzők adják ki, IO Istennő teljességét. IO=JÓ, és egyúttal ÍVES, (azaz AJLÓ), (belső erő) hajlik és változik, (ez a holdjelleg,) egyszóval az Istennő lényegi tulajdonságaira utaló metafora, beszédes szókép áll elénk. Teljessé téve IO összképét, jósága és ívessége mellé kell állítanunk bemutatott bolyongó-vándorló természetét, és már is előttünk áll az ókori jász-íjász magyari népek nomád jellege. Még a harcmodoruk is jellegzetesen nőies volt, ahogy a nyílt küzdelem elöl elhajolva-kitérve, menekülést színlelve, maguk után csalogatva, valódi ütközet nélkül győzték le ellenfeleiket. Mintha csak a férfi hódolóját pajkos bújócskával maga után csalogató ifjú leány jelenetét adták volna elő.
Horvát István tehát a történeti leírásokból azonosította a jonokat a jász-filiszteusok, a jazygok, (a későbbi kazárok,) az ismaelitákkal, meg a görögök előtti Kréta és Athén őslakosságának egy fő elemével, (*25) de mindet egyaránt, az Eurázsiát és Afrikát belakó szkita-hum ősnép egyik alkotójának felismerve. Szerencsénkre akad más irányú igazolás is, mert mindezekben megerősítenek a keleti híradások. Dr Blaskovich Lajos: Őshaza és Körösi Csoma S. célja c. mű 47 oldalán, ezen előzményekről mit sem tudva közli: -mi szerint a görög IO és a kínai JUEH egyaránt hold jelentésű, (lévén csak kiejtés-módosulatai egymásnak) miért is a kínaiak HOLDFAJÚNAK nevezték, a Kína határvidékéről Perzsiába költözött JUEHTI, avagy JUECSI, hún népeket! Az io=(ijo-jo)=jueh szavak jelentés egyezése, azonosságot hoz a hunok és az ion



jonok közé is, mindkettőt a hold-istennő ősi, kitüntető származási körébe utalva, és megokolva a későbbi szégyenletessé váló eredet-tudatot. Tudományunk a részletkülönbözőségek miatt, nem vonja egybe a két néptöredék történetét, így a jászkun és jón népek kulturális egyezése elsikkad. (A mai Erec Jiszrael nevét, az ottani ,,holdfajú”, Jász-filiszteus névadásból eredezteti a logika. A zsidó Atyavallás belső ellentmondása lett, a hold-alapú időszámítás, és az anyaágon való eredetiség megtartása. Mindez, a jászok korábbi nő-alapú kultúrkörébe mutat vissza, ahogy JAHve-IAHve név is, a korábban virágzott IA-IO Holdistennő kultúrgyökereit olvasztotta magába, mint ahogy a római IUppiter és IUno istennevek is. A vándorló Holdjelleg emlékezete kerül elénk a Bolygó Zsidó történetének képéből is.)
Két nagy iker-terület került vizsgálat alá ősi műveltségünk kapcsán. A Gaia földanya földműves, és Io holdanya vándorló-íjász kultúrköre kapcsolódik múltunkban össze, lelki szemeink elé vetítve, a földművelő Magor és az íjász Hunor, testvér-atyák képét. Érdekes módon apjuk, mitikus ősapánk Nimród is hasonló kettősséggel bír. Róla tudott a GÉ-gent, azaz földnemzetségű, és vadász, mint íjász volta, mely utóbbira égi csillagképe is mutat. Félreértett Gigászságából jött a későbbi Orion, mint Óriás, neve.
Persze a fajt-keresők nem látnak folytonosságot az ismeretlen származású ,,görög” ION nép, és a keleti JUEHTI-k között. Viszont tudva az őslogikáról, nekünk már bizonyítékot jelent, az életmódra utaló törzsi jelölésük hasonlósága. Ez mutat utat a további szófejtési kísérletekhez. Sose keressünk konkrét jelentéssel bíró szó-őst, mert eleink nyelve, a belső, lényegi lélek-azonosságok mentén, analógiásan építkezett!!! Ettől, isten-neveik körül, szóbok-szerű jelentés-csoportosulások virágzottak ki. A prehisztorikus időkből származó nevek több, egyszerre több, sok, lényegileg hasonló értelemmel bírtak, például ahogy a SZÉK hangalak is székelyeinknél, a törzset jelző, valamint, a területük, (országuk,) de még hatóság, hatalmi központ, uralom, és ülőhely, jelentést is hordozott. Éppen ez a szokatlan nyelvi jellemző bír, a régiség jegyével.
Tehát a Szentföld kora ókori népessége között, a mai népelemeinkkel egyezőkre leltünk. Teljesen hihetetlen módon, a műveltség hordozójának számító zsidóság is mintha, jász népelemünk elődjétől vette volna nevét. Különösen érdekes a fordított eset. Az európai zsidóságnak, két nagy ága ismert a lexikonok adatai szerint. A nyugati, főként spanyolországi zsidóságot SZEFARDI-nak hívják, a keleti ágat pedig ASKENÁZI-nak. Itt is kiáltó hasonlóság mutatkozik a SZEFARDI és az ősmagyar SZAVÁRDI törzs neve, valamint az ASKENÁZI és a JÁSZKUN népnevek között, főként ha Izrael-Jiszrael párhuzamában, az askenázit is JASZKENázi-nak ejtjük. Még biztatóbbá teszi e levezetést, az a tény, mi szerint az askenázi zsidó népelem, főként Kazáriából töltekezett. Ne feledjük, hogy a Fekete-tenger melléki Kazária-Gazaria területe volt a görög írók földrajzi leirataiban, a JAZYGESEK azaz jászok ősi birtoka. Kazáriából indult honfoglalásra a magyarság is, ahol állítólag akkoriban, ,,zsidózó” vallásra tért át az uralkodó. Ez viszont, az ősi jász vallás visszaállítási kísérlete is lehetett, az izmaelita vonalon keresztül, akik csak később lettek mohamedánná. Tessék, lehet elmélkedni a körkörösen egybesimuló adathalmaz véletlenségén!
Az örményeknek uralkodói dinasztiát adó parthusokat, ókori átfedésbe hoztuk a jász-filiszteusokkal, és lám, örmény földön még a mai napig fellelhetni azonosságuk maradványát, mert a kereszténység elterjedése ellenére, kb. 2 millió örmény, az ősi YAZDYAZID vallást gyakorolja. Az ősi névadó rendszer ismeretében bizton feltehetjük, hogy: - Aramazd főisten nevében, (médektől eredő) vallásának a már említett Mazdajaznan változatában, a társistennő, Anahitának fennmaradt örmény Aszdgigh pogány nevében, (*25) található közös formák, az Úz-Jász nép műveltségi köréből erednek, főkét, ha a médiai Iasonius (Jaszon) hegy és újabb Gaza város neve, tovább szűkíti a véletlen lehetőségét. Együtt található meg nép, isten, vallás, hegy és város neve, a hasonló szógyökkel. A médiai Astiages, és perzsa Izdegerd (Yasdegard) stb. királyok (*26) nevében lévő hasonló tag, a kiejtésváltozás ellenére is szoros összefüggést mutat. Örményben megmaradtak az aszduaszd = igaz isten, és a tikh = pogány isten kifejezések, amikor az oszdán = nemes szó, a méd királyi család leszármazottai kapták. A Mazdajaznanban helyet kapott a csillagtisztelet, és a Vénusznak, (perzsául Anahita,) az örményben meg Aszdlig (csillagocska) lett a neve, és hatágú csillaggal jelölték mindet, mint Istár-Astarte-t is.



A parthus-hunoktól eredő pehlevi nyelv JAZISU szava, ÁLDOZATOT jelent, és ez megint olyan szoros és olyan kettős egyezést ad JÉZUS neve, és ÁLDOZATIBÁRÁNY minőségével, ami világosan mutat, a keleti-szkíta Mazdajaznan vallás átadó voltára. Az analógiás névadó hagyomány miatt, Jézus nevében, a ma Yazd-nak mondott ősvallás feledett központi figurája ismerhető fel, társa lehetett Istár-Aszdlig, és a hasonlóságok véletlenségét a közös történeti gyökerek miatt kizárhatjuk. Már régen rájöttek a kutatók, hogy a korai istenek és hősök, a kiemelkedő életutat befutó emberekből lettek haláluk után idealizálva. Figyelemmel az ősidők másoló szemléletére, hozzátehetjük, hogy a földi emberek, az isteneszményeket utánozta élete folyamán, azaz a mitológikus-szimbolikus történeteket és képeket igyekezett valóra váltani, megélni. A nemzeti isten, és népe, valamint vezetője hasonló neve, (mint ahogy bemutattuk,) mind helyt adott a későbbi azonosítási zavaroknak, pedig ettől azonos nevű lehetett az eredeti isten eszmény, valamint az őt megtestesítő uralkodó egyaránt. Lehetett a történeti Jézust megelőzően, már egy hasonló nevű Isten is.
Horvát István a Rajzolatok c. könyvében megemlítette, hogy egy Egyiptomból származó antik pólyán, magyar rovásjeleket látott. E közlésnek Varga Csaba, íráskutató utána járt, és azonosította a székely-magyar rovásírásos ABC jeleinek, szinte pontos megfelelését, az egyiptomi demotikus írás jeleivel. Tehát ha egy ottani nép hajdanán, a mi hangkészletünkkel írt, akkor ős-nyelvünk is használatban lehetett azon a tájon. Ami pedig reálisnak mutatja Németi Kálmán kb. 100 évvel ezelőtti meglátását, mi szerint az egyiptomi szfinx hieroglif neve, HUN olvasatot ad.
A kazáriai őshazában, csatlakozott honfoglaló népességünkhöz, a kazárokból kivált 3 törzs. A Konstantin bizánci császár leírása szól a nyelvükről: Árpád turkjai eltanulták e kazár törzsek nyelvét, és máig (Konstantin idejéig,) azon a nyelven beszélnek. E szerint tehát ma ,,kazárul” beszélünk. Mi előtt bár ki megijedne, jusson eszébe az előző nyelvi adatokkal vázolt történeti folytonosság, amelyben a KAZÁR = GAZÁR = JAZYG = JÁSZ. Vagyis jászaink nyelvén beszélünk magyarul, és ez igaz lehet, hisz a jászok másnyelvűségéről történelmünkben sohasem volt szó. Ahogy az izmaelita (jász) nép már korábban is azonossá tétetett az agarenus magyarokkal.
Ha a középkori JÁSZ, meg a korábbi IAS-ION, valamint a HIAS-HION=HUN népnevek nyelvészetileg is igazolhatóan csak kiejtési módosulatai egymásnak, és még egyaránt HOLDFAJÚAK is, akkor meg mondhatni, hogy hunul beszélünk, de valójában a hunnak is csak keményebb kiejtése a kun név, és összeér a szál, mert a kunok ugye már jászkunok is egyben. Mivel e ION-HUN népek, ókori megfelelésben álltak az örmény=ARAM-IAN népnek, a IAN-JAN-HUN ágával, így a sok szálon kapcsolódó párthus-hun vonatkozások is megokolódnak. Ezért talált Badiny professzor annyi sok magyar vonatkozású adatot, az ARÁM nyelvkörben mozgó, pártus-hun Jézussal kapcsolatban, akit még a Biblia is Melkizedek rendjéből való papnak titulál. (A kutatók, a Melk-izedek nevében rejlő Molok = király szót elismerik, amitől Melkizedek = Íjászkirály-Holdkirály.) Mivel a helyi istenek hordozták hajdanán az összetartó erőt jelentő azonosságtudatot, kultúrköreik szerint szelektálódott később a föld népessége. Isteneik után nyertek nevet népeik. A JAZD-okban is, az örményországi IA=IO=JA (jász, jon, hun,) hold-népek maradékaira ismerhetünk. Ettől azonosíttattak a magyarországi jászok is a filiszteusokkal, és a későbbi parthusokkal is, stb. A kör, vég nélkül folytatható lenne, mert egy ősi, egybetartozó kultúrnép szakadt szét részeire, a Turáni-átok örökségeként elfelejtve, a korábbi azonosságot.
A jász-íjász műveltségi kör megtermékenyítő erejének tudható be, a késői jász Kazár Birodalom tekintélye. Látva a jász műveltség visszanyúló kapcsolatait és kiterjedt voltát, az iszlámon keresztül, az arab nyelvbe is átmentek fejleményei. Ugyanis arabul a GHAZA= háború, és a GHÁZI= harcoló, bajnok, és különösen győztes háborúk viselői vették fel, vagy kapták e melléknevet, amitől különös egybecsengéssel a GHAZI=GYŐZŐ értelemet hordozott.
A lényeg nem, csupán a külsőség, a leirati és kiejtési formák változnak. A mögöttes ősi rend azonosságait, elrejtik a későbbi kiejtésváltozatok.



Különös egyezéssel, a Kurdok-két fő kasztja: asszírétek és jezide állattenyésztők, voltak, a guránok meg földművelők, és mintha a jász és agarenus népességünk állna elénk. Nyelvük ó-perzsa, vallási saját szektájuk: a természet-imádó kizilbas, és az ármány-imádó jezidak. Mi már tudjuk, hogy a turáni hunok is így jártak, és sátán-imádóknak tartattak.
Az előzőkben megemlített Astiages volt az utolsó a méd királyok közül, neve, nagy kígyó, avagy sárkány, jelentésű volt. Keleten még szent szimbólum a sárkány, míg nyugaton pokolfajzat. A kígyó és sárkány jelképek, a legkorábbi időktől a Női műveltség jelképei, és ezért ábrázolták kígyó, illetve sárkányfarokba végződő testtel, GAIA Földanya Gigászgyermekeit, amikor Zeusszal harcoltak. De minden nap-herosz is megküzdött a kígyóval vagy sárkánnyal. További érdekes egybeesés, hogy a kereszténységben, éppen az ó-görögben FÖLDMŰVELŐ jelentésű szent, a György lett az, (GE-ORGEO, föld-organizáló, azaz földművelő) aki legyőzte a SÁRKÁNYT oly diadallal, hogy a sárkány még a korábban dicső címerekről is eltűnt. A pártusok, a dácusok, és egyes kelta törzsek, valamint az angolszászok (szax-szaka) sárkányos zászlóiról maradtak még képes ábrázolások, tehát ezek a népek, a legkorábbi műveltség utódai lehettek. El is tűntek a történelem színpadáról. A német-szászok ellen, egyenesen irtóháború folyt hajdanán. Ja, nevük SAX alakja, a legősibb SZAKA szkítákra utal. A hím-elv képviselői, az értelem egyenes vonalú, (azaz lineáris) öntermészete miatt, a világot is hasonló keletkezéssel képzelték el, kezdeti kiindulópontot tűzve ki az Atyaisten Világteremtési aktusát. Ezzel szemben a nő-elv, az ismétlődő folyamatok által megújuló, körkörösen hullámzó létről, a Világmindenség önmagából való megújulásáról van meggyőződve. Jelképe az öröklét, az önmaga farkába harapó kígyó, és ezt fejezték ki még, a Szűzen-szülés, azaz önmagából eredés költői képével. A hímelvűek, mindezt félreértve, az apa nélkül szülő nőben, a régi Nőistenek szajhaságát látták. Így kaptak egyes népek BASTARD, azaz FATTYÚ jelzőt. Ezért tartják a zsidók Szűz Máriát is szajhának. Nyílván a parthus-hunoktól, a jon-hunokon keresztül került Parthenios, azaz Szűz-istennő a görögökhöz, ahol Athene összeolvadt vele, és lett Athene Parhenios, a Szűz Athene. A parthusok nevéről ugye már tudjuk, hogy kivándorló értelemmel bírt, nem csodálkozhatunk hát, ha a régiségekben fenn maradt, hogy egész Európát bejárták, különösen Észak-Európában, (az ősi Szkítia) lettek otthonosabbak. Ezért Magdeburg régi Parthenopolisz, (azaz Parthus-, avagy Szűz-vár) nevének tőlük kellett erednie. A szajhaság idővel, kényszerűen egybe esett a szolgálólányok kényszerű szexuális szolgálataival, és jusson eszünkbe a sok, kiszolgáltatottsága miatt megesett cselédlány sorsa! Innen válik érthetővé, hogy Magdeburg csak fordítása a Parthenopolis névnek, hisz a német MAGDE = szűz, és szolgálólány jelentésű. Ez utóbbi jelentésnek később meg lett, az elítélő ízű mellékzöngéje. A bibliai hét-ördögös Mária Magdolna körül is hasonló zavar keletkezett. A zsidó hagyomány hajbodorító Mária (szajha) ként ismerte, ezzel szemben a gnosztikus evangéliumokban, Jézus legkedvesebb tanítványaként lép elénk. Magdala városából származva, nevével és történetével, az ottani Szűz-anyai és szent-szolgálói jellemzőket hordozhatta. Ilyen érthetetlen ellentmondásosságokat hordoznak a női oldal ideái. Nincs szétválaszthatóság az egybefolyó érzelmi minőségek miatt. Ezért inkább az elutasítás sorsa jutott a női ismeretvilágnak, és lassan teljesen eltűnt a szemünk elöl. Képviselőinek pedig csak a szégyen és bűnösség jutott, ami önmegtagadáshoz vezetett. Így felejtették el szégyenükben filiszteus származásuk tudatát a középkori jászaink, ahogy a JON-okról leírva is láthattuk ugyan ezt. Ideje felébrednünk az értelmi út hamis egyeduralmi világából! Kreatív agy-féltekénk hosszú-távú memóriájának mélyén szunnyad, feltáratlan női rendezőelvei szerint felépülő, elgondolhatatlan mágikus világunk. Téves szemléletünk homályában, ijesztőnek tűnő tartalmait elutasítjuk, és sátáninak minősítjük. Pedig a Boldogasszonyunkhoz vezető úton, mint a téli napnak, alá kell szállni a tudati alvilág és az éjszakai égbolt mélységeibe, és a helyes tudás fényénél, megtalálhatjuk az Élet elrejtett vizét, a magyarságot, azaz a boldogságot.
Bognár Ferenc, Visegrád, 2008.
Jegyzetek, hivatkozások:



1) -Lásd az 1925-ben Magyarországon előadó indiai parszi professzor, J. J. Modi, A hunokról, akik meghódították Indiát. Mivolt a hunok vallása? c. művét. 2) -Zajti F.:Zsidó volt-e Krisztus 3) -Lásd Görög Mitoszok c. könyvét) 4) -Lásd Corenei Mozes örmény történetíró és J.J Modi 5) -Mivel ez a PEHLEVI elismerten a később uralomra jutott parthus-hun dinasztiák nyelve volt, ezért az ó-perzsát tartják az előd-nyelvnek. Viszont a perzsa hősmondákban felbukkanó perzsa nyelvű PEHLEVÁN (hős és harcos) szó jól mutatja ki is volt a kultúr-átadó. Valójában fordítva történhetett, és a perzsa nyelv vette át az ősibb, és dicsőbb múlttal rendelkező keleti hunok nyelvéből, ezt a tovább képzett szót. A felejtésre kárhoztatott parthus-hunok történelmével és a magyarokkal való rokonságával, már sok neves kutató foglalkozott, nem lehet hát célunk őket a nyomozásunk fókuszába állítani. Legyen elég Szent Koronánk parthus-hun motívumaira, és Jézus parthus-hun származására utalnunk. 6) Ahogy Dárius király híres, háromnyelvű sziklafeliratát őrző hegy neve is több, BEHISTUN, BAGISTAN és BI.SUTUN alakban maradt fenn, az jól példázza a H hang eltűnési hajlamát, avagy G, vagy K hanggá keményedését. Egyes nyelvek kiejtésében teljesen eltűnik, ahogy a mai olasz is ungariát ír és mond, a hungaria helyett. 7) -Az Istár névnek volt H-s, Histár alakja is, mint az Isztria-félszigetnek is Hisztria, és ne kelljen itt egyéb példákkal untatnom a hallgatóságot, 20 éves kutatás eredményeire alapozom mondandómat. 8) -Dr. Fáy A magyarok őshona, 1910. 9) -Caitlin Matthews: Kelta hagyományok. 10) –Hisz JAHve Isten után nyert nevet JEHuda törzse, és csak később lett Juda, amiből meg a JIDdis, majd Zsidó-Sidó név lett, mutatva a kiejtésváltozás sokrétűségét. 11) -1681-től, kettős névvel hol váltva, vagy meg egyszerre mindkét formát kiírva, így, ,,PHILISTAEUS azaz JASONES” jelölték. A történelem sodrában, csak 1741-től tűnik el végleg a Philistaeus nevezet, és jön a JAZYGES alak. (Horvát I. Jászok, 1829.) 12) -Az 1382-ik évi magyar nyelvű Ószövetségi töredékekben, a kánaáni Philistaueusok is, és a XVI. sz. eleji Debreceni Magyar Legendárium Szent Dávid életével kapcsolatban említett Philistaeusok is. stb. JÁSZ-nak lettek fordítva, a magyar nyelvű kiadásokban. Horvát: Rajzolatok) 13) -Nyelvünkben is hasonló jelenség által volt a Jásznak még GYÁSZ kiejtése. A jászruha=gyászruha, a kijó=kígyó, a hajma=hagyma, a jó=gyó, a gyógyul régen ,,jóuljójul” volt, stb. 14) -IV.sz-i Ammianus Marcellinus még jazygokat említ, de 300 év múlva, a VII.sz-i Ravennai Geográfus, már GAZORUM nemzetről szólt. 15) -Horvát Jászok II. 16) - Az Ókori Lex: Pannoniában, Daruvár mellett, köbe vésve találták RESPUBLICA IASORUM, (egyenesen Jász Köztársaság) továbbá Toplicán megtalált kő felirata AQUA IASAS, (Jászfürdő városa) valamint Várhely körül talált kövön DACORUM IASSIORUM felirat, (dák jászság,) Ez időben nem volt J betű.) 17) -Stephanus Bizantus szerint a palesztinai Gáza város hivatott IONIA néven is, amikor meg Strabónál, Attika, (Athén) hajdan ionia, és ias néven hivatott, tehát ION = IAS. 18) --(Hőke Lajos, Armenia) 19) –Lásd a1881-es, Héber kútforrások c. műre támaszkodó Révai Lexikon, Hagar-ország címszavát! 20) - Bibliai Lexikon (1931.)
21) Horvát István A Magyarokról mint Agarénusokról c. 1828. 22) -(Horvát, Rajzolatok ) 23) –Strábo: Attika (Athén ősállama) hajdan Ionia és Iasz néven hivatott. Gaza Zonarás : Appianus 147 után írja: a dácok az ionesek mellett laknak, és ezzel vagy az IASSII, vagy a IAZYGES népről kellett szólnia. Dósa Tamás 1334-ben Ionia Főkapitányának íratott. (Horvát JászokII) -A görög ion-ok nyelvjárását ias-nak nevezték. (R.Lex.) 24) –Pl. EU-PHONIA=jó, helyes kiejtés, EV-ANGELIUM=EU-ANGELIUM=jó hír, stb. vagyis az EU = EV, akkor IU nem csupán a JU kiejtést kaphatta, hanem lehetett a szintén kapcsolódó ÍV olvasata és értelme is. 25) -A Nagy-Örményország történetében, Chorenei Mózesnél Ahura Mazda neve Aramazd és Ormuzd formákat is ad, és az örmény Anahita pogány neve Aszdgigh, 26) gör. Astyages, = babiloni Azidahak, =örm. Asdahak, és jelentése nagy kígyó, sárkány. A méd kultúremlőkről tejelő perzsák királyainak Isde-Izde előneve is ide kapcsolódik, pl.



Izdegerd. 27) Diod Sic szerint, Apolló találta fel a citerát és a muzsikát, valamint az íjat is, és megtanította a lakosságot a vele való bánásmódra, ezért leginkább a krétaiaknál virágzott a nyilazó mesterség, és az íj neveztetett szkita íjnak. A krétai CURETES és a Iás nemzet, egy a philisteusokkal, és Gázában a krétai Juppitert imádják.(Horvát Jászok II) 28) A kazárokból kivált kabar törzsekről van szó, kiknek nevét egyes kutatók, a kóbor jelentéssel magyarázták már a XIX. és XX században.
29)
Eretnek irányzatok: Arrián, Plágius, Szkítianosz, Mani, Nesztor, albigens, valdens, katar, kukurbita, bogumil,