---
master_file: "[[@CezurazottEgeszsegEmberi]]"
---
# Index for A cezúrázott egészség – emberi jogok – pszichiátria – cchr-magyarorszagon.pdf

ÁLLAMPOLGÁRI BIZOTTSÁG
AZ EMBERI JOGOKÉRT
2014
A mentális egészségügy
megfigyelő szervezete
20 éve az emberi jogok
védelmében Magyarországon



2
Állampolgári Bizottság az Emberi Jogokért Alapítvány 1461 Budapest, Pf. 182 06 (1) 342-6355 info@cchr.hu www.emberijogok.hu
© 2014 Állampolgári Bizottság az Emberi Jogokért Alapítvány. Minden jog fenntartva.
Fotó: 13. oldal: Stockfresh.com
Az Állampolgári Bizottság az Emberi Jogokért célja, hogy kivizsgálja és feltárja a pszichiátria területén történő emberi jogi sérelmeket. E tevékenységet mindaddig folytatjuk, amíg a jogsértő gyakorlatok meg nem szűnnek és az emberi jogok helyre nem állnak ezen a területen.



3
H
a manapság megkérdeznénk valakit az utcán, mit gondol: végeznek-e még manapság Magyarországon elektrosokkot, vagy megtörténhet-e, hogy valakit kényszerrel a pszichiátriára hurcolnak, sokan talán még a feltételezéstől is elhűlnének. Pedig aki azt gondolja, hogy az elektrosokkot a Száll a kakukk fészkére című filmet követően már évtizedekkel ezelőtt betiltották, kényszerrel pedig csak az önkényuralmi rendszerek idejében zártak embereket a pszichiátriára, bizony téved – ráadásul az emberi jogi problémák palettája a pszichiátria területén ennél sokkal szélesebb körű. Amikor alapítványunk, az Állampolgári Bizottság az Emberi Jogokért (CCHR) tevékenysége 20 évvel ezelőtt, 1994-ben elindult Magyarországon, bár bizonyos jogszabályok papíron garantálták a pszichiátriai páciensek egyes jogait, mégsem volt jellemző, hogy a sérelmet szenvedettek érvényt szerezhettek volna ezeknek. Így az alapítvány egyik legfontosabb feladata az lett, hogy felkarolja azokat az embereket, akik jogaik érvényesítése érdekében egyedül nem tudtak szembeszállni a pszichiátria rendszerével. Az eltelt két évtizedben végzett jogvédő munka során jelentős mennyiségű gyakorlati tudás és szakmai tapasztalat gyűlt össze a pszichiátriákon történő jogsértések témájában. Ezeknek nem kevés szerepük volt abban, hogy mostanra az alapítvány az egyik leghatékonyabb munkát végző civil szervezetként működik ezen a területen Magyarországon. Ám ne gondoljuk, hogy mindez csupán a pszichiátriai intézetekben és osztályokon kezelt emberek relatíve szűk csoportját érinti, miközben a társadalom nagyobb része számára ez a téma csupán érdekesség – nem. A pszichiátria hatóköre manapság jelentősen túlnyúlik az intézetek falain és elér szinte a társadalom minden szegletébe. Ma, amikor pszichiáterek az élet egyre több, kisebb-nagyobb emberi problémájáról bizonygatják, hogy azok „mentális betegségek”, amelyekre az
egyetlen megoldás a tudatmódosító pszichiátriai szerek szedése; ma, amikor világszerte 20 millió gyermeket bélyegeznek „mentális zavarosnak” olyan tanulási és viselkedési nehézségek miatt, amelyeket néhány évtizeddel ezelőtt senki nem tartott volna betegségnek, nos, ez olyan helyzetet teremt, amikor az emberi jogok, a méltóság és egyáltalán a józan ész védelmére ezen a területen nagyobb szükség van, mint valaha. Ez a kiadvány, amelyet az alapítvány megalakulásának 20. évfordulója alkalmából jelentettünk meg, nagy vonalakban mutatja be a legfontosabb eredményeket és sikereket, amelyeket a pszichiátria területén történő emberjogi sérelmek felszámolásában és a páciensek jogainak védel
mében az elmúlt két évtizedben elértünk. A munkának azonban még koránt sincs vége – mindaddig folytatjuk, amíg a pszichiátria felelősséget nem vállal a jogsértésekért és a káros kezelésekért, és amíg az emberi jogok teljesen helyre nem állnak a mentális egészségügy területén.
Dobos János, elnök Állampolgári Bizottság az Emberi Jogokért Alapítvány
AZ EMBERI JOGOK VÉDELMÉNEK SZÜKSÉGESSÉGE A PSZICHIÁTRIA TERÜLETÉN
Ne gondoljuk, hogy mindez csupán a pszichiátriai intézetekben és osztályokon kezelt emberek relatíve szűk csoportját érinti – a pszichiátria hatóköre manapság jelentősen túlnyúlik az intézetek falain és elér szinte a társadalom minden szegletébe.



4
J
ogvédő munkánk során rendszeresen találkozunk olyan ügyekkel, amikor gyermekelhelyezés, válóper, vagyoni viták vagy egyéb konfliktus miatt kerül egyik vagy másik fél a pszichiátriára, az így szerzett stigma pedig szinte lemoshatatlan. A jelenlegi törvény sajnos számos pontban lehetővé tesz jogsértéseket úgy, hogy az elkövető utólag nem, vagy csak nagyon nehezen vonható felelősségre. Ahhoz, hogy manapság valakit akarata ellenére a pszichiátriára szállítsanak, elegendő egyetlen orvos véleménye, ez pedig sok esetben igen szubjektív. Ha az illetőt már bevitték, a törvény szerint kerülni kell, hogy az ún. bírói szemle megérkezéséig – amely arra hivatott, hogy felülvizsgálja a beszállítás jogosságát – a pácienst tudatmódosító gyógyszerezésben részesítsék – kivéve, ha az„szakmailag indokolt”. Ám a kényszerbeszállítást követően a pácienseket szinte minden esetben erősen legyógyszerezik – sokszor napokig nem tudják, hol vannak és mi történik velük. Hogy ez szakmailag indokolt volt? Ki fogja felülbírálni, ha mégsem? A bírói szemle bizonyosan nem. Ilyen és hasonló jogi hiányosságok teszik lehetővé, hogy jogtalan kényszerbeszállítások rendszeresen történhessenek, méghozzá úgy, hogy utólag ez ne legyen tetten érhető. A pszichiátriai kényszerbeszállítások száma Magyarországon jelenleg mintegy 20 ezerre (!) tehető éves szinten. Az alapítvány ezért fontos feladatának tekintette, hogy lépéseket tegyen a jogtalan pszichiátriai beszállítások ellen, s ennek egyik fontos eleme volt a nagyközönség és a döntéshozók felvilágosítása.
A 90-es évek végén Pszichiátriai kényszerbeszállítások – Önnel is megtörténhet? címmel egymillió példányban terjesztettünk felvilágosító kiadványt az ország egész területén, amely mérhetően növelte a lakosság tudatosságát a kényszerbeszállítások problémájáról. A médián keresztül számtalan televízió- és rádióműsorban, illetve újságcikkben tájékoztattuk a nagyközönséget a témáról, emellett 2005-ben jelentést adtunk ki a törvényi szabályozás hiányosságairól, amelyet az ország számos köztisztviselőjének megküldtünk. A válaszokból kitűnt, hogy a kiadvány számos helyen hiánypótlónak bizonyult, illetve olyan problémákra irányította rá a figyelmet, amelyekről a hivatalnokoknak nem volt tudomásuk. Az évek során számos alkalommal keresték fel az alapítványt kétségbeesett rokonok, barátok azzal a kéréssel, hogy segítsünk családtagjukat, barátjukat kijuttatni a pszichiátriáról, ahová akarata ellenére, indokolatlanul vitték be. Egy budapesti férfi a volt munkahelyével keveredett nézeteltérésbe, ami után a pszichiátriára szállították, ahonnan nem akarták kiengedni; a barátai keresték fel a CCHR-t segítségért. Az alapítvány képviselője felkereste a férfit a kórházban és tájékoztatta a jogairól, ezt követően a férfit nagyon hamar hazaengedték. Ma már sok esetben elegendő, ha a hozzátartozók közlik a pszichiátrián: kapcsolatba léptek az Állampolgári Bizottság az Emberi Jogokért Alapítvánnyal, és a valós indok nélkül a pszichiátrián tartott rokon rendszerint gyorsan kikerül a kényszerkezelés alól.
A JOGSÉRTŐ
KÉNYSZERBESZÁLLÍTÁSOK FELTÁRÁSA



5
„EEbben a ketrecben tartottak, mint az
állatot, nem akarok tovább élni” – írta a 70-es években egy pszichiátriai kezelt búcsúlevelében, mielőtt a hálós ágyra felakasztotta magát. A megalázó bánásmód iskolapéldája, a hálós ágy a külvilágot bár „megvédte” a „veszélyes”pácienstől, ha hozzátesszük, hogy semmilyen garanciát nem nyújtott arra, hogy az illető önmagában nem tesz kárt, nyilvánvalóvá válik, hogy aligha lehetett a gyógyítás eszközének nevezni. Magyarországon a CCHR volt az első szervezet, amely lépéseket kezdeményezett a hálós ágyak betiltására 1997-ben. Felmérést készítettünk a pszichiátriai otthonok körében, amelyből kiderült, hogy a megkérdezett otthonok 40%-ában használtak hálós ágyat – bár a válaszadó pszichiáterek közül számosan maguk sem értettek igazán egyet ennek használatával. A szakirodalomból sem került elő olyan cikk, amely a hálós ágy előnyeit méltatta volna, ellenben több vezető pszichiáter nyilatkozta azt, hogy használata szakmai szempontból indokolatlan, mindemellett a hálós ágyak használata során gyakran sérült az emberi méltósághoz való alkotmányos jog. Állásfoglalást kérő levelünkre az akkori Népjóléti Minisztérium főosztályvezetője
A HÁLÓS ÁGY MÁR A MÚLTÉ
ezt írta: „a hálós ágy alkalmazása a pszichiátriai osztályokon és intézetekben orvosszakmai és emberi jogi okokból is indokolatlan és kerülendő”. A kezdeményezéshez tucatnyi civil szervezet is csatlakozott. Médiakampányunk eredménye
képpen számos újságcikk és tévéműsor hívta fel a nagyközönség figyelmét a hálós ágyak betiltásának szükségességére. A kezdeményezés országos kampánnyá duzzadt, amelyhez politikusok is csatlakoztak; a Magyar Országgyűlés elnöke például levélben kereste meg a népjóléti minisztert, támogatását kérve a hálós ágyak betiltásához. Az eszköz betiltását indítványozó beadványt azonban, sajnálatos módon, a minisztérium – amely eleinte fogékonynak mutatkozott a probléma megoldására – vezető pszichiáterekkel is véleményeztette, akik – bár maguk sem értettek egyet az eszköz használatával – ideológiai alapon mégis lebeszélték a minisztériumot arról, hogy a hálós ágyakat betiltsa. Így a hálós ágyak betiltásának kérdése akkor a szőnyeg alá került. Végül 2004-ben, többek között civil szervezetek nyomására, az egészségügyi miniszter rendeletben tiltotta meg a hálós ágyak használatát a pszichiátriákon. Eljött hát az idő, amikor ez az emberi jogokat sértő eszköz, a hálós ágy Magyarországon legalábbis – végre eltűnhetett a múlt süllyesztőjében.
A CCHR volt az első szervezet, amely érdemi lépéseket kezdeményezett a hálós ágyak betiltására, amelynek használatát végül 2004-ben be is tiltották.



6
H
úsz-harminc évvel ezelőtt egy olyan tanulót, aki viselkedésével zavarta a tanítást, senkinek sem jutott volna eszébe betegnek tekinteni. Hasonlóképpen, egy olyan gyermeket, akinek gondja volt a tanulással, senki nem vitt volna emiatt orvoshoz. Manapság viszont az egykori izgága, rosszcsont,„hanyag magatartású”, rossz tanuló gyermekek más jelzőt kapnak: „hiperaktív”, „figyelemzavaros”, egyszóval: beteg. A „beteg” gyermeknek pedig „gyógyszerre” van szüksége. De kinek jutott eszébe betegségnek tekinteni a korábbi oktatási-nevelési problémákat?
1987-ben az Amerikai Pszichiátriai Társaság tagjai kézfeltartásos szavazással eldöntötték, hogy a „figyelemhiányos hiperaktivitás zavar” (ADHD) onnantól fogva számítson betegségnek. Az ennek kezelésére leggyakrabban használt szer egy amfetamin-jellegű vegyület – olyan kábítószerekkel rokon serkentőszer, mint a speed, az extasy, vagy a kokain. Ma a világon közel 20 millió gyermeket gyógyszereznek tanulási vagy viselkedési problémákra hivatkozva. A trend alól sajnos Magyarország sem kivétel. Az aggódó szülőnek a gyermekpszichiáter elmondja, hogy ezt a „gyógyszert” a világon mindenütt használják és milyen jót fog tenni a gyermek tüneteinek, ám nem mondja el, hogy semmilyen orvosi bizonyíték nem támasztja alá, hogy a gyermek problémája orvosi állapot lenne, hogy a szer függőséghez vezethet és pusztán kémiailag nyomja el a gyermek tüneteit, illetve hogy a legkülönbözőbb mentális és testi mellékhatásokat okozhatja a gyermeknek. Így a szülők tájékoztatás utáni beleegyezéshez való joga alapvetően sérül.
Országos felvilágosító kampányba kezdtünk hát, hogy elérjük: a szülők minden fontos információ birtokában hozzanak döntést gyermekük gyógyszerezésével kapcsolatban. Az elmúlt másfél évtizedben több tucat tévéműsoron, megszámlálhatatlan újságcikken és több száz rádióinterjún keresztül hívtuk fel a nagyközönség figyelmét a gyermekek pszichiátriai gyógyszerezésének veszélyeire. Miután az igény egyre nőtt a hiteles tájékoztatás iránt, kiadványt állítottunk össze az érdeklődők részére Hiperaktivitás, figyelemzavar: Pszichiátriai betegségek-e valójában? címmel, amely minden lényeges, ám sokszor nehezen hozzáférhető információt tartalmazott a témáról. Hamar kiderült, hogy a kiadvány hiánypótló Magyarországon. Az elmúlt évek során ezerszám keresték meg alapítványunkat szülők, pedagógusok, iskolaigazgatók, gyermekjóléti szolgálatok, nevelési tanácsadók, polgármesteri hivatalok, családsegítők, orvosok, pszichológusok, hogy a kiadványból kapjanak, és a visszajelzésekből egyértelművé vált, milyen fontos szerepet tölt be a valódi tájékoztatás. A tájékoztatáson túl számtalan, az alapítványt felkereső szülőnek – és rajtuk keresztül gyermekeiknek – tudtunk egyéni segítséget nyújtani problémájuk megoldására. És az sem mellékes, hogy a hiperaktivitásra felírt pszichiátriai serkentőszer felírásának növekedése, a 90-es évek meredek emelkedése után, a 2000-es évek első felében megállt Magyarországon.
A GYERMEKEK VÉDELME A TUDATMÓDOSÍTÓ GYÓGYSZEREZÉSTŐL
Az alapítvány szülők, érdeklődők ezreinek nyújtott segítséget, hogy megfelelően informálódjanak a gyermekek tudatmódosító gyógyszerezéséről, és így valóban felelős döntést hozhassanak a gyermekek jövőjét illetően.



7
B
ár a jogszabályok elvileg védik a pszichiátriai osztályokon kezeltek jogait a visszaélésektől, a gyakorlat azt mutatta, hogy ezek a jogok sokszor csak papíron léteznek. A helyzetet csak nehezíti, hogy a jogaikban, méltóságukban, egészségükben sértett emberek jogaiért küzdve az alapítványnak sok esetben a hivatali tekintélyelvűség szinte áthatolhatatlan falával kell szembenézni. Ennek ellenére kitartó munkával mára már sikerült megbontani a tekintélyelvűség falát és számos ügyben elérni, hogy a hatóságok igazságot szolgáltassanak vagy a sértetteket kártérítésben részesítsék, az alapítvány munkájának eredményeképpen. Az alábbiakban az ilyen ügyekből következik egy válogatás, a teljesség igénye nélkül. Ezek az esetek egyben jól reprezentálják, hogyan sérülhetnek az emberi jogok és a méltóság napjaink pszichiátriai osztályain.
V. G.-né kapcsolata megromlott férjével. A nő – aki az eset előtt 10 évvel egyszer kapott pszichiátriai kezelést, s emiatt időnként kontrollra kellett járnia egy pszichiáterhez – válni akart, ám a férj ezt próbálta megakadályozni. Ezért felkereste a pszichiátert, akihez felesége kontrollra járt, és előadta, hogy a felesége elmebeteg dolgokat művel. A pszichiáter pusztán a férj által elmondottakra alapozva kényszerbeszállításra szóló beutalót állított ki, amellyel a megdöbbent nőt aznap este beszállították egy Budapest melletti pszichiátriai osztályra – bár nem volt sem mentálisan zavart, sem veszélyeztető. A pszichiátrián három napot töltött el akarata ellenére, szabadságától megfosztva három nap után kiderült, hogy a nő épelméjű, ezért hazaengedték. Az alapítvány segítségével 2001-ben kártérítési per indult, amelynek köszönhetően a nő 700 000 forint kártérítésben részesült.
Cs. J.-né egy Veszprém megyei kórházban kapott pszichiátriai kezelést, amelynek során az egyik pszichiátriai szert oly mértékben túladagolták, hogy a nő kis híján belehalt – életét családja gyorsaságának és kitartásának köszönhette. Lánya az alapítványhoz fordult segítségért, az alapítvány pedig az ügy dokumentálása után panasszal fordult az illetékes szervekhez. A rendőrségi vizsgálat a panaszt alaposnak találta, így a felelős pszichiáter ellen vádat emeltek, és a büntetőügy lezártával
2003-ban elítélték. Tudomásunk szerint Magyarországon ez volt az első eset, amikor büntetőügy során egy pszichiátert törvénysértés elkövetésében bűnösnek találtak.
M. J. akarata ellenére került egy Pest megyei kórház pszichiátriájának zárt osztályára. A kórház nem tartotta be a kényszerítő intézkedésre vonatkozó jogszabályokat, amellyel alapvető betegjogait korlátozták, így a nő bent tartása jogsértő volt; az ügy kivizsgálását végző hatóság 100 ezer forint bírságot szabott ki a kórházra.
A debreceni T. S. és felesége között megromlott a viszony, a férfi beadta a válópert. Kapcsolatuk innentől még jobban elmérgesedett; az ápolónő feleség jelezte férje felé, hogy be tudja őt juttatni az elmeosztályra. A feleség felkereste a háziorvost, aki pszichiátriai beutalót állított ki a férjnek anélkül, hogy személyesen látta volna a férfit. Ennek következtében a férfinek több napot kellett akarata ellenére a pszichiátrián töltenie. Az alapítvány több illetékes szervnél is panaszt, illetve bejelentést tett. Az ÁNTSZ vizsgálata 2010-ben azzal végződött, hogy a jogtalan kényszerbeutalást elrendelő háziorvost elmarasztalták, 2011-ben pedig az OEP állapította meg, hogy a férfi kórházban tartása nem felelt meg a jogszabályoknak, így az ezért fizetett támogatást visszavonták a kórháztól.
B. F.-nét családi konfliktusok miatt hozzátartozói vitették be akarata ellenére több alkalommal a pszichiátriára. A nő sosem volt veszélyeztető állapotú (ami a kényszerbeszállítás alapvető feltétele), de a családtagok el tudták intézni a beutalásokat – sokszor úgy, hogy a beszállítás előtt a nőt egyáltalán nem látta orvos. A kórházban önkéntes nyilatkozatot írattak alá vele, hogy azt a látszatot keltsék, saját akaratából van
AZ EGYÉNEK JOGAINAK VÉDELME
Mára már számos ügyben sikerült elérni, hogy a hatóságok igazságot szolgáltassanak vagy a sértetteket kártérítésben részesítsék, az alapítvány munkájának eredményeképpen.



8
ott, és elkerüljék, hogy kiderüljön, a beszállítások jogtalanok voltak. A CCHR panasza alapján az Alapvető Jogok Biztosa (Ombudsman) vizsgálatot indított az ügyben, amely feltárta az elkövetett jogsértéseket és mulasztásokat. Az ügyről kiadott ombudsmani jelentés megállapította: mindez megsértette a panaszos emberi méltósághoz és személyes szabadsághoz való jogát.
Egy esztergomi ügyvéd egy nap munka után hazaérkezve úgy találta, hogy pszichiáter felesége elköltözött, a lakást kipakolta, a gyerekeket magával vitte, és értesítette a mentőket, hogy férje délután fél ötkor fog hazaérkezni, és öngyilkosságot akar elkövetni, ezért jöjjenek ki érte, és szállítsák a pszichiátriára kényszerkezelésre. Így a férfival egy időben megérkeztek a mentők is, hogy az „önveszélyes őrültet” a pszichiátriára vigyék. A férfi döbbenetben, teljes értetlenséggel állt az események előtt, mivel ezeknek semmi látható előzménye nem volt. Szerencséjére nem egyedül érkezett haza, hanem egy orvos barátja kíséretében, aki a mentősök előtt igazolta, hogy a vádak légből kapottak, így a férfi megúszta a pszichiátriai kényszerbeszállítást. A pszichiáter feleség azonban az önkormányzat, a rendőrség és a háziorvos felé terjeszteni kezdte, hogy férje pszichiátriai kezelt – ami természetesen nem volt igaz. A férfi az alapítványhoz fordult tanácsért, majd személyiségi jogi pert indított a nő ellen, amiért az megpróbálta lejáratni a hivatalos szervek előtt.
A személyiségi jogi per mellett a férfi a CCHR segítségével az Orvosi Kamaránál is bepanaszolta a pszichiáternőt a kényszerbeszállítási kísérlet miatt. A kivizsgálások eredményeképpen a pszichiátert az Orvosi Kamara elmarasztalta, a bíróság pedig a férjének fizetendő 300 ezer forint kártérítésre ítélte. T. M.-et, bár senkire nem jelentett veszélyt, akarata ellenére, karhatalom igénybevételével szállították a pszichiátriára, ahol három hétig gyógyszerezték. A bírói szemle során panaszt tett, emiatt vizsgálat indult, ami végül megállapította, hogy a nő beszállítása jogsértő volt. Kártérítési per indult, amelynek következtében a nő kétmillió forint kártérítésben részesült.
Egy Pest megyei idősek otthonában élő korosodó hölgy nehezen jött ki a személyzettel, ezért az intézetben úgy döntöttek, a nénit gondnokság alá kell helyezni. Az intézet pszichiátere a néniről úgy állított ki „szakvéleményt”, hogy nem is látta személyesen, viszont a vélemény alapján az intézet elindította a gondnoksági eljárást. Az idős hölgy az alapítványhoz fordult segítségért, így az ezt követő vizsgálat során derült fény a gondnokság alá helyezés körüli visszásságokra, valamint arra is, hogy a pszichiáter soha el nem végzett vizsgálatokat számolt el az egészségbiztosítás felé. A hivatalos vizsgálatok során bebizonyosodott a biztosítási csalás, emellett az Orvosi Kamara is elmarasztalta a pszichiátert. Az üggyel az Alapvető Jogok Biztosa is foglalkozott, aki nemcsak megállapította a jogsértéseket, de a vizsgálatról hivatalos, nyilvános jelentést adott ki.



9
2
010 elején a Bács-Kiskun Megyei Pszichiátriai és Fogyatékos Betegek Otthonának két ápolónője azzal fordult az ügyészséghez és a médiához, hogy az intézetben súlyosan megalázzák a lakókat: egyes ápolók verik, kikötözik, sőt, perverz szexuális játékokra kényszerítik a szerencsétlen ápoltakat. Az ügy országos botránnyá duzzadt. A CCHR felvette a kapcsolatot a két ápolónővel és az ügyészséggel, hogy segítse az ügy felderítését. Az alapítvány munkatársai, a nyomozó hatósággal együttműködve, bizonyítékokat és adatokat gyűjtöttek, tanúkat szereztek a nyomozáshoz, valamint folyamatosan média megjelenéseket kreáltak az ügynek. 2010 nyarán végül az ügyészség három ápolót letartóztatott, akik ellen azután vádat emeltek nemi erőszak, súlyos testi sértés és zsarolás vádjával.
Az ügy büntetőjogi vonatkozásai mellett az alapítvány tényfeltáró munkájának eredményeként másfajta vizsgálatok is indultak az intézettel kapcsolatban. A Nemzeti Erőforrás Minisztériumnak az intézet működése kapcsán végzett vizsgálata szintén visszaéléseket tárt fel, és jó néhány szempontból átszervezést kezdeményezett az intézet lakóinak humánusabb és hatékonyabb ellátása érdekében, így például javasolták a korlátozó intézkedések alkalmazása helyett új, korszerű terápiás szemlélet és eljárások bevezetését az intézetben. A minisztérium mellett az Alapvető Jogok Biztosa (Ombudsman) is vizsgálatot indított. Az ombudsmani kivizsgálás szintén számos problémát tárt fel, többek között megállapította, hogy az intézetben tapasztaltak több pontban visszásságot idéztek elő az élethez és az emberi méltósághoz való joggal. Az Ombudsman több illetékes szervhez fordult, felkérve őket, hogy tegyék meg a megfelelő lépéseket a visszásságok megszüntetésére. Az emberjogi biztos az ügyről egy hivatalos, nyilvános jelentést is készített és közzé tett. 2013 októberében a másodfokú bíróság is kihirdette ítéletét az ápolókkal szemben indult büntetőperben: a másodrendű vádlottat – egy ápolt súlyos bántalmazása miatt – két évre felfüggesztett
8 hónap börtönbüntetésre, az elsőrendű vádlottat pedig – egy férfi ápolton elkövetett többszörös nemi erőszakért – 6 és fél év fegyházbüntetésre ítélte.
A MÉLTÓSÁG SÁRBA TIPRÁSA KISKUNHALASON
A kiskunhalasi pszichiátriai otthonban egyes ápolók súlyosan bántalmazták vagy szexuálisan megalázták a kiszolgáltatott ápoltakat.
„Köszönetet szeretnék mondani a CCHR-nak, mert a kiskunhalasi pszichiátriai ügyben sokat segítettek. Örökké hálás leszek nekik a segítségükért.”
Lukácsné Vágó Judit az ápolónő, aki az ügyet elindította



10
A
z alapítványhoz forduló panaszosok konkrét ügyeinek vizsgálata kapcsán a visszaélések egy olyan típusára is fény derült, amelyek korábban rejtve maradtak: az egészségbiztosítási pénzekkel való visszaélésekre. Az ügyek alaposabb vizsgálata sorra fedte fel az olyan eseteket, amikor pszichiáterek vagy pszichiátriai intézetek jogtalanul vettek fel pénzt az adófizetők által befizetett egészségbiztosítási keretből. A kérdés annál is inkább fontossággal bír, mert nem elszigetelt problémáról van szó: a CCHR tagszervezetei számos más országban fedtek
fel hasonló pénzügyi csalásokat. Az Egyesült Államokban évente mintegy 100 milliárd dollár kár éri az országot egészségügyi csalások miatt, ebből hozzávetőleg 40 milliárd a pszichiátria területén elkövetett csalásoknak köszönhető. Mi is történik pontosan? Egy adott kezelést kétszer-háromszor is lejelentenek a biztosító felé; a pácienst egyszerre lejelentik járóbeteg és fekvőbeteg kezelésre; vagy egy 10 perces gyógyszerfelírás okán olyan„terápiákat” számláznak ki az egészségbiztosítás felé, amelyek 40-50 percig tartanak, és ezekből akár kettőt-hármat is. Mindezzel persze jogtalanul többszörözhetik meg a bevételeiket. Az egészségbiztosítónak nincs kapacitása a hozzájuk befutó összes igénylést ellenőrizni, ezért az alapítvány munkája nyomán felszínre
került pénzügyi visszaélésekről jelentést küldtünk a hivatalnak, amely ezek kivizsgálásával meg tudta állapítani a biztosítási csalásokat és megtenni a megfelelő lépéseket – ami az esetek többségében a jogtalanul felvett összegek 150%-ának visszavonását jelenti.
Íme néhány konkrét példa:
Egy Pest megyei férfi egy pszichiátriai osztályon kapott kezelést. Néhány nap múlva hazaengedték, de az egészségbiztosítónak erről nem szóltak: nekik továbbra is azt jelentették, hogy a férfi náluk van kezelésen, és felvették az ezért járó biztosítási pénzeket. A vizsgálat beigazolta a gyanút: valóban jogtalanul vettek fel pénzt a „pszichiátriai kezelés” után, amikor a férfi ott sem volt. A jogszabálynak megfelelően büntetésként a már kifizetett összeg 150%-át vonták vissza a kórháztól. Egy fiatal egri hölgy kamaszkora óta éveken át kapott pszichiátriai kezeléseket akarata ellenére. Amikor emiatt felkereste a CCHR-t és a szervezet vizsgálni kezdte az ügyet, pénzügyi visszaélések nyomaira bukkant, így az adatokat jelentette az egészségbiztosító felé. A vizsgálat során kiderült, hogy a nő ellátásai során összesen 31 olyan pszichiátriai kezelést jelentettek le, amik soha nem történtek meg. A hivatal intézkedett az el nem végzett és jogalap nélkül jelentett ellátásokra kifizetett pénz másfélszeresének visszavonásáról. Egy másik esetben egy pszichiáter alkalmazottként dolgozott a Pszichiátriai Klinikán, miközben a magáncégével szolgáltatásokat nyújtott egy szociális intézetben. A szociális intézet egyik ápoltjának kivizsgálása után a vizsgálatot a Pszichiátriai Klinikán keresztül lejelentette a biztosítónak, ugyanakkor az intézettől is felvette a vizsgálatért járó munkadíjat – így a térítés összege duplán folyt be, az adófizetők pénzéből. Ráadásul a pszichiáter úgy írt fel receptre pszichiátriai szereket, hogy nem volt engedélye rá. A CCHR mindezt jelezte a biztosítónak, így
PÉNZÜGYI CSALÁSOK FELFEDÉSE A PSZICHIÁTRIA TERÜLETÉN
Az ügyek alaposabb vizsgálata sorra fedte fel az olyan eseteket, amikor pszichiáterek vagy pszichiátriai intézetek jogtalanul vettek fel pénzt az adófizetők által befizetett egészségbiztosítási keretből.



11
a vizsgálat elindult. A pszichiáter azzal igyekezett kimenteni magát, hogy mindezt a betegek érdekében tette, de ezt a biztosító érvként nem fogadta el: a kifizetett összeg másfélszerese került vissza az országos kasszába. Az állami egészségügyi ellátásban dolgozó orvosok esetében persze a büntetést nem az orvostól, hanem a kórháztól vonják vissza. Annak ellenére, hogy az összeg visszafizetésében a kórház biztosítója részt vállal, figyelembe véve a magyar egészségügy és a kórházak sokszor alulfinanszírozott állapotát, halmozódó adósságait, nehéz pénzügyi helyzetét, ezek a csalások mindenképp hozzájárulnak az egészségügy és a kórházak pénzügyi nehézségeihez, és a közpénzek megkárosítását jelentik. Ráadásul a pszichiátriai kezelések többszörös kiszámlázása vagy TB-támogatás igénylése soha
meg nem történt kezelések után azt a látszatot keltik, hogy a valóságosnál több kezelés történik, ami a pszichiáterek hiányának vagy túlhajszoltságának látszatát erősíti – és ami egyébként segít elterelni a figyelmet arról a tényről, hogy napjaink pszichiátriai kezelései igazából nem alkalmasak arra, hogy a páciensek lelki egészségét helyreállítsák. Figyelembe véve azt a tényt, hogy az alapítvány által – a pénzügyi csalások szempontjából – szúrópróbaszerűen vizsgált ügyek zömében fény derült ilyen visszásságokra, könnyen meglehet, hogy az eddig feltárt esetek csupán a jéghegy csúcsát jelentik. Az alapítvány ezért tovább folytatja ezt a munkát, hiszen az adófizetők által az egészségügyi kasszába fizetett pénzek korrekt felhasználása az egész magyar egészségügy szempontjából létfontosságú.



12
N
em elég, ha az áldozatok, családtagjaik és az emberjogi aktivisták tudnak a pszichiátriákon történő visszaélésekről – a jogtalanul pszichiátriára zárt emberekről, káros kezelésekről, tönkrement életekről. Ahhoz, hogy valódi változások történjenek, társadalmi igénynek kell létrejönnie a változásra. Ennek elengedhetetlen eszköze a széles körű felvilágosítás. Ezt a feladatot látja el a Pszichiátria – Károkozás és halálesetek című vándorkiállítás is. A CCHR Los Angelesben működő nemzetközi központja múzeumot működtet a pszichiátria területén feltárt emberi jogi sérelmek múltjáról és jelenéről. A múzeum olyan sikernek örvend a
nagyközönség körében, hogy a tárlatot elkészítették vándorkiállítás formájában is. A magyar nyelvű kiállítás 2006-ban mutatkozott be Budapesten, és azóta járja Magyarország (esetenként a környező magyarlakta területek) nagyvárosait – mindenütt egyöntetű sikerrel.
A kiállítás tizenöt nagyméretű, színes panelen és tizennégy dokumentumfilmen keresztül mutatja be a látogatóknak a pszichiátria területén történő jogsértések múltját és jelenét. A dokumentumfilmek több mint 160 személlyel – köztük professzorokkal, orvosokkal, valamint áldozatokkal – készített interjúkat, ritkán látható dokumentumfelvételeket mutatnak be olyan témákban, mint például hogyan alkalmaztak a kezdeti időkben fizikai lehengerlést a páciensek „kezelésére”, hogyan járult hozzá a pszichiátria a holokauszt és az apartheid létrejöttéhez, kik és hogyan fejlesztették ki a ma már többnyire embertelennek tartott pszichiátriai agyműtéteket és sokk-kezeléseket, vagy hogyan jutottunk odáig, hogy a pszichiátria manapság egyre
több hétköznapi emberi problémát bélyegez „mentális betegségnek”, amely a pszichiátriai szerek piacát egy sok milliárd dolláros, rendkívül jövedelmező iparággá teszi. A kiállítás anyagainak, dokumentumainak, archív filmanyagának jelentős része e kiállításon kívül másutt nem hozzáférhető a nagyközönség számára.
„Tanítani kellene az iskolákban, a gyerekeknek, különösen az orvosoknak!”
Dr. Z.L., orvos
„Már tudtam a kegyetlen módszerekről, de így »összefüggésében« még nem láttam.”
Sz.H., újságíró
„Reális kritika.”
H.I., pszichiáter
A kiállítást Magyarországon az elmúlt években mintegy 30 ezer ember látogatta meg személyesen, a televízión, rádión, újságokon és az interneten keresztül pedig emberek millióihoz jutott el az üzenete. Rengeteg embert ez a kiállítás ébresztett rá arra, hogy nincs egyedül a pszichiátriával kapcsolatos negatív tapasztalataival, vagy éppen ez adta meg neki a végső bátorságot ahhoz, hogy a vele történt pszichiátriai sérelmekről beszámoljon és tegyen valamit ezzel kapcsolatban.
A MEGRÁZÓ TÉNYEK BEMUTATÁSA
„Ezt a kiállítást Magyarországon 8 millió felnőtt polgárnak kéne látnia.”
Nemere István, író



13
S
ok még a tennivaló annak érdekében, hogy az elmeegészségügy olyan terület legyen, amely mentes az emberi jogok rendszeres megsértésétől. A pszichiátriával kapcsolatos problémák azonban messzebbre nyúlnak az ott előforduló emberi jogi visszaélések megléténél. Senki számára nem lehet kérdés, hogy társadalmunknak szüksége van egy hatékony elmeegészségügyi rendszerre, amely gondját viseli a mentális nehézségekkel küzdő embertársainknak, és meg tudja előzni, hogy elméjükben zavart emberek a környezetükben élőket zaklassák vagy veszélyeztessék. Ez az igény különösen nagy hangsúllyal merült fel az Országos Pszichiátriai és Neurológiai Intézet (a Lipót) bezárása kapcsán. Kérdés azonban, hogy egy olyan intézmény, mint az OPNI, el tudna-e látni egy ilyen feladatot: sikerrel helyre tudná-e állítani a zavart elméjű emberek lelki stabilitását és képes lenne-e javítani a társadalom mentális egészségén? Az OPNI sajnos már fennállása alatt sem volt képes ezt a feladatot ellátni, és a tapasztalati adatok azt mutatják, hogy napjaink pszichiátriai módszerei és kezelései általában sem alkalmasak e társadalmi elvárás teljesítésére. Emberek lelki, szellemi nehézségeit nem lehet kémiai anyagokkal megoldani; a pszichiátriákon adagolt szerek csupán arra szolgálnak, hogy kémiailag elnyomják a kellemetlen mentális megnyilvánulásokat, ez azonban hosszabb távon nem segít
az illetőnek a mentális nehézsége leküzdésében. Mindez nem jelenti azt, hogy ne lehetne felépíteni egy hatékony elmeegészségügyi rendszert. Több példa van a világban olyan intézetekre, amelyek tudatmódosító pszichiátriai szerek nélkül, kényszerítés nélkül, eredményesen tudtak segíteni a mentális nehézségekkel küzdőknek. Egy olyan hely, ahol a puszta gyógyszerezés helyett az emberek lelki bajainak valódi okait keresik és kezelik, egy hely, ahol a mentálisan zavart embereket a bizalom légköre, biztonság és nyugalom veszi körül,
ahol nem háborgatják őket, ahol megfelelően táplálkoznak és eleget alszanak, teljes orvosi kivizsgálásban részesülnek, meghallgatják őket és olyan tevékenységeket végezhetnek, ami javítja önbecsülésüket, sokkal többet tehet ezekért az emberekért, mint napjaink elsősorban kemikáliákra épülő pszichiátriai kezelései. A pszichiátriákon előforduló emberi jogi visszaélések feltárása és megszüntetése önmagában is rendkívül érdemleges feladat – és úgy gondoljuk, ez elsősorban nem pénz, hanem szándék kérdése. A CCHR, ahogyan eddig is, ezután is mindent megtesz e célért, ám nagyon fontos, hogy mindazok a döntéshozók, akik tehetnek valamit ennek érdekében – nemkülönben a társadalom minden szereplője –, megtegyék a szükséges lépéseket. A végeredmény nem más, mint egy olyan elmeegészségügyi rendszer, amely mentes a visszaélésektől, és amely valóban szolgáltatja azt, amit a társadalom joggal elvár tőle.
IGÉNY A VALÓDI ELMEEGÉSZSÉGÜGYRE
A pszichiátriákon előforduló emberi jogi visszaélések feltárása és megszüntetése rendkívül érdemleges feladat – és úgy gondoljuk, ez elsősorban nem pénz, hanem szándék kérdése.



14
A
z Állampolgári Bizottság az Emberi Jogokért (CCHR) nevű nemzetközi szervezetet 45 évvel ezelőtt, 1969-ben alapította a magyar származású amerikai pszichiáter professzor, Dr. Thomas Szasz, valamint a Szcientológia Egyház, amely történelme során mindig nagy hangsúlyt fektetett az emberi és szabadságjogok védelmére. A 1960-as évek végén, amikor a pszichiátriai kezeltek a társadalom elfeledett rétegét jelentették, akiknek
jogaival szinte senki nem törődött, az egyház tagjai, akik nem voltak hajlandóak szemet hunyni a pszichiátriai pácienseken elkövetett visszaélések felett, kezdeményezték, hogy létrejöjjön egy olyan nemzetközi emberjogi szervezet, amely kimondottan e terület javításának szenteli tevékenységét.
A gyakorlat igazolta, hogy a szervezet munkája létfontosságú az egész világon. A CCHR segített feltárni a dél-afrikai pszichiátriai rabszolgatáborokat, ahol az apartheid idején fekete páciensek tízezreit használták rabszolgamunkára,„ipari terápiának” nevezve azt. Olaszországban kormányzati hivatalnokokkal és parlamenti képviselőkkel együtt a CCHR olasz csoportja vizsgálatokat végzett az ország koncentrációs táborokra hasonlító pszichiátriai intézeteiben, amely számos intézmény bezárását eredményezte. Szintén Olaszországban, az elektrosokk szülőhazájában Piemonte régió parlamentje úgy reagált a CCHR által bemutatott információkra, hogy megszavazták az elektrosokk betiltását gyerekeken, időseken és terhes nőkön. A 80-as években számos ausztrál államban betiltották az inzulinsokkot a szörnyű mellékhatások miatt, amelyeket a CCHR tárt fel. A CCHR volt az a szervezet, amely 1976-ban Kaliforniában elérte, hogy a pácienseket az elektrosokk-kezelést megelőzően tájékoztassák a kezelésről, és azt csak az illető beleegyezésével hajthassák végre. Ez a szabályozás nemzetközi precedenst teremtett, és a világ sok más országában szintén elfogadták. A CCHR nemzetközi tanácsadó testülete olyan orvosokat, ügyvédeket, hírességeket, emberi jogi aktivistákat foglal magába, akik saját területükön felszólalnak a CCHR különböző humanitárius tevékenységei mellett. Ezen kívül a CCHR együtt dolgozik olyan hasonlóan gondolkodó szervezetekkel és egyénekkel is, akiket a közös cél, a mentális egészségügy területének megtisztítása vezérel.
ÁLLAMPOLGÁRI BIZOTTSÁG AZ EMBERI JOGOKÉRT
a mentális egészségügy nemzetközi megfigyelő szervezete
Az Állampolgári Bizottság az Emberi Jogokért nemzetközi központja Los Angelesben
„A CCHR fő feladata, hogy reformokat érjen el a mentális egészségügy területén, és az Emberi Jogok Egyetemes Nyilatkozata alapján megvédje az emberek jogait. A CCHR számos nagy reformért felelős.” - Erica-Irene Daes, különleges referens, az ENSZ-nek tett jelentésében, 1986



Állampolgári Bizottság az Emberi Jogokért Alapítvány 1461 Budapest, Pf. 182 06 (1) 342-6355 info@cchr.hu www.emberijogok.hu



www.emberijogok.hu