---
master_file: "[[@VargaGezaEgy]]"
---
# Index for Varga Géza – Egy hamisított (Szent Istvánnak tulajdonított, a rovásírás elpusztítását elrendelő) rendelet cáfolata.pdf

Szent István és a rovásírás; egy hamisított rendelet karrierje
Néhány lankadatlan buzgalmú álszakértő téveszmék ismételgetésével vezeti félre a nagyérdemű közönséget, s a cáfolat születésekor habozás nélkül kél a hamísítók védelmére.
Bevezető
Az alább olvasható hamisított 'rendeletszöveg' a Nyíregyházi Jósa András Múzeum évkönyvében jelent meg, Csallány Dezső múzeumigazgató, derék rováskutató tévedésének és Forrai Sándor megtévesztésének köszönhetően. A hamis rendeletet igen sokan idézték, de csak kevesen (Püspöki Nagy Péter, Ferenczi István, Csontos Péter és e sorok írója) éltek vele szemben kifogásokkal. A hazugságot lényegében az egész ország elhitte és sajnálatos módon a közgondolkozás részévé vált.
Az évkönyben közzétett 'rendeletszöveg' alatt lábjegyzetben szerepel forrásként a közelmúltban elhunyt Forrai Sándor neve. E helyzet különössége senkinek sem tűnt fel, erre a meghökkentő körülményre hogy egy gyorsírótanár áll elő ilyesmivel - senki sem figyelt fel. Pedig igen különösnek kellene tartania mindenkinek, ha ezer év után valaki egy angyalföldi íróasztalfiókból addig ismeretlen szentistváni rendelettel rukkol elő. Ráadásul ez a rendeletszöveg - amit Csallány Dezső Forrai Sándortól postán kapott meg - egy írógéppel írt, magyar nyelvű irat volt, amilyet bármelyikünk összeállíthatna néhány óra alatt. Tele volt belső ellentmondásokkal is, de ezek felismerésére csak azok képesek, akik még nem felejtették el a középiskolai történelemkönyv tartalmát. E körülmények azonban nagyjából senkinek sem szúrtak szemet. Úgy tűnik, mindenkinek csak az volt fontos, hogy rughasson egyet az ezer éven át országalapítóként tisztelt uralkodónkba.
A hamisítók védelmében rendszerint olyan színvonalú érveket hoznak fel védelmül; hogy Szent István király idegenek segítségével verte le Koppányt; vagy hogy valakinek mégiscsak üldöznie kellett a rovásírást, ha az teret vesztett a latin írással szemben. Ezek az 'érvek' azonban - egy logikus gondolkodásra képes ember számára - nem bizonyítják az alább olvasható rendelet, vagy a rovásüldözés létét (mert a rovásírás üldözés nélkül, sőt az egyház, vagy az állam támogatása ellenére is háttérbe szorulhatott - például a török háborúk idején, vagy a papír és a nyomtatás elterjedésével párhuzamosan).
Az 1980-as és 1990-es években gyakran találkoztam Forrai Sándor tanár úrral és rákérdeztem erre a rendeletszövegre. Az általa elmondottak alapján megnyugtató módon sikerült tisztáznom, hogy ez egy szégyenletes történelemhamisítás, amelyről a legjobb lenne elfeledkeznünk. Országunk tudományos közállapotaira és az értelmiség szellemi képességeinek alacsony szintjére vet szomorú fényt, hogy ez az ostoba rágalom a közvéleményt át tudta hatni.
Forrai Sándor tanár úr élete utolsó évtizedeiben világtalan volt, lényegében be volt zárva dolgozószobájának négy fala közé. Volt alkalma végiggondolni és értékelni e rendelettel kapcsolatos elítélhető tevékenységét. Beszélgetéseink során többször jelét adta annak, hogy furdalja a lelkiismeret és őszintén sajnálja azt, amit Csallánnyal szemben elkövetett. Úgy tudta, hogy Csallányt e miatt a közzétett rendelet miatt menesztették az állásából, s hogy e kudarc közrejátszott Csalány Dezső egészségi állapotának megromlásában és idő előtti halálában is. Nem tudom, hogy ez igaz volt-e, vagy sem, de Forrai Sándor tanár úr így tudta és így mondta. Ismételten kértem arra, hogy írja meg a történetet ő is, hogy eloszlathassa a nemzet tévedését és valamelyest jóvátegye az általa okozott kárt - de a cikk megírása elmaradt. Az effajta nyilvános beismeréshez olyan fokú becsület és bátorság szükséges, amivel a jelek szerint talán nem rendelkezett. Közrejátszhatott ebben az is, hogy élete végén Szakács Gábor és Friedrich Klára hatása alá került, akik az igazság kiderítése helyett a téveszmék terjesztésében és megvédésében jeleskedtek.



Forrai Sándor hallgatása miatt nekünk kellett megírnunk a cáfolatot. Ízlésünk ellen való volt ugyanis, hogy Szent István trónra léptének ezredik évfordulóján - miközben a nemzet ünnepelte keresztény államiságunk ezer évét - e gyalázatos mocskolódások tovább terjedjenek a keresztény állam alapítójáról a magukat nemzetinek tekintő, de a hazugságokon át nem látó ostoba emberek között. Ezért 'A székelység eredete' c. kötetünkben egy külön tanulmányban megírtuk és közzétettük azt, amit e hamisított rendeletről megírhattunk. Ennek hatására azóta e rendeletről - tudomásunk szerint - komolyan már nem esik szó. Úgy tűnik, mindenki elkönyvelte az elkönyvelendőt: hogy ez egy gyalázatos hamisítás, amelynek Szent Isván királyhoz semmi köze.
Azonban a köztudat megfertőzői mégis napjainkig birtokon belül maradtak. Tevékenységüket továbbra is folytathatják; a nemzet megkövetésére, bocsánatkérésre és hibáik belátására nem késztette őket senki, a hazudozások a közönség tapsa mellett folynak tovább. Pedig a nemzet megvetésére szolgáltak rá a tevékenységükkel.
Szomorúbb ennél, hogy a közönség álláspontja sem változott e kérdésben. Ma is úgy tudja és említi szinte mindenki, hogy a székely írás azért adta át a helyét a latin írásnak, mert a nemzeti írást hivatalból üldözték és elnyomták. Az ezt terjesztő felületes szerzők úgy gondolkozhatnak, hogy ha a 'rendelet' nem is valódi, Szent István attól még üldözhette a rovásírást; vagy ha nem Szent István volt az üldözés kezdeményezője, akkor bizonyára volt más, aki elvégezte ezt a rovásírásellenes munkát.
Mondanunk sem kell, hogy a tényeket (például a Szent István által hátrahagyott emlékeken lévő, rovásírással azonos, vagy rokon hieroglifák seregét) egyetlen hazug próféta sem vizsgálta - mert a tények elemzése és azok megértése munkát és szellemi képességeket igényel, amihez képest a megtéveszett tömeg előtti mocskolódás könnyebb és sikeresebb is.
A helyzet különös bájaként értékelhető, hogy ezt a gyűlöletkampányt közvetve (például a Demokrata c. folyóirat támogatásával) a nemzeti köpönyegben tetszelgő Fidesz is támogatja.
A Friedrich Klára és Szakács Gábor vezette (Forrai Sándorról elnevezett) rovásíró kör és számtalan társuk változatlanul a hamis álláspontot hirdeti. Az átgondolatlan, a puszta gyülöleten és a korlátozott szellemi képességeken alapuló rágalomhadjárat sem a történelmünk iránti tisztelettel, sem a tudományos igényességgel nem egyeztethető. Ez a szégyenletes hazugság 'szakértők' és szakértetlenek között egyaránt általánosan elterjedt s ma már közismert tényként emlegeti boldog-boldogtalan.
Valójában - a fennmaradt dokumentumok szerint - sem Szent István nem üldözte a rovásírást, sem az azt követő 999 évben hivatalosan nem üldözte az államhatalom e nemzeti kicsünket. (1)
Forrai Sándor tanár úrral folytatott beszélgetéseinkben két eset kapcsán is szóba került a hamisítás. Az egyik ez a szentistáni rendeletszöveg, a másik Tar Mihály megítélése volt.
Tar Mihályról az a tudomány álláspontja, hogy hamisító volta már évtizedekkel ezelőtt egyértelművé vált s róla a székely írás kutatásakor nem érdemes szót ejtenünk. Meglepett, hogy Forrai Sándor tanár úr pozitív jelenségként kezelte Tar Mihályt és tevékenységét. Megkérdeztem tőle, hogy miért említi meg egyáltalán, amire ő azt a választ adta, hogy 'Nem érdekes, hogy hamisító-e, az a fontos, hogy szerette a rovásírást'.
Ez az álláspontja megvilágítja a Forrai Sándor munkásságában található sajnálatos jelenségek - köztük a most tárgyalt szentistváni rendelet - keletkezésének okát. Forrai Sándornak tudományon kívüli céljai voltak - s ez a tévedések és a történelemhamisítás melegágya.
Újabb tudatszennyezések
A Szakács Gábor és felesége nevével fémjelzett ' Kőbe vésték, fába rótták' című cikkgyűjteményben olvassuk a következőket Friedrich Klára tollából: ' Rovásemlékeink (már amennyit gazdag írásos kultúránkból a szorgalmas pogányüldözők meghagytak) ...'. A szerző természetesen nem hivatkozik



forrásokra, mert ilyen források nincsenek is. Ez azonban nem akadályozza meg a kötetet a téveszmék terjesztésében, a nemzeti tudat rombolásában.
Für Zoltán füzetéből idéz néhány szerencsétlen részletet Kiszely István (' A magyarok eredete és ősi kultúrája' c. kötetének ' Kőbe vésett és fába rótt történelem' c. fejezetében). Előbb azt írja - minden alátámasztás nélkül - hogy ' a magyar rovásírás az egyetemes katolikus egyház szemében tiltott írásnak számított'. Később így folytatja: ' Arra a kérdésre, hogy miért van olyan kevés rovásemlékünk, arra elsősorban a Szent István tanácsbelieivel aláíratott és törvénnyé tett rendeletet hozhatjuk fel, amelynek értelme szerint ... tűzzel és vassal pusztíttassanak el ... elkobozták és máglyára vetették, mert gátolta ... a kereszténység terjedését'. Sem Für Zoltán, sem Kiszely István nem tartotta fontosnak a nyilvánvalóan összetákolt 'rendelet' ellenőrzését. Azon sem gondolkodtak el, hogy közismert rovásemlékeink sora miért maradt fenn éppen a templomok falán, ha volt ilyen üldözés. Az sem tűnt fel egyiküknek sem, hogy a Szent Koronán, a jogaron és a paláston rovásjelekkel rokon, vagy vélük azonos jelek serege található amelyek e feltételezett üldözést a fantazmagóriák világába száműzik. A tényeket e szerzők semmire sem becsülték, de talán pontosabb úgy fogalmaznunk, hogy e szerzőknek fogalmuk sincs a tényekről. Ezek elemzése helyett egy szent királyunk ellen folytatott primitív gyűlölethadjárathoz csatlakoztak.
Mi úgy gondoljuk, hogy nem elegendő a piacon fellelhető könyvek ellenőrízetlen és meg sem értett megállapításaiból összelapátolni egy újabb kötetet s azt szép kötésben sokszorosítva a gyanútlan nagyközönség nyakába zúdítani. Ennek az eljárásnak semmi köze sem a tudományhoz, sem a becsülethez, sem a nemzet tiszteletéhez.
Az alábbiakban néhány korábbi cikkünket ismételjük meg, utánuk fűzve némi magyarázatot.
Szent István védelmében
A Demokrata 1999/42. számában Badiny professzor úr azt állítja, hogy Szent Istvánnak volt egy rendelete, amelyik büntetést helyez kilátásba azok számára, akik ragaszkodnak ősi rovásírásunkhoz. Ilyen rendeletet azonban sem Szent István, sem a Vatikán nem bocsátott ki. A gyakran hangoztatott tévedés forrása egy írógéppel írt papírlap, amit Forrai Sándor tanár úr – mint azt nekem korábban többször is elmondta - postán kapott egy azóta elhunyt barátjától. E papírlapon szerepelt egy sohasem volt rendelet magyar „fordítása”. A szöveg hibái kizárják annak a lehetőségét, hogy ez egy elveszett, vagy lappangó, eredetileg latin nyelvű rendeletszöveg magyar változata lenne. Azaz nincs semmi, ami egy ilyen rendelet létezését valószínűsítené.
A szöveget Csallány Dezső, a Nyíregyházi Múzeum nagytiszteletű igazgatója a múzeum évkönyvében közzétette, Forrai tanár úrra hivatkozva. E tévedéséért bocsátották el az állásából s ennek köszönhető tragikus halála is: Bécsbe távozása után rövidesen agyvérzésben meghalt.
A „rendelet” állítólag a Szilassy család levéltárában maradt fenn. A jó nyilvántartásokkal rendelkező levéltárban azonban Püspöki Nagy Péter nyomát sem találta.
Szent István hagyatéka ugyanakkor őriz rovásírással összevethető elemeket. László Gyula szerint Szent István pénzein szerepel egy rovásbetű. Kiszely István pedig Temesvári Pelbártra hivatkozva arról tudósít, hogy Szent István sírja fölé rovásírásos emlékkövet állítottak. A saját kutatásaim szerint a Szent Korona és a koronázó palást a székely rovásbetűkkel rokon hieroglifákat (szójeleket) tartalmaz. A Szent Korona felülnézetén a „Jó király: jó föld”, az abroncs Krisztus-képén a „Jó mágus”, a koronázó palást képszerkezetének tengelyében pedig az „Egy isten” felirat olvasható.
Mindent összevetve: az emlegetett rendelet nem létezett, Szent Istvánról pedig könnyebb azt feltételezni, hogy a rovásírást, vagy a rovásírással rokon szimbólumokat is alkalmazó környezetben nőtt fel. Megkoronázásának ezeréves évfordulóját ne ünnepeljük egy ostoba rágalom ellenőrizetlen ismételgetésével. (Varga Géza, Demokrata, 1999/45)



***
Megjegyzés: E cikkem - a Szakács Gábortól akkoriban hallottak alapján - a szerkesztők figyelmét elkerülve, mintegy véletlenül jelent meg a Demokratában. Gábor a megjelenést követően dühösen közölte velem, hogyezután ki fogok maradni a köreikből. Azóta valóban nem közölték egy cikkemet sem.
Őseink védelmében
A Demokrata tavalyi 45. Számában a Varga Géza Szent István védelmében c. olvasói levelében arra hoz fel érveket, hogy Szent Istvánnak vagy a pápának nem volt rovásírásos rendelete. Szerintem az ügyben az egyoldalúság, a lényeg akaratlan elhallgatása sajnálatos. Lényegtelen, hogy volt-e ilyen rendelet, mert tudjuk, hogy a magunkkal hozott több ezer éves ősi sumér-pártus-szkíta-hun-magyar kultúrát (s a rovásírást) és annak fenntartóit, a táltosokat, regősöket éppen Szent Istvántól kezdve kíméletlenül üldözték, mégpedig az idegenek vezérletével. István megtört emberként halt meg, részint családi okok miatt, részint mert rádöbbent a túlhajszolt nyugatosítás okozta károkra (magyarpusztítás). Hibájából a mai kor embere is tanulhat.
Arra a kérdésre, hogy mért pusztították az ősmagyar kultúrát, választ ad egyrészt az idegenek hatalmi és rablási igényeinek ténye, másrészt Badiny J. Jézus király, a pártus herceg c. könyve.
Biztos-e, hogy több előnye, mint hátránya volt számunkra a kritika nélküli nyugati paradigmának? Ma már nem nehéz a válasz, de Istvánnak nehezebb volt dönteni. Ma – jórészt a Nyugat trianoni „ajándékaként” az egykor magát a nyugat védőbástyája illúziójában ringató magyarság a gyarmatosítás, a beolvadás küszöbén áll. Mégpedig bizonyos betolakodó idegenek kollaborálása közepette. Végül: akik marxista vagy finnugorista, netán un. Liberális (talmudista) nézetek alapján gondolják, hogy megmaradásunk előfeltétele volt a XI. században a kritika nélküli nyugatosítás, azok az ősi kultúránk üldözését, irtását is helyesnek tartják? Nos, igen Q
Egyelőre úgy látszik, az ún. rendszerváltás a magyar nemzeti érdekek szempontjából kudarcot vallott, de a kultúrában még nincs minden veszve. Valóságos kultusza van az őstörténeti kutatásnak, mert kiváló tudósok vannak közöttünk, akik az ún. liberalizmus-globalizmus előidézte megalázó anyagi és szellemi körülmények közepette is tudni és hirdetni akarják, hogy kik vagyubk és honnan jöttünk. És hová kell tartanunk, hogyan kell megmaradnunk. Az ősi gyökér nem szárad ki. (Dr. Jankó László, Demokrata, 2000/1)
***
Megjegyzés: A szerző szerint lényegtelen, hogy volt-e ilyen rendelet. Ő akkor is tudja, hogy éppen Szent Istvántól kezdve üldözték a rovásírást. Jellegzetes, de elborzasztó érvelés, amely a tudomány szempontjaira teljesen érzéketlen. A jelek szerint nem verte ki a biztosítékot a szerkesztőségben.
Badiny J. védelmében



A Demokrata 45. Számában Varga Géza a Badiny Jós Ferenccel készített interjúra hivatkozva azt állítja, csupán ostoba rágalom, hogy István király törvényt hozott a rovásírás ellen. Ezt a határozott kijelentését arra alapozza, hogy Püspöki Nagy Péter nem találta az iratot a levéltárban. Én viszont találtam otthon két bizonyítékot arra, hogy a törvény igenis létezett. Az egyiket Grandpierre K. Endre Aranykincsek hulltak a Hargitára c. könyvének 74. Oldalán, a másikat Ruffy Péter Bújdosó nyelvemlékeink c. könyvének 6. Oldalán.
Ha Püspöki egy reggel nem találja a zokniját, az még nem bizonyíték arra, hogy a zokni soha nem is létezett.
Lehet, hogy valamilyen okból eldugta valaki Q (Friedrich Klára, Demokrata, 1999/50)
***
Megjegyzés: Amikor Badiny Jós Ferenc a rendszerváltást követően első ízben tért haza - akkor még csak két hétre - Magyarországra, én szerveztem az előadásait s az én Trabantomon járta az országot. Így aztán alkalmam volt többször végighallgatni ugyanazt az előadását. Azt kellett megállapítanom, hogy Feri bácsi számára nem fontos szempont a hitelesség és a pontosság. Ennek illusztrálására elegendő egyetlen példa. Feri bácsi minden előadásán felmutatott egy mezopotámiai ékírásos agyagtáblát. Ezt a táblát az egyik előadáson négyezer, a másikon hatezer évesnek mondta.
Nem tudom, hogy Friedrich Klára miért érezte úgy, hogy velem és a tisztességgel szemben meg kell védenie Feri bácsit és a hamisított rendeletet. Az azonban bizonyos, hogy az általa felhozottak nem bizonyítják a rendelet létét - hiszen Grandpierre K. Endre, vagy Ruffy Péter ugyanúgy ellenőrzés nélkül ismételgette ezt az ostobaságot, mint Badiny Jós Ferenc és mások. Friedrich Klára csak magát járatta le ország-világ előtt, mindenki előtt nyilvánvalóvá téve, hogy fogalma sincs arról, mi számít bizonyítéknak s mi nem számít annak.
A pengeváltáshoz hozzászólt Csontos Péter is, akinek a cikke csak az enyémhez hasonlóan, a szerkesztőség szándéka ellenére (lankadó éberségének és Kéri Edit erőszakosságának köszönhetően) ment át a szűrőn és jelent meg.
Tréfából hamisítva
Friedrich Klára a Magyar Demokrata 50. Számában olyasmivel próbálkozik félrevezetni az olvasókat, amivel csak önmagát teszi nevetségessé a híresen-hirhedt ún. „októberi decretummal” kapcsolatos megszólalásával. A hozzáértő, aki olvasta, rögtön látja, hogy a szöveg és a „keltezése” önmagát leplezi le, és – helyesen – tréfának véli! Mellesleg Forrai Sándor „beismerte” nekem is, többek között, hogy még a 60-as ́évek elején egy Eszes István nevű jó barátjától kapta a kitalált „turanista szöveget”, és csak viccből küldték meg Csallánynak, aki komolyan vette és leközölte a Nyíregyházi Jósa A. Múzeum Évkönyvében. Innentől aztán a dilettánsok hada nyakra-főre idézgeti Q
Hasonló a helyzet, mint a szegény Horváth Istvánnak tulajdonított Nabukodonozor Ne bolondozzon az úr-féle tréfákhoz, amelyekkel egyszerűen le akarták járatni a komoly kutatót – mellesleg bárki ellenőrizheti Horváth István műveit a könyvtárakban – nyomát sem találni a neki tulajdonított



szófejtésnek. Ezt sajnos még a hivatásos történészek sem tudják, mert nekik is kényelmetlen az eredeti szövegeket ellenőrizni, inkább tekintélyelven tovább idézgetik mások szövegeit. (Ha Badiny leírja, hogy friss narancslét kapott a marslakóktól, amit Grandpierre Endre „lehivatkoz” és megtámogatja mondjuk egy újságíró szintű Ruffy, vagy az a maglódi Dr. X. Y., aki Horváthot akarta lejáratni egy szintén Demokratában megjelent olvasói levélben – akkor komolyan kezdek aggódni Friedrich Klára miatt, mert egy reggelen, felébredvén „nem találja” a józan eszét, akkor ez azt jelenti, hogy volt neki, vagy nem volt neki?
(Csontos Péter, Demokrata, 2000/4)
***
Badiny Jós Ferenc a fenti pengeváltás és tisztázás(!) ellenére ismételten közreadja az állítólagos rendeletet, ahogy azt a Nyíregyházi Jósa András Múzeum évkönyve közölte, pusztán a legfontosabbról, egy lábjegyzetről feledkezve meg, amelyik a rendeletszöveg Forrai Sándor tanár úrtól való származását megvilágítja.
Ezért most, a kérdéses és a többi lábjegyzettel egyetemben, immár betűhűen közzéteszem azt a szövegváltozatot, amelyet a Múzeum évkönyve sajnálatos módon megjelentetett.
A kötet címe: A Nyíregyházi Jósa András Múzeum Évkönyve. A Múzeum évkönyvsorozatában ez a kötet több év termését fogja egybe, ezért a címlapon a fenti cím alatt a XII-XIV és az 1969-1971 jelzés látható. A kötet Budapesten jelent meg, 1972-ben.
A saját könyvtáramban e műnek egy másolati példányával rendelkezem. E másolatot a Forrai Sándor tanár úrtól kölcsön kapott eredeti évkönyvről készítettem. A másolaton – a másolás okozta fakulás és a másolatok egybekötésekor történt körülvágás miatt csak a dedikáció maradéka látszik: „ Q nak szeretettel, VIII. 30. Dezső” Azaz a példányt, amelyből idézünk, Csallány Dezső küldhette Forrai Sándor tanár úrnak – nyilván a közöttük lévő barátságnak és munkakapcsolatnak köszönhetően.
A hamisított rendeletszöveg e kötet 135. oldalán található tanulmányban jelenik meg, amelynek címe: Rovásírásos emlékek a Kárpát-medencében. E tanulmány első fejezetét teljes terjedelmében kiemelten (dőlt betűkkel) közreadjuk:
„I. I. István király rendelkezése a rovásírással kapcsolatban
Vitéz András rozsnyói kanonok, Gömör és Kishont vármegyék táblabírája, 1816-ban a Szilassy család levéltárában őrzött érdekes oklevelet fordított le. Jelzete: Vatican 1000-ben „IX. Cal. Oct. Die festo Jac. Ap.”
„I. István király titkos tanácsbeliei(vel) aláírott s törvénnyé lett rendelet, amely értelme szerint : Domonkos esztergomi érseknek a magyar keresztény egyháznál leendő keresztülvitel, és egyúttal általa Sylvester pápánál leendő közlésül és kiadatott: Mely szerint Sylvester pápa tanácsolása folytán határoztatott, hogy a magyarok, székelyek, kunok, valamint az egyházi magyar keresztény papság által is használt régi magyar betűk és vésetek, a jobbról balrai pogány írás megszüntetődjék és helyébe latin betűk használtassanak. Itt rendeltetik, hogy a papság azok használatára jutalmazás mellett betanítattassék és a pogány írástól valamint tanításától papi állásának vesztése és 20 arany pensasnak büntetés fizetése mellett eltiltassék. Továbbá, hogy az egyházakban található pogány betűkveli felírások és imakönyvek megsemmisítessenek és latinnal felcseréltessenek, valamint pedig azok, kik régi pogány iratokat, vagy véseteket beadnak, 1-től 10 denárig kapjanak jutalmat. A beadott iratok és vésetek pedig tűz és vassal pusztítassanak el, hogy ezek kiirtásával a pogány vallásrai emlékezés, visszavágyódás megszüntetődjék.” (3)



*
Eddig csak Kézai Simon krónikájából (1282 – 85 körül) tudtunk a székelyek írásáról, de arról mit sem tudtunk eddig, hogy István király fenti törvénye (4) már foglalkozott a magyarok, székelyek, kunok, valamint az egyházi magyar keresztény papság által is használt régi magyar betűk és vésetek tilalmáról, a jobbról balra való pogány írás büntetés terhe mellett, tűzzel-vassal való kiirtásáról. Ezek helyett latin betűk használata vált kötelezővé.
A magyar rovásírás 12 emlékét tettem nem régen közkinccsé, amelyből a margitszigeti, pomázi és felsőszemerédi, magyar egyházi kapcsolatokat mutatott.
A jobbról balra való pogány írás: a ladánybenei Árpád-kori gyűrű rovásfeliratán jelentkezik („idis Maszparis sámánás” alakban, 'Maszpar uré, sámáné'). ”
***
Püspöki Nagy Péter előadásának részlete
- Hadd válaszoljak az elnök úr kérdésére, amiben az a kérdés lényege, hogy Szent István hozott-e, vagy nem hozott-e ilyen rendeletet.
Ha én erre választ adok, azt egyetlen mondattal meg lehetne adni, hogy nem. De azért a kérdés eldöntése nem volt ilyen egyszerű. Elmondom ennek a történetét. Elhoztam az eredeti szöveget, Csallány Dezső dedikációjával együtt. Akkor föl is keltette az érdeklődésemet, és utána is jártam. Felolvasok belőle néhány sort:
'István király rendelkezései a rovásírással kapcsolatban.'
Szöveg: „Vitéz András rozsnyói kanonok Gömör és Kishont vármegyék táblabírája 1816-ban a Szilasi család levéltárában őrzött érdekes oklevelet fordított le. Jelzete: Vatikán ezerben. Nomis calendis octobribos Die festo Jacobi apostoli. Magyarra lefordítva: Október calendéját megelőző kilencedik napon, Vatikánban Jakab apostol ünnepén.”
Szöveg: „I. István király titkos tanácsbelijeivel aláírott és törvénnyé lett rendelet, amely értelme szerint Domonkos, esztergomi érseknek, a magyar keresztény egyházak leendő keresztülvitel, és egyúttal általa Szilveszter pápával, leendő közlésül és kiadatott: Mely szerint Szilveszter pápa tanácsolása folytán határoztatott, hogy a magyarok, székelyek, kunok, valamint az egyházi magyar keresztény papság által is használt régi magyar betűk és vésetek, jobbról-balrai pogány írás megszüntetődjék, és helyébe latin betűk használtassanak. Itt rendeltetik, hogy a papság azok használatára jutalmazás mellett betaníttassék, és a pogány írásról, valamint tanításától papi állása vesztése és 20 arany penzának büntetése fizetése mellett eltiltassék. Továbbá, hogy az egyházakban található pogány betűkveli felírások és imakönyvek megsemmisíttessenek és latinnal felcseréltessenek, valamint pedig azok, akik régi pogány iratokat, vagy véseteket beadnak 1-től 10 dénárig kapjanak jutalmat. A beadott iratok és vésetek pedig tűz és vassal pusztíttassanak el, hogy ezek kiirtásával a pogány vallásra emlékezés, visszavágyódás megszüntetődjék.'
Forrai Sándor, Budapest írásos másolata, 1969-ben, amelyért köszönetet mondok.
Egy magyar diplomatikával foglalkozó kutató számára ez meghökkentő közlés. Először is azért, mert Szent István okleveleit darabszámra ismerjük, összesen tízről van tudomásunk, amelynek szövege úgy-ahogy megmaradt. Kettőnek a szövege nyilvánvalóan hamis, a XVI-ik században hamisították,



maradt még nyolc. Arról a nyolcról kétszáz éve folyik a vita, hogy mennyi hamis belőlük: 90% vagy csak 5%.
Minden esetre van itt néhány tény, ami önmagában cáfolja a fenti rendeletszöveg eredetiségét és megbízhatóságát.
Már az első adat sem lehet helytálló, amely szerint „Vitéz András rozsnyói kanonok, Gömör és Kishont vármegyék táblabírája”. Ha ugyanis kanonok volt, akkor nem volt táblabíró, ha pedig táblabíró volt, akkor nem volt kanonok. Ez a két hivatal kizárta egymást.
„Szilassy család levéltárában 1816-ban”. A Szilassy család az 1750-es években átadta levéltárát a Magyar Országos Levéltárnak, jegyzőkönyv mellett. Nincs benne ilyen oklevél. Ha a leadáskor nem volt, akkor valamelyik magyar levéltáros nem dugott bele még egyet, ugyanis akkor valamilyen jelzete lenne. Megnéztem akkor rögtön, és láttam, hogy ilyen irat nincs a Szilassy levéltárban.
Ha szemügyre vesszük a keltezést, azt kell megállapítanunk, hogy több hibát is tartalmaz.
„Vatikán, 1000-ben.” Nos, 1000-ben még Rómát írtak, nem Vatikánt. Ezt a keltezést csak a Vatikán állam megalapítása után írhatták volna.
A „IX. Cal. Oct” rövidítés feloldása 'Nomis calendris octobribus”, magyarul „október első napját megelőző kilencedik napon'. Ez még rendben van, ezt lehetett írni. De a keltezéshez tartozó 'die festo Jacobi apostoli' szöveggel már két probléma is van.
Az egyik az, hogy hiányzik a szövegből a „sancti” azaz szent szó. Olyan nem volt, hogy Rómában egy szent apostol neve elé ne írták volna oda a szent jelzőt.
A másik egy naptári ellentmondás. Ha ugyanis a „ nomis calendris octobribus”-t kikeressük a kalendáriumban, akkor az szeptember 23-a, mert az elsejét mindig beszámították a leszámítandó napokba. Ha viszont megnézzük, hogy milyen napra esett Szent Jakab apostol ünnepe 1000-ben, akkor azt látjuk, hogy július 25-én volt s egyébként most is akkor van. Ezt egy esetleges álkanonoknak is tudni kellett volna, még ha táblabíró volt, akkor is.
Tulajdonképpen minden adat úgy rossz, ahogy le van írva. Ez az ember, aki ezt a rendeletszöveget írta, nem látott Szent István kori oklevelet: se Berengár királyét, se III. Ottóét, se pápait, se magán oklevelet, semmilyet.
„I. István király titkos tanácsbelijei”. István király megmaradt okleveleiben vagy Pannónia királyának, vagy a magyarok királyának nevezi magát, de I. Istvánnak sehol sem, mert nem tudhatta, hogy lesz még második Istvánunk is.
Most ne is beszéljünk a büntetés mértékéről, mert 20 arany pénzen 50 ökröt lehetett volna venni. Szegény klerikus még a tisztítótűz után sem tudta volna ezt a pénzt kifizetni, amit rárótt volna István király.
Tulajdonképpen ez a képtelenségeknek a halmaza. Sajnálatosan.
Nagyon kíváncsi lennék, hogy ez a kézirat egyáltalán múlt századi-e, vagy 1968-as? Még az is mentség lenne, ha múlt századi lenne, mert akkor is hamisítottak emeletes dolgokat, amelyekre még pecsétet is tettek.
Ismerek egy nemes családot, tényleg régi család, az 1200-as években kapott nemességet, de jó XVIII. századi mintára Attilától leszármaztatták magukat. Generációról generációra olyan csodálatosan vezették le a családfát, hogy mi történészek is tanulhatnánk belőle. A hitelesség kedvéért van rajta még egy szép nagy pecsét is: Pozsony vármegye jegyzőjének pecsétje. Ez persze a saját pecsétje volt, mert a saját családjának állította ki az oklevelet. Amit aztán mutogathatnak, mert ez valóban nagyon szép oklevél, de



ettől még nem lesz igaz.
Ez a fajta családfaszerkesztés ebben a korban divat volt. Szoktam mondani a tanítványaimnak, hogy ekkor mindenki származtatta a családját. Egy hétszilvafás nemes például származhatott Attilától. Eszterházi Miklós nádor erre azt mondta, hogy ő akkor Julius Cézártól származik s ez a 'Trofeum domus Estauras'-ban ki is van kinyomtatva. De nehogy azt gondolják, hogy egy pillanatig is elhitte, vagy komolyan vette volna. Ez csupán egy gúnyirat volt, válaszképpen az akkori közgondolkodásra - mert akkor mindenki tudta, hogy Eszterházi Miklós nagypapája csak hét szilvafás nemes volt: olyan szegény, mint a templom egere. Azért volt állandóan megyei jegyző, mert különben nem tudta volna eltartani a családját. Semmiképpen nem származhatott Julius Cézártól, s ezt maga is jól tudta. De ha már ti Attilától származtok, akkor én a cézártól.
E z a most elemzett irat is körülbelül ilyen típusú, csak az a kérdés, hogy a szövege látott-e a múlt században tintát és papirost, vagy írógéppel szerkesztették e században. Ha szabad ezt mondani, akkor az újkori magyar oklevél-hamisításnak ez egy rosszul sikerült példánya.
(Elhangzott a Nap Fiai alapítvány és az OMT Rovásszakosztálya által 1998-ban rendezett előadáson)
***
Mátyás király kortársa, Temesvári Pelbárt egyik beszédében említette, hogy a megözvegyült Gizella királyné az István király székesfehérvári sírját övezô falra turulmadárral díszített rovásfeliratos követ helyeztetett. A török elôl e követ elôbb Makrancra, majd innen a kassai kôtárba menekítették, ahonnan az a múlt század végén eltünt. (Kiszely István: A magyarság ôstörténete, Püski Kiadó, Budapest, 1996., I. kötet.)
(3) Forrai Sándor, Budapest, írásos másolata (1969), amelyért köszönetet mondok.
(4) A székely-magyar rovásírásra nézve lásd: Németh Gyula, A magyar rovásírás c. tanulmányát: A Magyar Nyelvtudomány Kézikönyve, II. 2, Budapest, 1934, I.
(5) Csallány Dezső, A magyar és az avar rovásírás, - Die ungarische und awarische Kerbschrift: A Nyíregyházi Jósa András Múzeum Évkönyve, XI. 1968 (1969), 281 – 307, XXXV – XXXVI. t.
A 3. jegyzet, 298-299.