---
master_file: "[[@GrandpierreAtillaPunkzene]]"
---
# Index for Grandpierre Atilla – A punk-zene mint a sámánisztikus népzene újraéledése (Jó Világ. Bölcsész-antológia, 1983).pdf

Grandpierre Atilla: A punk-zene mint a sámánisztikus népzene újraéledése – Jó Világ. Bölcsész-antológia, 1983
A legelső, írásban is napvilágot látott tanulmányom Beke László, a Műcsarnok akkori igazgatójának
felkérésére született 1982-ben.
Innen letölthető pdf alakban: A punk-zene mint a sámánisztikus népzene újraéledése
(http://www.grandpierre.hu/site/wp-content/uploads/2015/07/A-punk-zene-mint-a-sámánisztikus-népzene
újraéledése1.pdf)
A punk-zene, mint a sámánisztikus népzene újraéledése
A XX. század újszerű kulturális jelenségei közül a leginkább félreértett, hanem még a zenészek és
zeneesztéták között is: a punk. Olyan mértékben vonta és vonja magára ez az energikus, vitális zene a
legkülönbözőbb vádaskodásokat (életidegenség stb.), hogy már csupán az a jelenség mutatja: itt nem
egyszerűen egy felszínes, új “divathullámról” van szó, de a művészet gyökeres újraértelmezéséről. A punk az
ősi kultúra olyan elfeledett underground mélyrétegeihez tért vissza, amely kulturális hatóerejével,
következetes radikalizmusával a művészet minden területén számot tarthat az alkotók érdeklődésére.
Milyen szerepet játszott eredetileg, „a történelem előtti” időkben a zene? A totem-zene, a sámán szertartások
zenéje alkotói, létrehívói számára valóságosan működő, működésben lévő varázserő, amely elvezett az
extázishoz, és erejével jelképes rendbe foglalja a résztvevő önmagához és a világhoz való viszonyát, és
ezzel megteszi az első lépést a gyakorlati cselekvés felé. A zene felkészülést jelent, minden rendelkezésre
álló erő mozgósítását, felhalmozását, rejtett képességek újraaktivizálódását. A zene annyiban töltötte be
rendeltetését, amennyiben az extázist váltott ki. Az extázis az öntudat legmagasabb foka – talán
helyénvalóbb elnevezés rá az “intázis”, magyarul: beleélés- , a végletesen felfokozott én áthatolása a
függőségből az önállóság birodalmába, az én önálló, teljes egységként tükröződése, közvetlen személyes
beavatkozás a lényegi történésekbe – az extázis ezáltal a tapasztalás sűrített intenzitású tetőfoka. Az extázis
ily módon lehetővé teszi a Természet erőivel való bensőséges egybeforrottság átélését, a megtestesülés
újraélését. A zene hatására kiemelkedhetünk egyéni világunk kereteiből, minden érzést átélhetünk, az
érzések teljességét, az érzésvilágokat önmagukért és önmagukban, mint a világ elemi egységeit, s a
korlátlan számú érzésvilág összhangját átélve társakat találunk legszemélyesebb érzéseinkhez, felismerjük,
Grandpierre Atilla: A punk-zene mint a sámánisztikus
népzene újraéledése – Jó Világ. Bölcsész-antológia, 1983
Kezdőlap (http://www.grandpierre.hu/site) 2015 (http://www.grandpierre.hu/site/2015/) július
(http://www.grandpierre.hu/site/2015/07/) Grandpierre Atilla: A punk-zene mint a sámánisztikus népzene újraéledése
Jó Világ. Bölcsész-antológia, 1983
 

(http://www.grandpierre.hu/site) 
 grandpierre.hu (http://www.grandpierre.hu) /  Kapcsolat (/site/kapcsolat/)
Bemutatkozás  Oldaltérkép (http://www.grandpierre.hu/site/oldalterkep-sitemap/)
English (http://www.grandpierre.hu/site/english/)



hogy felfedezetlen sorsközösségben élünk egymással. Az anyagi világ nyomása – az anyagi lét
korlátozottsága a tér, az idő legyőzhetetlensége – ezekben a dimenziókban szertefoszlik, az egyéni
kívánságok, vágyak összegeződnek, minőségileg mássá, magasabb rendűvé alakulnak, a közösségi érzés
megnyilatkozásává – a külön-külön gondolatok eszmévé világosodnak. Mindez az érzelmi töltéssel
robbanóképessé válva az egyént olyan jelentőséggel és felelősséggel tölti el, ami vélt jelentéktelenségének
tudatát elsöpörve az egyént kozmikus méretűvé teszi, és így az ember a nála hatalmasabb természeti és
társadalmi erőkkel eredményesen nézhet szembe. Az ember cselekvő lényként megjelenése
szükségszerűen vonta magával a zene, a művészet megteremtését.
Illusztráljuk a fentieket most egy konkrét példa elemzésével!
“Te eljössz hozzám,
te hallod a hangom.
Igen, te hallod a hangom.
Én énekelek neked.
Te hallgatsz engem.
Én táncolok neked.
Te hallod a hangom.
Én éneklek, én táncolok neked.
Te hallod a hangom.
Kiabálni fogok.
Kiabálni fogok, hangom legteljesebb erejével.
És kiabálok most.
Én kiabálok.
Jöjj hozzám.
Jöjj. Jöjj. ”
(Orocs sámán éneke. Diószegi Vilmos: A sámánhit emlékei a magyar népi művészetben, Akadémia Kiadó,
Budapest, 1958, 420. old. )
(http://www.grandpierre.hu/site/wp-content/uploads/2015/07/röpülő-sámán2.jpg)
Tegyük félre most az etnográfusok leíró néprajzi módszereit, és a szövegelemzésre támaszkodva próbáljuk
megfejteni: ki az a személy, akit a sámán hív? Kihez fohászkodik és mi az értelme ezen személy
“megjövetelének”? Szövegrészlet hangneme parancsoló, vagy inkább bűvölő, a sámán mágikus erő alá
akarja hajtani a hívott személyt – a szakirodalomban általánosan elterjedt felfogás szerint ez a hívott személy
egy természetfeletti erő, egy szellem. Parancsolhat-e azonban egy természetfölötti szellemnek egy sámán?
Hitem szerint így nem, s még kevésbé képzelhető el, hogy a sámán – a fenti módon – teljes erejéből rivall rá
egy bizonyos szakterületen tevékenykedő szellemre. Közelebb jutunk azonban a szöveg helyes
értelmezéséhez. ha eszünkbe idézzük a csergetés nevű mágikus eljárást, amely a Hortobágy vidékén ma is
élő népszokás. Szilveszter délutánján öt óra körül minden pásztor, bojtár és fattyú az udvaráról elindulva a
piacra megy. Útközben mindenki ostorával, karikásával nagyokat cserdít, cserget. A piacon összegyűlve
éktelen csergetést kezdenek. Szinte veszélyes az ostorokat pattogtató pásztorok között járni. A nagyobb
legények kolompolnak, dudálnak, lövöldöznek, a fattyak pedig csillaghányót dobálnak. A pokoli zaj tetőpontját
éri, mikor a templomot kivilágítják és három haranggal harangoznak.” (Málnási Ö.: A szoboszlói juhászat.
Néprajzi Értesítő. XX. 18.o.után idézi Barna Gábor: Néphit és népszokások a Hortobágy vidékén. Akadémiai
Kiadó, Budapest, 1979. 154.o) A szokás célja: elűzni az óesztendőt, ,,kiverni az ócska esztendőt”, elűzni a
régit, teret teremteni az újnak. A maximális hangerő tehát az elrettentés eszköze. Kit rettent el azonban a
sámán, és hogy lehet az, hogy éppen akkor szólít magához valakit? A válasz csak egy lehet: a sámán
mindenkit elrettent magától, csak önmagát nem, tehát nem egy ,,külső” szellemet, hanem önmagát idézi
meg, önmaga erőinek, képességeinek maximumát követeli, innen a felséges parancsoló modor, és íme, a
szöveg mágikusan valóra váltja önmagát, a sámán szöveg elmondása által, és a szövegben megjelölt
cselekvéseket végezve felfokozza saját érzelmi, indulati készenlétét, „hangjának legteljesebb erejével
kiabálva” éri el, hogy én feletti énje valóban beleköltözzön. Ez a példa szemléletesen világítja meg a zene
eredeti szerepét.
Vizsgáljuk meg most ennek fényében, hogy:
Milyen funkciókat tölt be ma a zene? A klasszikus zene, a ,,komoly” zene, az „összhangzattan”
mesterségesen kispekulált, merev gépiességet eredményező szabályrendszerére épülő zene valójában,




éppen mert a harmónia „törvényeit” követte, olyan felszabadító erővel, mint a sámánok zenéje, vagy az előírt
sablonoktól mentes, a diszharmóniát is magába ölelő ősi zene rendelkezik, sohasem rendelkezett. Az
emberiség XX. századi tragédiái elkerülhetetlenné tették a diszharmónia fokozottabb érvényesítését az
idegekben felhalmozódott diszharmónia tükröződéseként, s a merev szabályrendszerek alkalmazása
(összhangzattan, dodekafónia) egyre inkább hiteltelenné, üresé teszi ezt a fajta zenét. A punkzene is éppen
ebben-és legfeljebb ennyiben-ellenlábasa az un. komolyzenének, amelynek egyébként már ,,komoly”
minősítése is jelzi a tekintély mögött puffadozó életidegenséget. Ennek az elhidegülésnek folytonos
megújulását, az ,,örök” mércék rácsai közé való bezárkózását hiúsítja meg egy kis egészséges, korszerű
diszharmónia, a sablonokra való hivatkozás felváltása egy kis életszaggal, spontaneitással, zenei dráma,
zenei cselekmény folytonos, szuverén teremtésével.
Mi hozta létre a klasszikus zenét? A társadalom átalakulásával párhuzamosan, az egyre fokozódó
munkamegosztással az emberek mind nagyobb tömegének kezéből csúszott ki a hatalom saját életének
ténylegesen szuverén igazgatása felett, s ez a folyamat hívta létre szentesítésül ezt az udvari ortodox zenét,
s ez – feladatának eleget téve-egyszeriben semmibe vette a nép valóságos igényeit. Ezzel teremtődött meg
először, furcsa módon, a népzene fogalma, mint amivel szembehelyezkedik a nem népzene, a műzene a
klasszikus zene, az elit öntetszelgéssé vált kasztzenéje.
A népzene Bartók szerint (Bartók Béla: A népzenéről, Budapest, 1981. Magvető Kiadó. 14-30.) ,,a nép zenei
érzéseinek ösztönszerű kifejeződése [...] amely minden kulturális befolyástól mentesen, öntudatlanul jön
létre, a zene tiszta és autentikus formája [...] csak aki saját nemzete lelkébe, legrejtettebb titkába mélyed,
csak az alkothat olyan muzsikát, amelyben kifejeződésre juthat a népzene.” Grandpierre K. Endre
meghatározása szerint a mágikus cselekvés lényege, hogy „öntörvényű és elemei erejű”.
A népzene kritériumait Bartók nyomán a következőképpen határozzuk meg: a népzene az a zene, amely
minden sablontól, előképtől mentesen, legmélyebb belső indíttatásból ered, spontán önkifejezésre tör a




pillanat legteljesebb dimenzióban, öntörvényűen fejlődik ki, s hatásában, világfelmutató erejében,
újdonságában, személyiségében elemi erejű, teljességre törő, öntörvényű, elemi erejű önkifejezés.
Az ősi népzene tehát univerzális és autentikus volt, így nem is neveztetett népzenének. Az ősi zene a maga
teljességében a nép valódi, legmélyebb igényeit fejezte ki. A klasszikus zene tehát a zene bizonyos
funkcióinak feladása árán jött létre, és mint ilyen, a világ meghasonlásának is – egyoldalú – tükrözése. Itt
már alapvetőbb kérdések érintésére kell áttérnünk.
Vizsgáljuk meg, milyen szerepet játszik a művészet az emberiség életében! Napjainkban már köztudott, hogy
a művészet az emberré válásával egyidejűleg jött létre, tehát nélkülözhetetlen minden társadalomban. Mi
teszi ennyire nélkülözhetetlenné a művészetet? Ahhoz, hogy erre a kérdésre érdemben válaszolhassunk, a
maga teljességében kell felfognunk a művészetet, mint olyan tevékenységet, aminek célja ugyanaz, mint az
emberi élet egészének. A munka biztosítja létünk anyagi fenntartását, a művészet az élet teljességével
szembesít minket. Az emberi élet az ismeretlen és az idő kihívására, maradandóságra és teljességre tör;
arra, hogy minden lehetségest, elérhetőt átéljen, örökkön újra, mindig többre, jobbra jusson. A cselekvésnek
és a teljességnek ez az akarása az élet leghatékonyabb dinamizmusa, az emberi faj szüntelenül áradó
vitalitásának legragyogóbb tanulságtétele.
Figyelembe kell azonban vennünk, hogy a művészet szférája mégsem azonosítható teljesen a valósággal
(ld. mű-vészet), hiszen a művészet a képzelet szuverén terméke, s a képzelet törvényei az emberi lélek és
nem az anyagi realitás törvényei. A képzelet és érzésvilág fő jellemzője nem az alkalmazkodás, hanem a
kiteljesedés. Éppen a teljhatalmú képzeletműködés teszi lehetővé a valódi zeneteremtést, mint mágikus
cselekvést. A valódi népzene mindig mágikus, mert átlényegít, átlényegít egy átfogóbb, kozmikus
dimenzióba, mégpedig az élet forrásának világába, ahonnan az öntörvényű, elemi erők születnek. Tény,
hogy még a műzene is megfelelő feltételek között kozmikus dimenzióba helyezi az embert (dr. Gyulai
Elemér: A látható zene, Zeneműkiadó, Budapest 1968).
A zene teremtődése, születése folyamatosan megteremti a képzelet legmagasabb fokú öntevékeny
működésének feltételeit. A zene a legszellemibb, legbelsőbb művészet, így a legkevésbé korlátoz; a
konkréttól való eltávolodás a népzenénél a lényeg megragadásával esik egybe. Így a zene a képzelet
legöntörvényűbb tevékenysége. A képzelet pedig a gondolkodás azon tevékenysége, amely a legkevésbé
képes alkalmazkodni, kötött lenni, előre irt, merev, előre gyártott formákba deformálódni. Az alkalmazkodó
képzelet már nem képzelet, hanem racionális, összefüggéseiből kiszakított, tapasztalathoz idomuló
megismerési forma. A teljességre törő képzelet sohasem alkalmazkodhat, mert lényegénél fogva teremtő
tevékenység, mert lényegéhez, forrásához hűnek kell lennie. Így a zene, mint a teremtő képzelet
legteljesebb, legegyetemesebb tevékenysége, működési formája a legöntörvényűbb és a legelemibb erejű
művészi cselekvés, tehát a legmágikusabb. Így az itt felhalmozódó, energiát képviselő képzetek folyamatos
sűrűsödéssel elkerülhetetlen kisüléseket produkálnak, s ezek elsöprik a tudatból a törpe megfontolásokat és
a közösségi dimenziókba emelnek.
A pszichoanalízis tanítása szerint a lelki élet két erő – elv – párharcának színtere; a) a racionális öröm elve
(az ösztön közvetlen, gátlásnélküli levezetése) és b) az irracionális ellenállás, a valóság elve – ez utóbbi
jelentené mindazon belső és külső akadályok összességét, amelyek gátolják az ösztön azonnali kielégítését.
A képzelet tevékenysége közvetlenül a vágyteljesülést, az ösztön-hierarchia legmagasabb rendű kiélését,
érintetlen felszínre jutását szolgálja – mint vágykép teljesen a vágy hatalma alatt áll. A képzelet az az erő,
amely szubjektívan létrehozza a lehetséges világok minél teljesebb, minél gazdagabb sorát és ezekből
kiválasztja a még elérhető, megragadható legteljesebbet, hogy aztán az alkotás folyamán megvalósítsa.
A valóság, mint a részben már belsővé is vált külsődleges, idegen tényezők összessége, az emberi kultúra
fejlődésével mind nagyobb horderejű fegyverré válik. Ennek azonban az emberben öntudatlanul működő
kozmikus világfolyamat kiaknázásán, belső énünk egyre mélyebb kibontakozásán kell alapulnia. Belső énünk
megvalósítása új erőkkel ruház föl bennünket, a külső valóság bensővé, egyedül valóságossá tevéséhez.
Énünk nem más, mint a világ előretolt hadállása a valóság semmibe zuhanásának megakadályozására.
Egyedül énünk dinamizmusának érvényesítése, a zene mind nagyobb hatókörűvé, elevenné válása
akadályozhatja meg az emberiség végleges önelvesztését.
A fentiek értelmében az emberiség történelmével párhuzamosan terebélyesedik ki a valóság birodalma, így
egyre nagyobb belső képzeleti dinamizmus szükséges az újabb alkotás, a munkában megtestesülő
önkifejezés, önmegvalósítás eléréséhez. Mindinkább szükséges a lehetőségek, erőforrások maximális
kiaknázása, a képzeleti teljesség kibontakozása. A valóság a művészi megfogalmazás szempontjából
annyiban érdekes, amennyiben megrázza, megmozgatja, működésbe hozza a szunnyadó képzeleti




energiákat. Amennyiben következetesen sikerül a valóságot a legserkentőbben, alkotásra
legkényszerítőbben felhasználnunk, cselekvéseink új jelentőséget nyernek, nemcsak önmagunkban, hanem
összefüggéseikben válnak igazán jelentőssé számunkra, azaz ilyen módon egy zenei vagy inkább nyelvi
rendszer elemeivé alakulnak, és éppúgy, ahogy a nyelvben az egyik mondat megmagyarázása csak egy
másik mondattal lehetséges, itt is cselekvések – mint a világ nyelvének a szavai – egymásra utalnak, és
ezáltal nyernek értelmet. A jelentőségtöbblet által növekszik az érzelmi átélés intenzitása, s egy kritikus
szinten túl cselekvés-láncreakció jön létre, az egymásra következő események intenzitása háttérbe tolja az
egyes események lényegtelen részletét, a cselekvés sorozat elemei éppen egymásra következésük
lüktetésében, monotóniájuk ritmusában az intenzitás korlátlan növekedésében teljesülhetnek ki. Így
közvetlenül eljutunk a punkzene jellemzőinek deduktív levezetéséhez – ezekre azonban később térünk ki.
Az ember, mint képzelettel bíró lény, tudatosan vagy tudat alatt minden cselekvés minden változatát végre
akarja hajtani, eltökélten ezek spektrumának, színskálájának kibontakozására tör, azaz a világot
hangszerként, művészi tárgyként kezeli, ennek összes lehetőségét, működésének legrejtettebb módját is fel
képes tárni és működésbe hozni. Képes arra, hogy a világot megismerő ereje, uralma alá hajtsa és így saját
életének, életnek értelmet adjon azzal, hogy a világ-hangszeren a cselekvés himnuszait, csatadalait,
nászénekeit játssza el, és jelenlétét így kinyilvánítva, a lüktető erőket birtokba véve száguldjon az
események törésvonalai fölött testet öltött mindenható akaratként. Maga az emberi test is hangszerré válik
ilyenkor, a tánc és az ének hangszerévé, amiből előcsalogatjuk, kicsiholjuk a felfokozott érzelem és erő
kitöréseit. A hang ugyanis nem más, mint a belső kivetítődése, a belső tartalom áttörése a külvilágba. A zene
a képzelet belső automatizmusait bírja működésre: a zene az életösztön, az életakarat felerősítését
szolgálja. Innen magyarázódik a zene kapcsolata az érzelmekkel – az érzelem ugyanis az életösztön
megnyilvánulásának már eleve egy felfokozott formája, míg az indulat felfokozott, az extázis pedig minden
határt ledöntő érzéshullám.
Vizsgáljuk meg most a zene alaptényezőinek legfontosabbikát: a ritmust. A ritmikus cselekmény felszabadító
hatása azon alapszik, hogy az ismétlődés révén a cselekvés ismétlődő egysége bevésődik a tudatba,
megjelenése automatizálódik, reflexszerűvé válik és ettől kezdve a cselekvés végrehajtását nem kell külön
akarni, az eddig rendszeresen erre fordított szellemi energia könnyen felszabadul, annál is inkább, mivel ez a
szellemi energia nem csupán rendelkezésre áll, készenlétben áll, nem az ismétlődések révén felszínre
hozása is automatizálódik, valójában energiafölösleg jön létre, s ez az energia-felszabadulás vezetődik le
azután a táncban, énekben, kiáltásban: az öröm a cselekvésfázis automatikus megvalósításának, tőlünk
független megjelenésének, az életrekeltés sikerének szól, a kiteljesedés elérését üdvözli, az egyszer már
elvesztett, de most újra megtestesült világot, ahol a tárgyak, cselekvések látomásosan, hallucinogén módon
újrajárják ünnepi karneváljukon a diadaltáncot, a tárgyak sosem sejtett elemi erővel kiteljesülnek, lényük
lényegével azonosulnak a természeti erőkkel való bensőséges egybeforrottság élményében.
(http://www.grandpierre.hu/site/wp-content/uploads/2015/07/Sámándob.jpg)
Habár ezen írásomat nem vitairatnak szánom, a tisztázáshoz hozzásegít, ha ellentétes nézeteket is
ismertetek. Egy ilyen szerint „a művészetben nem működnek mágikus erők, a művészet lényegében utánzó
(leíró) jellegű, nem teremtő, és az extázis és a mimézis egymást kizáró ellentétek, még ha a mágikus
korszak valóságban egyidejűleg is lépnek fel (? G.A.) Az esztétikum inkább egy bonyolult-kerülő út során jön
létre: az emberek még egyszer leutánozzák a napi tevékenységben, egymás közötti érintkezésükben rejlő,
magában véve mimetikus mozgásokat és magatartásokat.” (Lukács György: Az esztétikum sajátossága). Ez
a nézet csupán kordokumentumként felbecsülhetetlen értékű, a művészetet, mint a természetből kiszakadt
ember puszta bábjátékát, az emberi báb többszörösen degradált tevékenységet definiálja. Hogy az általa
kreált ál-ellenmondások mesterkélt voltát kimutassam, a művészet egy tartalmi és funkció szerinti
meghatározására van szükségem: lássuk, hogy juthatunk ehhez a legegyszerűbben.
Egy általánosan elterjedt vallott nézet szerint (dr. Mosonyi Dezső: A zene lélektana új utakon. Prof. Ch.
Baudouin előszavával. Somló Béla könyvkiadó, Budapest, 1934) a fájdalom a zene ősforrása; a fájdalom
okozta hangbeli kifejezés játékos utánzása az énekművészet. Ebből annyi fogadható el, hogy az ős-zenei
hang a fájdalom- és gyönyörkitörés szellemi megtestesülése. A művészet születését nem jelentheti egy
puszta reprodukció: a művészet éppen azzal az aktussal született és születik, amellyel képes az ember
képes a világból a lényeget kiragadni, belelátni és megragadni, humanizálni – azaz az őszenei hang
keletkezésével ellentétben, amikor is a világ az úr az ember felett, ő rendelkezik, ő cselekszik, a világ csak
elszenvedi a cselekvést. Mert a művészet nem utánzó csupán – hanem lényegkiemelő, lényegmegjelenítő,
mégpedig emberi, humanizált lényegrendszereket létrehozó tevékenység. A művészet ezen




meghatározásából viszont az is következik, hogy – mivel az emberi tudatalatti tartalma s ennek feltámadása
külső mozgásokban testet öltése igenis emberi lényeget fejez ki, jelenít meg, valósit meg – maga a mágikus
cselekvés, rítus, tánc is művészi cselekménynek minősül (ld. később).
Egy mágikus rítus szemléltetésére idézem Erwin Rohde: “Psyche” c. könyvéből egy, Dionüszosz tiszteletére
rendezett trák “tánc” leírását. Rohde a “kultúrember”, az élet lényegével nehézkesen kapcsolatot tartó olvasó
“fölényének” pozíciójából írja le, pusztán állatiasnak beállítva az előtte érthetetlen, “barbár
cselekvéssorozatot”. Az ünnepség a hegycsúcson zajlik le, sötét éjszaka, a fáklyák nyugtalan fényében.
Zajos zene harsan, az érctányérok dürgő hangja, hatalmas dobok tompa döreje, és közben a mély hangú
furulyák tébolyba csalogató összhangja. E szilaj zenétől felizgatva velőtrázó kurjongatással táncol az
ünneplők serege. Ének nem hallható: erre a tánc nem hagy levegőt. Ez már nem az a kimért tánclépés,
amellyel például. Homérosz görögjei Paeanban tovalejtettek. Őrjöngő, kavargó, viharzó körtáncban siet tova
a hegy lejtőjén a lelkesült sereg. Többnyire nőkből állott, akik addig pörögtek ebben az örvénylő táncban,
amíg teljesen ki nem merültek: furcsa álcák...egyébként a köntösök felett őzirhák, a fejeken feltehetően
szarvak. Vadul lobog a haj, a kezekben kígyók, tőröket lóbálnak és thirzoszokat, amelyek lándzsa hegyeket
rejtenek a borosta alatt. Így tombolnak, míg minden érzésük a legszélsőségesebben fel nem fokozódik, és
aztán szent őrületben az áldozatul kiválasztott állatokra vetik magukat, megragadják és széttépik a behozott
zsákmányt és fogukkal letépik róla és nyersen lenyelik a véres húst.” – Világosan látszik, hogy Rohde nem
számol a mágikus rítusok eredeti értelmével. Minden közösségi mágikus rítus ugyanis a közösség
fennmaradása szempontjából létfontosságú tényezők biztosítása érdekében zajlik le – ez az a mag, ahonnan
a mágikus rítusok megérthetők.
Guyau így beszél a művészi élvezetről: „Képzeljük el, mit érez a madár, mikor szárnyát kibontja és mint a nyíl
hasítja a levegőt, emlékezzünk vissza mit éreztünk a vágtában (szerző kiemelése) rohanó lovak hátán, vagy
ha vitorláson röpülünk a habokon, vagy a keringő mámorában: Mindezek a rohanások bennünk a




végtelenség, a bolond élet eszményét keltik, az egyedi lét megvetését, azt a kényszert, hogy gátlás nélkül
rohanjunk tova és elveszünk a mindenségben.”
E szemléltető példák ismertetése után térjünk most vissza a művészi cselekvés meghatározására, és a
fentiek alapján tagoljuk azt a három alosztályra:
1. a mágikus művészi tevékenységben a mélytudatban élő ismeretlen közvetlenül, legelevenebb módon
jelenik meg, a biológiai automatizmusok teljességükben érintetlenül nyilvánulnak meg;
2. a művészi – mágikus cselekvésben a közvetlen alkotó folyamat az alkotó számára rejtett, át nem élt: a
cselekvés a közvetlen alkotómunka befejeződése után megy végbe: a tudattalanban lezajló változások
vissza hatnak a tudatra, és a tudati működés helyenként ellenőrzi, részben pedig irányítja a tudattalan
felszínre kerülésének módját és mértékét;
3. teljesen esztétizált művi művészet, hivatalos “udvari” művészet: ezt a művészetet az adott korban
“uralkodó” mesterségesen elterjesztett előítéletek, a kívánatosnak látszó ízlés kívánatosnak látszó
kiszolgáltatásra rendelik és fogyasztják.
Való igaz, hogy a társadalom fejlődésével a társadalmasodás mértéke is nő, azaz a magánélet szférája
egyre inkább csökken, és azzal párhuzamosan, ahogy az emberi nagyság fokozatosan elsorvad, az emberi
psziché mint olyan züllik és elsikkad, az egyén méltóságának szuverenitásának sérülése kezd dominánssá
válni – csak hogy itt már nem magát az életet, hanem a kiagyalt, kimódolt teóriáknak megfelelő s azok által
megjelölt mesterséges tárgyat, folyamatot utánozza s így válik egyre inkább domesztikált, háziasított – előre
megfontolt kicsinyes célok érdekében kitenyésztett – emberfajta létrehozásának segéderejévé, az adott
esetben emberidomító segédeszközzé és így lesz végül az ember érzelmi indulati életének érzelmi
kilúgozója, elernyesztője. A természetben egyedül a domesztikált állatok, emberek téveszthetők meg saját
vágyaik, céljaik megítélésében s ezáltal egyedül ők azok, akik biológiai létükben közvetlenül saját maguk
által veszélyeztetettek. Az öntörvényű, önmagában teljes élet lehetőségei világmértékben defenzívában
vannak, márpedig az emberiség fejődése éppen azon áll vagy bukik, hogy képesek vagyunk-e a biológiai
pszichológiai adottságokhoz, a társadalmi és természeti feltétételekhez egyre hatásosabb, átfogóbb,
teljesebb alkalmazkodási rendszert belső viselkedési elveket kialakítani, meggyökereztetni és elterjeszteni;
ebben a fényben hihetetlen jelentőségre tett szert az emberi lét szubjektívnek nevezett tartalma. Ortega y
Gasset szerint “A történelem valami roppant laboratóriumhoz hasonlít, amelyben minden kísérlet a nyilvános
életalapelveinek megtalálására vonatkozik”. És fordítva is helytálló az érvelés: nyilvános és magán élet újabb
és újabb alapelveinek, rendszereinek felfedezésén, tömegméretű érvényesülésén áll vagy bukik
pszichológiailag az emberiség jövője.
A társadalmasodás ellenőrizetlen, humanizálatlan növekedése, az emberi élet elüzletiesedése, kommersszé
tevése a kisszerűség, középszerűség célként kitűzése, a gátlástalan manipuláció és félretájékoztatás az, ami
végül is a popzene fokozatos eldurvulásához, vagy inkább radikalizálódásához, újra feléledéséhez vezet (így
lett a szirupos tánczenéből a beat, majd punk és hardcore zene). Az önvédelem, az életvédelem, az
önvalóság emlékét még ösztönösen sejtő fiatalok az önállósult s részben funkciója veszett, álfunkciót nyert
intézményrendszer kizárólagos kultúrájában csak szubkultúrát tudnak létrehozni, de ezzel – legalább jelzés
szinten – rámutatnak az emberiség, az egyes államok hosszú távú problémáinak természetére. A 60-as évek
beat zenéje, és méginkább a punk, alulról jött, nem manipulációs gépezet tenyésztette ki. Kérdés, hogy ez a
népből a népnek írt zene – a punk zene – tartalmaz e közösséget a régi korok szuverén népzenéjével.
Bartók szerint a népzenének nevezhető az a zene, ami minden előzetesen bennünk élő sablon nélkül,
pusztán a bennünk öntudatlanul működő természeti erő spontán megnyilvánulásakor keletkezik. Ez a
népzene-definíció tanúságos párhuzamba állítható a “történelem előtti” idők mágikus művészetével: “A
paleolitikum ábrázolásának viszont az a sajátosságuk, hogy a vizuális benyomást olyan közvetlen, tiszta,
minden intellektuális járuléktól mentesen és könnyed formában tárják elénk, amelyre a modern
impresszionizmusig alig találunk példát ... Ezeken a régi festményeken árnyalatnyi finomságokat, amelyeket
csak bonyolult eljárások utján fedezünk fel, a paleolitikum festői még közvetlenül észlelték.” (Hauser Arnold:
a művészet és irodalom társadalom története Gondolat 1930). Vajon léteznek-e ilyen általános “természeti
erők” amik egy népben vagy – egy szűkebb rétegben – az egész emberiségben közösek? Elméleti érvelés
helyett lássunk most tapasztalati bizonyítást!
Ha működnek ilyen általános természeti erők, időtől és helytől – legalábbis részben – függetlenül, akkor
művészi megjelenésüknek is legalábbis részben azonos jegyeket kell viselniük. Lássuk vannak e ilyenek!
A punkkoncertek tetőfokain sajátos csatakiáltás hangzik fel ritmikusan, követelőzően: oj! oj! oj! (angol
helyesírásban: oi! oi! oi!). Diószegi Vilmos kutatásai alapján a sámán szertartások általánosan, egységesen




használt rituális hívószavával egyezik meg ez a punk harci kiáltás mint alakjában, mind funkciójában,
jelentésében. A sámán szertartások egyetlen állandó része éppen a hívó szó: a hívó szóval a sámán
szertartások résztvevői ” szellemet” idézik meg, AZ EXTÁZIST, A RÉVÜLÉST. A megszállottság pillanatát
közvetlenül a hívó szó előzi meg. A szamojéd sámánoknál ez a hívó szó: ou! ou! Erdei nyenyeceknél: hoj!
hoj! A tundrai nyenyeceknél: hej! hej! A töröknépeknél ez a hívó szó: kaj! kaj! A jakutoknál: hij! hij! A grönlandi
eszkimóknál: hoi! hoi! A nyelvészek nyelvtörténészek szerint ah, mint torok hang egyrészt rokon a “k”
hanggal másrészt – mint gyengén hangzó hang – gyakran néma, és a nyelvtörténeti fejlődés során kiesik.
Magyar nyelvterületen ma is használatosak, s a minden napi életben is meg őrződtek a hej! haj! huj! huj! sej!
aj! indulat szavak. A magyar regős énekek állandóan visszatérő része refrénje a “haj regő rejtem” aminek
jelentése Diószegi szerint “haj révüléssel révülök”. Eszerint a punkok rituális ünnepeiken a, punk koncerteken
ugyan azt a szót fedezték fel újra, függetlenül és ugyan arra használják, mint az Eurázsiában valamikor
széltében hosszában elterjedt sámán hit idején a sámán szertartások résztvevői.
Punkkoncerteken az előadók és az ugráló, kiabáló résztvevők gyakran párducbőrmintás ruhákban, egyéb
bőrökben kifestett arccal jelennek meg akárcsak a sámán szertartásokon, ahol a résztvevők állatbőr ruhákat,
tigris és párducbőröket viselnek, arcuk kifestet. A sámán fejviselet (a korona elődje) ugyan úgy tollakkal
ékesített, mint az indiánoké – a mai punkok szintén indián hajviseletűek, csak nem tollakban, hanem az un
irokéz hajviseletben egyeznek. Ezenkívül közös szertartások lényege az extázis elérése az ehhez felhasznált
eszköz mindkét esetben a zene és a tánc, rendkívül ritmikus, elsöprő erejű zene (amíg a beat zene ritmusa a
szívveréshez, addig a punk zene ritmusa a verébhajsza orgiasztikus ritmusához hasonlítható).
Mivel ezek a jegyek nem tudományos kutatások eredményeiként jöttek létre, hanem spontán módon, alulról,
a nép hozta őket létre, ezért a két, időben 2000-3000 év távolságban lévő jelenségcsoport esetében azonos
erőknek kellett ezeket létrehozniuk. Ami azt is jelenti, hogy a népművészet létrehozó erők dacolva az
elnyomással, történelmi tragédiákkal, térrel és idővel, ma is ugyan úgy működnek, élnek mint amikor még a
nép természeti egységben élt önmagával és környezetével.
A régi, szuverén népzene mibenlétének szemléltetésére a hunok zenéjének leírását idézem Zolnay László:
“A magyar muzsika évszázadaiból” c. könyvéből. „Alighanem a hunok erősen ritmikus zenéje volt az a forma
bontó, idegen szerű muzsika, amely Pannóniától Kelet felé egészen a Nagy Falig vissza visszhangzott...A
kínai történetírók valami buja, – kicsapongó- zenén botránkoztak meg, amely veszélybe sodorja a kínai
szertartásokat...” A kalandozó magyarok isteneikhez énekelvén „hatalmasan üvöltöztek”, „farkasok módjára
üvöltöztek”. Ezekből egyértelműen kiviláglik, hogy a zene jellegét meghatározó két legfontosabb
alaptényező, a ritmus és az énekmód, hasonló az ősmagyar népzenében és a mai punkban. Ezenkívül
konkrét egyezések mutathatók ki a punk és sámánisztikus népzene közt a kulcs szó v. szellemhívó szó
tartalmában és funkciójában, az extatikus szabadtánc szinte minden mozdulatában, ruházatában, a haj
viseletben, a zene és a világ átélésének megközelítésében, az extázisra törésben. A magyar sámándal csak
a 11. század elején csitult el. ,,A pogány kor költészete alámerül a magyar népzene, a népi ének látszólagos
névtelenségébe történet alatti mélyrétegeibe.” (Zolnay, id, mű. )
Az élettől elzárkózó, szigorú szabályokhoz (összhangzattan, dodekafónia) ragaszkodó komolyzene nem
képes és egyre kevésbé essz képes arra, hogy új kultúrát teremtsen. Az új kultúrához új világkép, új
képzelet, új mitológia, az új művészet egysége kell – új viselkedésformák, új módszerek, új eszközök. A mai
zene túlnyomó része egyszerűen nem alkalmas arra, embert szembesítse való életével, hogy új energiákkal,
éntudattal, önbizalommal lássa el. A klasszikus és kortárs zene inkább előzetes hozzájárulást, belenyugvást
vár el a hallgatóságtól (itt nincsenek részvevők, helyette vannak előadók és hallgatók), egyfajta felhőtlen
átlényegülést igényel- természetesen nem az isteni szférákba, mint a középkorban – hanem egy általános,
elmosódott jóindulat mindent megbocsátó testvéri ,,közösség”-ébe. A népzenének titulált népies, sőt
népieskedő zene a kommersz igények kiszolgálásán túl csak arra jó, hogy aláássa a népzene szó eredeti
jelentését, és minél szélesebb néprétegeket riasszon el a valódi népzenétől. Ehhez vegyük még a
könnyűzene andalító slágereit, és elmondhatjuk, a mai zene túlnyomó része egyszerűen arra való, hogy
kiszolgálhassa az ember saját nyomorúságának, s úgy manipulálja, hogy még manipulálhatóbb legyen. A
zene, amely egykor annyira életerős és eleven volt, hogy bűvös hatalma alól se ember, se állat nem
szabadulhatott, ma kibelezett mamut, lábujjhegyen.
Az ember méltósága, önbecsülése, fensége mind tömegesebb méretben vész el, ha önmagát jelentéktelen
pontnak, atomnak látja csupán az egyre szélesebben feltáruló kozmosz galaxis halmazai előtt, ha a mai
álkultúrák mérgének engedelmes habzsolója. A vadonban élő állatok közé született ott felnövekvő ember
nem tanul meg beszélni, tudati szintje közelebb áll az állatokéhoz, mint a társadalomban felnőtt emberéhez.




Az ember ma sem születik embernek, az emberré válásért ma is harc folyik, harc az új felismerésekért, az új
erőkért, az új erők alkalmazásáért, önmagunk megsokszorozásáért. Ezt teszi a tudomány, a művészet, és
ezt kell tennie a zenének is.
Grandpierre Attila, 1982
Megjelent: Jó Világ, bölcsész-antológia, 1983
KAPU kulturális különszám, 1989 május 2
2015. július 19. vasárnap / Egyéb (http://www.grandpierre.hu/site/egyeb/), Egyéb
(http://www.grandpierre.hu/site/ujdonsagok/egyeb-ujdonsagok/), Ismeretterjesztö
(http://www.grandpierre.hu/site/ismeretterjeszto/), Újdonságok (http://www.grandpierre.hu/site/ujdonsagok/)
Pozsonyi Új Szó – Ritka alkalom, Pécsett koncertezett a magyar underground egyik úttörője, a Vágtázó
Halottkémek (http://ujszo.com/napilap/szalon/2012/09/22/idoutazas-osztonkiugrasztas)
Keresés Keresés
Keresés
Astronomy & Civilization (http://www.konkoly.hu/AC2009/)
Szőke István Attila (http://szokeistvanatilla.dunakanyarps.hu)
Vágtázó Csodaszarvas: Vágtázó lovak ünnepe (http://www.youtube.com/watch?v=AzHRyE82IKQ)
Egyéb
Keresés
Ajánló
Titokfejtő Könyvkiadó
