---
master_file: "[[@MagyarJelkepeinkMagyar]]"
---
# Index for Magyar jelképeink – magyar térrendezés – szakrális geometria.pdf

14
Magyar jelképeink
Tartalom: A magyar ház mágiája A menyasszonyi ruha története, a fekete menyasszonyi ruha
A magyar ház mágiája
Minden ház teremtés eredménye, egy-egy megvalósult gondolat...tehát egyéni gondolatok, illetve nagyon erős kollektív gondolatok együttes eredménye. A nagyon erős, régóta működő , kollektív gondolat a hagyomány. Amikor egy házat csúcsos tetővel, szögletes alaprajzzal, négyzet vagy téglalap alakú ablakokkal terveztetünk meg, a hagyományos gondolatsor működik bennünk, a szokatlan, egyedi megoldások viszont egyéni gondolataink megnyilvánulásai. Amikor a hagyomány megszületett, nagyon-nagyon régen,az emberek pontosan tudták, mit miért építenek éppen úgy, és nem másképpen. Minden építészeti elem valamilyen máig működő szimbólum, amely az életet, az embert szolgálja. A ház nem egy rakás tégla és némi faanyag.A ház az ember testének folytatása, a Mindenség modellje, amely védi, és egyben összeköti a Világegyetemmel. Őseink olyan kozmikus tudás szerint éltek, építkeztek, és öltözködtek, amely a tudomány mai állása szerint is tökéletesen megállja a helyét. Természetesen- akár csak mi- házakban laktak, kivétel, amikor úton voltak, ugyanis ilyenkor sátoroztak. Sátruk azonban sokkal kényelmesebb és igényesebb volt, mint a mai kempingsátrak. Őseink kempingezéshez használt sátrát ma jurtaként ismerjük. A jurta és a ház szerkezeti felépítése alapjaiban megegyezett, a különbség mindössze a felhasznált anyagokban, illetve az alaprajz formájában és méretében rejlett. A jurta alaprajzát kör, a ház alaprajzát viszont négyszög, leginkább négyzet alkotta. Mind a kör, mind a négyzet nagyon fontos szimbolikus jelentést hordozott, tehát az alaprajz nem a véletlen műve volt, hanem kozmikus tudás eredményeként jött létre. A magyar ház szerkezete bizony olyan kozmikus alapokon és jelképrendszeren nyugszik, amelyek a teremtés folyamatának valós ismeretéből születtek. Őseink pontosan tudták, hogyan építkezzenek, és építményeik világképüket, hitüket tükrözték. A magyar térrendezés csodálatosan következetes és egységes rendszert alkot., amely évezredeken keresztül bevált a magyarság körében. A nagyobb alapterületű házakat és jurtákat kereszt alakban merevítették, és középen a merevítést alátámasztották. Ez a merevítő rúd maradt meg későbbi építményeinkben mestergerenda néven. A parasztházakban a középső alátámasztó oszlop a Boldoganya, más néven a boldogasszony fája. Ezekben a házakban mindennek és mindenkinek megvolt a maga szabott helye, feladata és ez a rend a későbbi házakban is fennmaradt. A ház és a jurta bejáratát keletre tájolták. A jurták favázát nemezzel borították be. A kupolák csúcsában egy kéménynyílást készítettek, ami a jurta közepében kialakított tűzhely füstjét vezette el, de itt szűrődött be némi fény is. Most nézzünk be egy jurta belsejébe! A jurta közepén áll a tűzhely, azon vasháromlábon a fazék. Egész nap megszakítás nélkül ég alatta a tűz. Ha a jurta alapterületét, az ajtótól számítva négy egyenlő részre osztjuk, akkor megismerhetjük a benne zajló élet szokásait, és az ehhez igazodó ház belső berendezését. Az ajtóval szemben a tűzhely mögött van a családfő helye. A körnek a családfőtől jobbra eső oldala a férfiaké, bal fele a nőké. A családfő közvetlen baloldalán foglalnak helyet; a háziasszony, a kiskorú gyermekek, valamint a rokonok, a közvetlen jobboldalán - ha van - a ház legbecsesebb vendége, aki akár nő is lehet. Az ajtóban a szegények és a szolgák telepedhetnek le.



15
A családfő és a háziasszony háta mögött van az ágy. Itt alszik a ház ura feleségével és kisebb gyermekeivel. Újszülött gyermek az ágy végében elhelyezet, anyja lábához kötéllel rögzített és így ringatható faháncsból készült bölcsőben alszik. A család többi tagja a földön tölti az éjszakát, a neki kijelölt helyen, fejük alatt a nyergükkel. Az ágy jobboldalán a család értéktárgyait, ruháit bőrzsákokban, későbbi korokban, kivájt farönk ládákban tárolják. Az ágy mellet közvetlenül a házi oltár helye van. A jurta férfi oldalának falán vannak felfüggesztve mind azok a tárgyak, melyeket ők használnak; fegyverek, lószerszámok. Az asszonyok oldalán pedig azok a tárgyak találhatók, melyek a házkörüli munkáknál és a háztartásban használatosak; edények, kannák, facsészék, őrlőkövek, tömlők, sulykolók.
A berendezés tartozéka még az ülőalkalmatosságokat pótló, tűzköré ledobott állatszőrök, melyeken nemcsak ülnek, hanem a kornak megfelelően, étkezés után a zsíros kezüket is abba törlik. Az égtájaknak és az uralkodó erõknek nagyon fontos szerepük volt a házban. Nem azért ültették a fiatalokat egyre távolabb a családfõtõl, mert a rangjuk így kívánta, hanem azért hogy mindenki elemében érezze magát! A különbözõ égtájak ugyanis különbözõ típusú erõformákat, elemeket képviselnek, amelyek az emberi nemekkel és életkorokkal is azonosíthatók.
Az alábbi táblázat áttekinthetõ módon összegzi a térbeli és idõbeli síkok rendszerét, kitérve a családi ülésrend, valamint a ház és fõ berendezési tárgyak tárolásának tájolási szabályaira.
A ház tájolása
Az égtájak fontossági sorrendje a magyar hagyomány szerint a következő:
1. kelet , előttem 2. dél, jobb kéz felől 3. észak , balkéz felől 4. nyugat, hátam mögött
Mindig az a legfontosabb irány,amely felé arccal fordulunk. A kelet szent irány, színe a fehér, állatjelképe a ló. A magyarok második legfontosabb iránya, ami ettől jobb kéz felé esik. A déli irány színe a piros, állatjelképe a kakas és a gólya. A harmadik irány a balkéz felé eső észak. Színe kék, állatjelképe a hal. A negyedik irány a hátunk mögött helyezkedik el, ez pedig a nyugat, melynek színe a sárga, állatjelképe a kutya.
A háromosztatú ház
A háromosztatú ház három helyiségből állt ugyan, de a helyiségek eleinte mind külön bejárattal rendelkeztek. Tulajdonképpen egy tető alá több házat építettek egymás mellé. A fő helyiséget, a legnagyobb szobát, első háznak hívták, a középső helyiség volt a konyha, és a legkisebb helyiséget nevezték hátsó, vagy kisebbik háznak.



16
Megmaradtak az egyterű ház szabályi is, csak az építkezés módja változott az idők folyamán. Kialakult a mennyezet, így a padlást elválasztották a lakótértől. A keleti irány mellett leggyakrabban dél felé tájolták a házakat, ilyenkor az első szoba nézett keletre. Az évezredeken át használt magyar ház, vízszintesen és függőlegesen hármas egységet, egy térbeli keresztet alkotott.Minden teremtett dolog, két ellentétes irányban mozgó erőből alakul ki: a kifelé-felfelé sugárzó, illetve a befelé-lefelé örvénylő erőből. Amikor a két erő egymással találkozik, létrehozzák a harmadik erő fajtát, a fényt, a megnyilvánult világot. Ezt a három alap erőformát különbözőképpen hívhatjuk: Atyaisten, a Fiúisten és Anyaisten. Szellem, lélek és test. Atyaisten, Jézus és Mária. Teremtő, Teremtmény és Befogadó.
A házban a három alapvető erőformát az égtájak határozzák meg.
Atyaisten, szellem
Az Atyaisten ereje az alkotó, teremtő, férfi, szellemi erő. Jelképe a házban az első szoba, a mennyezet, a padlás, illetve a boltívek. Ez a ház legértékesebb keleti és déli része. Őseink az első szobában fogadták a vendégeket, itt terítették meg ünnepkor a családi asztalt, itt született a gyermek, itt ravatalozták fel a halottat. A legszebb bútorok,kézimunkák ,a házi oltár, a jólét jelei és a családi képek mind ide kerültek. A ház keleti részén kel fel a Nap, amelynek tisztító és megújító ereje minden reggel átjárta a ház legfontosabb részét, az első szobát.
Fiúisten, lélek
A Fiú a megnyilvánult, az emberben testet öltött, Isten gyermeke, a lélek. Helyzete, égtája a közép. Éppen ezért minden ember a világ közepe. A házban a ház közepe, ide nyílik a bejárat. A bejárat a legtöbb háznál keletre, vagy délre esett, a keleti vagy déli nap ereje, amely erőteljes nemző, teremtő energia jutott itt a házba, tovább töltve a ház erőközpontját. A közép, a stabil, föld típusú erőforma, amelyet a tűz tovább erősít. A régi házakban éppen itt találtuk a földből épült kemencét, amelyben állandóan égett a tűz. A kemence tehát arra szolgált, hogy folyamatosan feltöltse a ház erőközpontját. Itt készült az étel, itt sütötték a kenyeret, télen a kemence mellett gyűlt össze a család. A kemence egyúttal az anyaméh szimbóluma is.
Anyaisten, test
Az anyaisten a befogadó, a női erő, a test. A házban a megfelelője a hátsó szoba, melyet kamrának neveztek és a pince. Ezen az oldalon nyugszik le a Nap, ereje itt már összehúzó, összetartó. Itt aludtak a nők és a gyerekek. Itt tárolták a napi élelmiszert, ami a főzéshez szükségeltetett. Tárolásra a tartosító, összehúzó nyugati erőkre volt szükség, éppúgy, mint az alváshoz. Ha volt a házban pince,a pincében tárolták zöldségeket és a bort.
A tető
A parasztházak teteje nagyon hosszú ideig kizárólag sátortető volt, amelyet kontyos tetőnek , vagy süvegnek hívtak. Ezt a formát később sok helyen felváltotta a nyeregtető, mert a ház alapterülete hosszában megnyúlt. A tetőket a ház hosszában minden esetben mestergerenda tartja. A mestergerendának fontos szerepe volt a házban. Ha egy gyermek megszületett, arccal kelet felé, a mestergerenda alá fektették a bölcsőjébe. Ha valaki meghalt ugyancsak a mestergerenda alatt ravatalozták fel, de éppen fordítva, arccal nyugatnak. A mestergerenda mutatta az utat a léleknek hova érkezzen és merre távozzon. A Mester segítette az érkezőt és a távozót. A Mestergerendára Csillagot, Tejutat, Szárnyas Napot, illetve Teremtés szimbólumokat faragtak. Régen pontosan ismerték a szimbólumok jelentését.Ősi vallásunkban három Isten létezett, az Atyaisten, az Anyaisten és a Fiúisten. Főnökük, azaz egységük nem más, mint a Teremtő, az Öregisten. Ősi rovásírásunk első betűi egyben isteni jelképek.
Az A betű fogalomjelként az Anyaistent: 4
A B betű az Atyaistent: X
A D betű pedig a testet öltött Atyaistent, vagyis a Fiúistent jelöli: + Az X és a + jel együtt a 8 ágú csillag szimbólumot, a teremtő jelét adja.



17
A három Isten és a teremtő együttes jele pedig a rombusz. A mestergerenda másik neve, ideg. Mit nevezünk idegnek? A szervezetnek az érzékelés sejtjeit az idegközpontokkal összekötő szál, vagy rostos köteg alakú elemét. Az íj húrját. Hangszer húrját. Elő Ázsia kultúrnépeinek vallási képzete nyomán a perzsák, indusok, az altáji és ugor népek felfogásában közös világkép alakult ki. Ez a világkép a világ közepére támaszkodik. Ezen megy át a föld és az ég köldökét összekötő tengely vagy ezen áll az eget alátámasztó világoszlop, világhegy, s ennek tetején a tejtó vagy életvize négyágú forrása közepén a világfa. A világfák csúcsán szerveződő a virág-csillag,az Északi Sarkcsillag. A Nap ránézvést az életfák bal oldalán, a Hold pedig a jobb oldalon jelölődik. Ez tökéletesen egybevág a magyar parasztházak gerendáinak elhelyezkedésével. A mestergerendát, ami a ház teljes hosszában végigmegy, keresztezi középen egy gerenda mind vízszintesen, mind pedig függőlegesen, ezáltal itt pontosan egy térbeli kereszt alakul ki. Az alátámasztó oszlopot Boldoganyának hívják. A mestergerenda közepére csillagformákat, szárnyas Napot faragtak, és eleink ide akasztották a lámpást, a gyertyát, vagyis a fényt.
A mennyezet megnevezés éppen arra utal, hogy a gerendák fölötti rész az égbolt, a menny, az atyaisten birodalma. A mestergerenda és a Boldoganya találkozása a Teremtés középpontját, a Fiúisten helyét, a ház lelkét jelképezi. Ez a hely volt a házban a FÉNY-LIK, az a hely, ahol az atyaisten és Anyaisten ereje egyesül, egyesülésük pedig létrehozza a Fiúistent, a Megnyilvánult világot, az Embert. A tetőszerkezet tetején a legtöbb régi házon megtalálható valamilyen csúcsjel. Általában tulipánt, csillagot, keresztet, X jelet, gömböket, kettős keresztet faragtak egymás fölé. A kereszt, a csillag és az X jelentést már ismerjük. A tulipán jele szintén rovásírásunkból alakult ki, jelentése: Isten, a kettős kereszt pedig rovásírásunk egyese. Régen lókoponya koronázta a csúcsot, hiszen a ló a Nap állata. Székelyföldön gyakori helyette a Nap-jel minta.
Homlokzat
A házak homlokzatát akkor kezdték díszíteni, amikor a kontyos tetőket felváltották a nyeregtetők. Ide is hasonló szimbólumokat faragtak, mint a csúcsdíszekre, szerepük is azokkal azonos. Nagyon gyakori díszítés a kelő, uralkodó és nyugvó Nap jele. A Nap a Fiúisten, Jézus jele. Magyarországon nagy hagyománya volt a díszes faragott, vagy festett kapubejáratoknak. Ezek a kapuk sok ősi szimbólumot vonultattak fel, amelyek a ház lakóinak spirituális védelmét szolgálták. A kapuk boltíve az égboltot jelképezte, a kapu fölötti galambdúc a portát védő szellemek, az ősök lakhelyeként készült. Régebben létezett a magyar kapukon egy lélektükörnek nevezett, domború, fényes Nap-forma. Aki belépett a kapun, először mindenképpen szembe találkozott a saját képmásával, így megvizsgálhatta lelkiismeretét, vajon jó szándékkal jött-e. A bejárat
Magyarországon nagy hagyománya volt a díszes faragott, vagy festett kapubejáratoknak. Ezek a kapuk sok ősi szimbólumot vonultattak fel, amelyek a ház lakóinak spirituális védelmét szolgálták. A kapuk boltíve az égboltot jelképezte, a kapu fölötti galambdúc a portát védő szellemek, az ősök lakhelyeként készült. Régebben létezett a magyar kapukon egy lélektükörnek nevezett, domború, fényes Nap-forma. Aki belépett a kapun, először mindenképpen szembe találkozott a saját képmásával, így megvizsgálhatta
lelkiismeretét, vajon jó szándékkal jött-ő? A kapukra feliratok is kerültek, amelyeknek szintén védő, áldó szerepük volt. A kapun körbefutó hullámvonal eredetileg egy olyan kétfejű kígyó volt, amely védte és őrizte a kaput. A magyar hitrendszer úgy tartja, hogy a világ Teremtője a sarkcsillagon, az égig érő fa tetején lakik. Az égig érő fa törzse a világ tengelye, lombja, koronája maga a világegyetem, és rajta a csillagok , a bolygók az aranyalmák.



18
Hagyományainkban létezik egy kifejezetten jóindulatú házi kígyó, aki a küszöb alatt lakik és még véletlenül sem szabad bántani, mert őrzi a házat, és a lakóit. A házikígyó ugyanúgy őrzi a ház bejáratát, mint a csillagkígyó a Mennyország kapuját. Virágoskert
A kapun belépvén a vendéget a ház előtti virágoskert fogadta, amelynek eleink szimbolikus jelentőséget tulajdonítottak, hiszen a ház ölét, a termékenységet jelképezte. Egész éven át, még télen is virágoztak itt a virágok. Télen a télálló, bokorrá terebélyesedő rozmaring virágzott, amit szent növényként, istenfaként tiszteltek. Azt mondták őseink, hogy a virág a Nap földi kedve. Általában az eladó lányok gondozták, akikben legerősebben nyilvánult meg a kikelet megtermékenyítést váró ereje. A ház bejárata
A magyar ház a Világmindenség kicsinyített mása, hármas egysége a Teremtés hármasságát jelképezi, ily módon az egész ház szentség, a benne lakó család temploma. A régi házak ajtaja alacsony volt, aki belépett rajta, mindenképpen fejet hajtott és levette kalapját, hiszen egy templomba az ember tisztelettel lép be. A ház másik neve, hajlék, amelyben egyértelműen megmaradt a meghajlásra, tiszteletadásra való utalás. Első szoba
A ház legértékesebb része. A régi egyterű ház funkcióját örökölte, ezért is nevezik máig első HÁZnak, csak a tűzhelyt költöztették ki később a közepéből. Konyha
A bejárat a konyhába vezetett, ahol nap közben az egész család szívesen tartózkodott. Télen a kemence melege, és az étel finom illata mindenkit oda csalogatott. A ház közepe a kereszt közepét jelképezte, vagyis a megnyilvánult világot, az embert. Természetes, hogy itt érezték magukat leginkább elemükben az emberek. Tűzhely
A ház közepén találtuk a tűzhelyet. Őseink a tűznek különös jelentőséget tulajdonítottak, ezért a tűz folyamatosan égett a tűzhelyen, az év egyetlen napja kivételével, amikor megszentelték és újra meggyújtották. Bármilyen nagy ünnep volt a családból mindig valaki otthon maradt, hogy vigyázzon a tűzre. Háztűznézőbe mentek a lányok a fiús házhoz, a tűzben ugyanis az Ős szelleme lakott, így a háztűz az egész családot, nemzetséget, vérvonalat jelképezte. A tüzet tilos volt piszkálni, vagy szemetet beledobni, nehogy megsértsék az Ős szellemét. A ház tehát az ember testével azonos, a tűz pedig a lelkével. A ház lelke ott van, ahol a tűz ég. A lélek helye nálunk,magyaroknál, a szív. A piros szív a matyó rózsa is ennek a léleknek szimbólumai. Hátsó szoba vagy kamra
A ház legkevésbé értékes része. Régen csak tároló kamrának használták, később lett belőle szoba, melyet leginkább nők és gyerekek háló helyének, illetve élelmiszer tárolására használtak. Ablakok
Ha a ház az ember testét, a kemence védelmében égő tűz pedig a lelkét jelképezi, mi más lehetne az ablak, mint a ház szeme. Ablakszem. A magyar ember azt mondja, a szem a lélek tükre. Logikus tehát, hogy a lélek tükrét a lélek, a Fiúisten szimbólumával, kereszttel jelölik, az ablakon lévő kereszt alakú osztással, illetve ennek hiányában az ablakot védő ráccsal. A ház egyetlen tükrét is a két ablak közt helyezték el.
Hármasság a berendezésben
A szent hármasság nemcsak a ház beosztásában, felépítésében jelenik meg, hanem a belső berendezésében is. A parasztházak berendezése évszázadokon keresztül ugyanazt a rendet követte. A szoba egyik sarkában, két ablak között található az ún. szent sarok. Vele átellenben a kandalló, a tűz. A kemence melletti sarokban állították fel a magasra vetett ágyat, a Boldogasszony ágyát.
Az Atyaisten megjelenési helye a szobán belül a szent sarok. A szent sarok általában egy
sarokpaddal, négyszögletes asztallal, sarokszekrénnyel, szentképekkel és feszülettel berendezett lakótér. Az asztal a házban oltárként működött. A fő helyet a családfő foglalta el, hiszen ő képviselte a házon belül az Atyaistent.
Az Anyaisten megjelenési helye a szobában a vetett ágy. Ezt alvásra nem használták. Itt helyezték el a hímzett ágyneműt és a kelengye egy részét. A vetett ágyat gyermekszülés vagy halott felravatalozás alkalmával bontották csak meg, hiszen ezek olyan különleges alkalmak voltak, amikor az érkező vagy a távozó lélek különös, égi anyai védelemre szorult.
A Fiúisten, a lélek megjelenési helye a tűzhely, a kemence. A kemence körül folyt a munka, itt tanyáztak a gyerekek, öregek. A kemence a lélek tüzének anyai védelmét jelentette.



19
A ház külső formája
A legtöbb régi nagy kultúrában a ház a Világegyetem kicsinyített mása volt, amelyet az adott hitrendszernek megfelelően tájoltak. A magyar parasztház formája általában egy hosszú téglalap volt, amely a rövidebbik végével az utcafrontra nézett, és az utcafront felé a tetőt egy ágasfa tartotta. Ezt az ágasfát Boldogasszony fájának nevezték és a házat, amikor csak lehetett keletre tájolták. Ez az ágasfa nem azonos a ház belsejében található tartóoszloppal, amelyet szintén Boldogasszony fájának nevezünk.A Boldogasszony maga az Istenanya, akit meséinkben Tündér Ilonának hívunk, így ez az ágasfa más néven Tündér Ilona fája. A házat hosszában egy mestergerenda osztja, melynek faragása a tejutat jelképezi. A Tejút a népi csillagászat nyelvén Tündérek útja, Hadak útja, Lelkek útja, a Tejút végénél fekvő Szíriusz csillag pedig a Tündérfő. A mestergerenda jelképezi a Tejutat, a mestergerenda végénél lévő Boldogasszony fája pedig nem más,mint a Tündérfő csillag, vagyis az Istenanya lakhelye, szép Tündérország, amit az előtte virágzó kiskert is jelez. A mestergerendát középen keresztező gerendák metszéspontja az emberi lélek megnyilvánulási helye, az a pont, ahol a lélek belép az anyagi világba. Tündérországból indul, végigutazik a tejúton, és a gerendák metszéspontja által alkotott téridő – kapun át megérkezik a világunkba. A Tejút a lelkek országútja, a magyar lelkek a Nagy Kutya csillagképből, a Szíriusz felől érkeznek. A Nagy Kutya csillagkép csillagait oly módon is összeköthetem, hogy kutya helyett hátranéző szarvast formázzon. Ez a hátranéző, guggoló szarvas, őseink legjellemzőbb szarvas- ábrázolása. A szarvas az Anyaisten szimbóluma, a magyarság vezető állata. Hunort és Magyart a Csodaszarvas, az Anyaisten vezette Tündérországba. A keletelt házak és a keletelt templomok tájolása éppen erre a csillagra mutat: Tündérországra, a Szíriuszra. Népmeséink elmondják miként lehet oda eljutni. Elmondják mikor, hol és hogyan.
A palócok minden hajnalban, amikor a Nap felbukkant Boldogasszony fájánál, imádkoztak, üdvözölték a Teremtőt, és áldását kérték a napra, arccal Tündérország felé. A Szíriusz csillag, Istenanyánk csillaga évente egyszer, július 23-án együtt kel a Nappal, vagyis ilyenkor Napba öltözik. A Nap az Istenanya gyermekének, Jézusnak a szimbóluma.
Amikor az ember szeretne a Földről hazajutni Tündérországba, először is elindul a Tejúton táltos lován, a táltos ló a Nap állata a mesében, ezért eszik parazsat a mesében, és a térkép szerint a tejút felső végénél megtalálja igazi hazáját. Őseink ezt a csillagtérképet emlékeztetőként beépítették házaikba, elmondták a meséikben, ráhímezték ruháikra, az abroszaikra, az ágyneműjükre. Manapság mindez csak mesének tűnik, és legtöbben legfeljebb mosolyognak rajta, pedig ki tudja, valóban mese-e az a mese.
Miért hosszú a magyar ház ?
A megoldás egyszerű: egy ilyen háznak, amennyiben az ősi hagyományok szerint tájolják, minden helyisége keleti és déli fekvésű, vagyis minden helyisége a legfontosabb égtájak felé néz. Ezek a házak tehát úgy épültek, hogy minél nagyobb felületüket süsse az éltető erejű déli és keleti nap. Szellemünk ereje tartja a házat abban a formában, amit képzeletünkben adtunk neki. Ez az erőhalmaz hat ránk, és mi is hatással vagyunk rá, úgy is mondhatom, hogy a ház, amelyben lakunk, a saját auránk, a körülöttünk lévő erőtér folytatása. Az emberi tudat tehát képes befolyásolni az anyag működését és viselkedését, amit mára a tudomány kísérletileg is igazolt.
Egy lapos tetős háznak hiányzik a három felső csakrája, így hiányzik belőle a szellemi erő, az Isteni Összeköttetés. Ezekben a házakban bizony sokkal magányosabbnak, elszigeteltebbnek érzik magukat az emberek. A sátortetőnek, nyeregtetőnek, kupolának ezzel szemben van korona csakrája, szellemi ereje. A piramisra hasonlító tetőterek ezek szerint leginkább szellemi erővel rendelkeznek, kiváló helyek meditációra, kutatásra, művészeti alkotó tevékenységre. A templomoknak ugyancsak magas a szellemi erejük. Minél magasabb a tető a falmagassághoz viszonyítva, annál inkább a szellemi erő dominál a házban. Őseink házai, jurtái úgy néztek ki, mint egy magas süvegű ember, vagy egy felkonytyozott asszony. Abban az időben ez az arány-igény belülről fakadt, hiszen őseink a teremtőbe vetett feltétlen hittel élték az életüket, melyben a szellemi erő volt a legfontosabb.
Összefoglalva: Nem véletlenül négyszögletes a házak alaprajza, nem véletlen az ablakok formája, osztása, nem véletlen a házak tájolása, a kapuk elhelyezése, és nem véletlen a különböző díszítések használata sem, ugyanis a magyar ház egy térbeli összetett rovásjel, amely a jelképek ismerői számára pontosan olvasható; olvasata pedig a legmagasabb rendű dolog, ami a Földbolygón létezik, és amely így hangzik: ISTEN Forrás: Színia Bodnár Erika írása és az internetben találtak alapján.



20
A menyasszonyi ruha története
Menyasszonyi ruha, a menyasszonyi viselet az az öltözet, melyet a menyasszony az esküvőn és a lakodalomban visel, általában a lakodalom végéig. Némely helyen, ahol a felkontyoláskor átöltöznek menyecskeruhába, ennek az időpontjáig. Korábban nem volt általános gyakorlat, hogy erre az alkalomra külön menyasszonyi ruhát készítsenek, hanem a meglevő legszebb, legújabb ünnepi ruhadarabokból állították össze a lakodalmi öltözetet.
Az esküvői ruhák nagymértékben különböztek attól függően, hogy milyen vallású volt a leendő menyasszony. A menyasszonyi ruha főleg európai volt, a katolicizmus és a protestantizmus körében terjedt el. A legkorábbi képek középkori esküvői ruháról a XV. századból valók. Azonban ahogy megjelentek különböző vallási mozgalmak, mint például a protestantizmus, amelynek élén Martin Luther állt, kénytelenek voltak eltávolítani az élénk színeket a mindennapi életből.
Később, a 15. század közepétől már megjelentek a külön erre az alkalomra készített menyasszonyi ruhák. Színük többnyire zöld volt. Ennek magyarázata, hogy e színt a hűség jelképének tartották. Nem utolsó sorban a természet és a remény színe, az egészséggel, a nagylelkűséggel, a biztonsággal és a harmóniával hozták kapcsolatba. Majd, a 16. század elejétől a zöld szerepét fokozatosan a vörös vette át. Ebben az időben ez a szín a hatalmat, a jómódot és a gazdagságot szimbolizálta. A tűz és a szerelem színe. Erőt, dominanciát és szenvedélyt jelképez. A vörös után a mai emberek számára kicsit furcsának tűnhet és nehéz is lehet elhinni, de a fekete szín következett. A fekete jelképezte az akkori ember számára az ünnepélyességet és az eleganciát. A változás és a megújulás színe.
Diósjenői-fekete menyasszonyi ruha
Kalotaszeg Turai menyasszony
Matyó menyasszony Széki menyasszony Sárközi menyasszony
Ez annak is volt tudható, hogy a földrajzi felfedezések után nagyon sok festékanyaggal lett gazdagabb Európa. Az előző századokban a fekete festék nagyon drága volt, és a legtöbb ember számára teljesen elérhetetlen. A XV. században már a ruhákat a fűzők egészítették ki. Ebben a korban a várandós nők számára alakították a ruhákat. A legtöbb terhesség a keresztes hadjáratok idején történt. Sokszor mire a keresztes hadjáratokból a férjeik hazaértek, nagy hassal várták őket a mennyasszonyaik és feleségeik. A másállapotot áldásnak tekintették, a boldogság jelképe volt az állapotos nő. Manapság a menyasszony ruhája általában fehér színû. A színválasztás az ókori görögök, rómaiak szokásaiban keresendő. A rómaiak ünnepekkor fehérre festett testtel jelentek meg, míg a görögök már fehér ruhát öltöttek. A fehér szín maga a tisztaságot, az egyszerûséget, a természetességet és persze az örömöt jelképezi, ezért is lett a későbbiekben a menyasszonyi ruha fehér.



21
Magyarországon többhelyütt, pl. Kalocsán, fekete színû volt a menyasszonyi ruha. A népdal is azt mondja, hogy a lány most esküszik fekete gyászruhában. De fekete menyasszonyi ruha volt, a Berettyó-felvidéki népviseleti szokás is. A Kunságon még az 1960-as évekig szokás volt, hogy az asszonyokat feketére festett egykori menyasszonyi ruhájukban temették el. Így a menyasszonyi ruha a hûség szimbólumának is mondható. Bármilyen hihetetlen, régen nem volt elterjedt szokás, hogy az esküvő alkalmából új ruhát vásároljanak. A menyasszony saját már meglévő legszebb és legünnepélyesebb ruhadarabjai közül választotta ki a megfelelőt. A régi idők menyasszonyának öltözete szinte teljesen egyezett az adott tájegység ünnepi öltözetével. Ennek ellenére szép volt, általában díszes, de semmiképp sem egyedi.
Kevesen tudják, de a fehér esküvői ruha Viktória királynő nevéhez fűződik. Ő volt az, aki a fehér színű ruha divatját megteremtette Angliában. 1840-ben tartott esküvőjén, dús narancsvirág szirmokkal és csipkével szegélyezett fehér szaténból varrt ruhát viselt nem kis megdöbbenésre. Akkoriban a fehér szín a gazdagságot jelképezte, nem pedig a tisztaságot. Igazán jómódú ember volt az, aki fehér ruhában jelenhetett meg valahol. A mai napig köztudott, hogy ezt a színt nagyon nehéz újra és újra minden viselés után fehérré varázsolni. Így akkoriban egy fehér ruha csak egyszeri viselésre volt alkalmas. Épp ezért a nők többsége egyszerűbb, hagyományosabb szín mellett döntött.
Tehát a menyasszonyi viselet megegyezett az illető tájegység ünnepi viseletének darabjaiból hagyományos módon összeállított öltözettel, így menyasszonyi ruha tulajdonképpen nem létezett. Kevésbé hagyományőrző helyeken viszont – polgári hatásra – erre az alkalomra is ruhát varrtak. Ajakon pl. a lányok a hónap első vasárnapján fehér selyemruhát viseltek, ez az öltözet később koszorúval kiegészítve a menyasszonyi viseletet is jelentette. Azonban a római katolikus falvakban, ahol a Mária-lányok intézménye működött, a leányok viselete megegyezett a menyasszony öltözetével, ilyenkor már a ruha kiszabásánál ügyeltek arra, hogy később ugyanaz az öltözet, mint menyasszonyi ruha is megfelelő legyen. Korábban általánosan elterjedt szokás volt, hogy a meghalt fiatal lányokat menyasszonyi ruhában, koszorúval vagy pártával a fejükön temették el (halott lakodalma).
Az öltöztetést a lány édesanyja, keresztanyja, közeli családtagja vagy leánybarátnői végezték, de az sem volt ritka, hogy ehhez értő idegen asszonyt kértek meg. Napjainkra a menyasszonyi viselet Erdély kivételével – egységesen fehér színű lett. Mezőkövesden 1910-ben még fekete volt a menyasszony ruhája, Ajakon fekete vállkendőt viselt, a hétfalusi csángóknál különleges dísze volt a fekete bársony csákó és fekete palást, s napjainkban is fekete bársony szegésű a széki menyasszony szoknyája. A színes, gyakran piros díszítésű menyasszonyi viselet ma is általános Erdélyben, mint például Györgyfalván a piros fejtős ing vagy piros rátéttel díszített fehér báránybőr mellrevaló, piros csizma. Minthogy a lakodalmakat általában késő ősszel vagy farsangkor tartották, gyakran viselt a menyasszony melegebb felsőruhát, mely ruhadarabbal vagyoni helyzetét is igyekezett bemutatni. Cifra ködmönben esküdött a karádi, rókaprémes mentét öltött magára a kazári menyasszony, fehér palást egészítette ki a torockói menyasszony öltözetét, s fehér gubát vett magára a szilágysági menyasszony a múlt században. A színes kasmír, bársony, selyem vagy fehér gyolcs, batiszt felsőszoknyára általában bő kötényt kötöttek, ez Boldogon fehér gyolcsból, Kapuváron, Mezőkövesden fekete selyemből készült. A Szécsény környéki falvakban a fehér, apróra ráncolt batiszt szoknya elé nem kötöttek kötényt.
1910 (katolikusok) A menyasszony fején rezgős koszorú, a mellkendője felett a fátyla van keresztben átkötve
Parád Gyöngyösi párta Érsekvadkert Gyöngyös párta



22
A menyasszony öltözetének kiegészítője és egyben a menyasszonyi állapot legpregnánsabb kifejezője a fejviselete: a párta vagy a menyasszonyi koszorú valamint a ma igen elterjedt fátyol. A párta viselése a múlt században több helyen általános volt, így a Sárközben pirossal bevont tülökpártát viselt a menyasszony, piros alapú, gyöngyökkel, pántlikákkal díszítettet Déván, aranyos pártát Borsodban, s a kazári menyasszony is pártában esküdött. Fekete alapon gyöngyös pártát említenek Debrecenből a 18. századból. Az erdélyi menyasszonyok fejét napjainkban is párta díszíti: így pl. Kalotaszegen, Torockón, Udvarhelyszéken aranyosgyöngyös párta.A múlt században a Szilágyságban a menyasszony fejére fekete fodorból készített pántlikás fejkötőt tettek, melyet selyemkendővel kötöttek be.
A XIX.század elejére általános lett az élő virágokból, leggyakrabban rozmaringból készített menyasszonyi koszorú viselése, mely napjainkban már kizárólag művirág koszorú. Általában rózsabimbóból, tükördarabokból, ezüst kalászokból készített fejdísz, az arc körüli részen viaszos levelekkel. Egyes archaikus helyeken a koszorú szem fölötti részéről színes pántlikák lógtak a menyasszony arcába, ezeket pl. Turán szégyenpántlikának nevezték, s a hit szerint a menyasszonyt óvták a rontás ellen. Gyakran viseltek a koszorú alatt egy rozmaringból fonott kiskoszorút is, a szüzesség jelképeként. (Pl. Szlavónia, ill. Nógrád m. egyes helyein). Korábban általános szokás volt, hogy a menyasszony kezében díszes, csipkés szélű zsebkendőt vagy a jobb karján átvetve tarka mintás „keszkenőt” tartott.
rozmaring Mirtusz gyöngyvirág Liliom Rózsa
A fátyol a keleti kultúrákból származtatható. Az arab társadalmakban a mai napig hétköznapi ruhadarab. Mit is jelképez a fátyol? Szádi egyik költeménye jól mutatja, hogy hogyan szolgált a fátyol a nők erkölcseinek megóvására. A ͈Vagy-vagy" címû rubáiban ezt írta:
„Vagy rejtsd el az arcod, legalább bajt se kavar, Vagy vágyra tüzelj, s gyújtsd fel a házat, de hamar! Nem fér meg a szûzi élet és a nagy szerelem: Nyílj meg, vagy a függönyt szemeden varrd be hamar!"
Salamon király pedig az Énekek énekében így jellemzi szerelmét:
„Ímé szép vagy, én mátkám, ímé szép vagy, a te szemeid galambok a te fátyolod mögött”
Ezek a versek egyértelmûen úgy ábrázolják a fátyolt, mint a szemérem, a tisztesség megóvásának eszközét, azon ruhadarabot, mely határvonal és korlát a tiszta élet és a testiség között.
Napjainkban (Erdély kivételével) általános a viseletet még őrző falvakban is a városi mintára csináltatott menyasszonyi ruha. A fehér, általában földig érő, modern szabású ruhát fehér fátyol fejviselet egészíti ki.
Tavaszi szél vizet áraszt, virágom, virágom. Minden madár társat választ, virágom, virágom.
Hát én immár kit válasszak, Virágom, virágom? Te engemet, én Tégedet, virágom, virágom.
Zöld pántlika, könnyű gúnya, virágom, virágom, mert azt a szél könnyen fújja, virágom, virágom.
De a fátyol nehéz gúnya, virágom, virágom, mert azt a bú földig húzza, virágom, virágom.