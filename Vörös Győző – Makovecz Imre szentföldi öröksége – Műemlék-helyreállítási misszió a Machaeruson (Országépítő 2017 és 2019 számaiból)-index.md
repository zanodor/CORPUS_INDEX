---
master_file: "[[@VorosGyozoMakovecz]]"
---
# Index for Vörös Győző – Makovecz Imre szentföldi öröksége – Műemlék-helyreállítási misszió a Machaeruson (Országépítő 2017 és 2019 számaiból).pdf

19
MAKOVECZ IMRE
SZENTFÖLDI ÖRÖKSÉGE
Műemlék-helyreállítási misszió a Machaeruson
Vörös Győző
Az idén ünnepelhetjük a 800. évfordulóját annak, hogy II. András (Endre) magyar király 1217
őszén partot ért Levantéban, Akkó tengerparti városánál keresztes lovagjaival. A magyar
történelem egyik legfényesebb pillanataként emlékezhetünk erre az eseményre. A hazánkat
az Aranybullával is megajándékozó Árpád-házi uralkodó nem csupán a Magyar Királyság
fejeként indította el Velencéből sokezres magyar hadseregét a mohamedán szaracénok
ellen, hanem az egész európai kereszténység felhatalmazott képviselőjeként is. A magyar
király volt az ötödik szentföldi keresztes hadjárat vezetője, amelyet eredetileg III. Ince
pápa sürgetésére, de már III. Honorius pápa uralkodásának idején indított el Krisztus földi
helytartójának személyes felkérésére. A szentföldi hadjárat idején, 1217–1218 telén játszódik
Magyarországon Erkel Ferenc Bánk bán című operájának jól ismert története is.
Fent: Dósa Papp Tamás felvételén a Machaerus északkeleti bástyájának feltárása látható. A kép jobb szélén Dobrosi Tamás a heródesi királyi palota romjai között frissen előkerült oszlopdobok egyikét dokumentálja Lent: Arnóczki Imre Balázs szabadkézi „krétarajza” az erődített heródesi királyi palota elméleti építészeti rekonstrukciójának madártávlati képét mutatja, David Kennedy helikopterfelvételére illesztve Balra: Dobrosi Tamás fényképe a tavaly ősszel felfedezett és feltárt 12 lépcsős heródesi királyi fürdőről, amely a Jordániában valaha előkerült legnagyobb méretű mikve (zsidó rituális fürdő). Keresztelő Szent János „hirdette, hogy kedvesen fogadja Isten a vízben merítkezéseket, de annak célja csak a test megszentelése, nem pedig a bűnök kiengesztelése; tudniillik a lélek akkor már előbb megtisztult az igaz élet révén. Seregestül tódultak hozzá az emberek, és nagyon szívesen hallgatták ezeket a beszédeket.” (Josephus, Antiquitates Judaicae XVIII, 5, 2)



Országépítő 2017|01
20 21
A magyarok vezette összeurópai szentföldi keresztes hadjárat részleteivel most nem kívánunk foglalkozni. Elegendő kiemelnünk annak egyetlen mozzanatát: a magyarok a zarándokfogadalmukat is teljesíthették, fürödtek a Jordánban, olyan szent helyeket látogattak meg, mint Kafarnaum, ami nagy tiszteletnek örvendett Jézus prédikációi és csodái miatt. Az európai egyetemes történelem valamennyi (összesen kilenc) szentföldi keresztes hadjárata előtt egyetlen cél lebegett: felszabadítani a Szentföldet, hogy az evangéliumok szent helyeinek meglátogatása a keresztény zarándokok számára zavartalan lehessen. A Szentföld ugyanis az Ötödik Evangélium. A keresztény Magyar Királyság tehát történelme során egy alkalommal élére állhatott e szent törekvésnek, amelynek talán az volt a legnagyobb érdeme, hogy előkészítette a hatodik szentföldi keresztes hadjárat nagy sikerét: Jeruzsálem szent városának 1229-es újbóli visszafoglalását.
Balra: A régi katonai légi felvétel előterében Jeruzsálem városa látható a Szent sír Bazilikával, a Szikladóm aranykupolájával és az Olajfák hegyével; a háttérben (bekarikázva) a Machaerus hegycsúcsa, amely 1100 méter magasan, sasfészekként emelkedik a Holttenger fölé Fent: Arnóczki Imre Balázs szabadkézi rajzai a heródesi királyi palota napvilágra került virágmintás gipszstukkó díszítéseiről Középen és jobbra: Dósa Papp Tamás felvételei a régészeti lelőhely történelmi helyszínéről



Országépítő 2017|01
22 23
Ezek a magyarságunkat erősítő gondolatok foglalkoztattak bennünket, amikor 2009 tavaszán arról beszélgethettem Makovecz Imrével (akinek 2002 és 2005 között a Corvin-lánc ösztöndíjasa voltam), hogy megpályázom a jordániai királyi udvarnál az egyik legfontosabb evangéliumi esemény történelmi helyszínének régészeti feltárását: a Holt-tenger keleti partján, Heródes Antipasz tetrarcha egykori királyi palotájának halott műemlék együttesét, a Machaerus hegycsúcsra emelt ősi várkastély koncesszióját. A Jordán Királyság azt követően írta ki a nemzetközi pályázatot, hogy 2008 októberében meghalt Michele Piccirillo jeruzsálemi ferences atya. Ő a helyszínen már végzett régészeti kutatásokat, de váratlan halála miatt munkája félbeszakadt, és publikálatlan maradt. Nagy nemzetek sorában, így amerikai, angol, francia és német pályázatok között nyertük meg mi, magyarok, a régészeti koncesszió húszéves szerződését, amelyet 2009-ben
írt alá és pecsételt le Makovecz Imre. A Mester a Magyar Művészeti Akadémia szentföldi missziójának kutatócsoportvezetőjeként delegált Magyarországról.
Jellemző Jordánia nagyvonalú hozzáállására és bizalmára ez a 2029-ig szóló húszéves szerződés. Hogy miért pont addig tart, arról később szólunk. Mindenesetre különös történelmi atmoszférát kölcsönzött a szerződés júliusi aláírásához XVI. Benedek pápa két hónappal korábbi, 2009. májusi szentföldi zarándoklata is. Ekkor a Szentatya személyesen kérte a jordán uralkodót, II. Abdallah királyt arra, hogy muszlim sivatagi királyságában a Machaerus heródesi, királyi várkastélyának szent romjait (négy másik szent hely mellett) mihamarább tegye alkalmassá a nemzetközi keresztény zarándoklatok fogadására. Ez ugyanis az a történelmi helyszín, ahol (Josephus Flavius első századi római történetíró tanúsága szerint) Keresztelő Szent Jánost bebörtönözték és lefejezték.
Salome hercegnő e falak között táncolt! János innen küldte tanítványait Jézushoz Galileába kérdéseivel! Makovecz Imre érzékeny megfogalmazásában: „a Machaerus falain átvérzik az evangéliumok szereplőinek egykori jelenléte”. A jordániai királyi udvar tehát bennünket, magyarokat bízott meg azzal, hogy ezt a pápai kérést kieszközöljük, s a zarándokhelyet magyar tervezőépítészek bevonásával kialakítsuk.
Joggal merülhet fel a kérdés: hasonló célok és érzések vezetnek bennünket, mint 800 esztendeje II. András királyunk magyar szentföldi keresztes lovagjait? Az evangéliumok szent helyeinek elérhetővé tétele lenne a cél a keresztény szentföldi zarándokok számára? Boldogan, minden szégyenkezés nélkül megvallhatjuk: a szándék nemcsak hasonló, de ami a szent helyek megismerését és szeretetét illeti, pontosan ugyanaz! Célunk az, hogy ennek a csodálatos történelmi helyszínnek a feltárása és helyreállítása
révén a leghitelesebb evangéliumi műemlék együtteshez érkezhessenek meg a következő generációk szentföldi keresztény zarándokai, 30 kilométerre attól a szent helytől (a Jordánon túli Bethániától), ahol Keresztelő János megkeresztelte Jézust, és amely történelmi esemény emlékére magyar honfitársaink zarándokfogadalmukat beteljesítve fürödtek a Szent Folyóban. Különbség a 800 évvel ezelőtti időkhöz képest csupán a szereplőket illetően található.
Bennünket, magyar kutatócsoportom szentföldi misszióját magyar részről nem II. András király indította el, hanem Makovecz Imre, aki saját személye és az általa alapított Magyar Művészeti Akadémia presztízsével állt mögénk. A mi szentföldi missziónkat nem III. Ince pápa kezdeményezte, és nem III. Honorius pápa uralkodása alatt teljesítjük be, hanem XVI. Benedek pápa sürgetésére (és Jordánia megbízásából), immáron Ferenc pápa idején. Az ellenséges szara
D ó r o s z l o p r e n d I ó n o s z l o p r e n d Balra: Dobrosi Tamás építészeti rajzain a machaerusi királyi udvar dór perisztíliumának elméleti rekonstrukciója látható. A nyitott udvarrész fennmaradt burkolatának és sztilobátészének in situ kövei, valamint a dór és (a királyi fürdőházhoz tartozó) ión oszlopanasztilózishoz felhasznált épületelemek, továbbá a hozzájuk tartozó koronázótagozatok töredékei fotómontázs formájában kerültek bemutatásra. Az alaprajzon jól látható a 11 db dór oszloplábazat épen fennmaradt lenyomata, amelyek közül az egyik lábazat in situ élte túl a Kr. u. 71-es római lerombolást Lent: Dósa Papp Tamás felvételein a 475 cm magas ión oszlop teljes anasztilózissal történt helyreállításának mozzanatai láthatóak



Országépítő 2017|01
24 25
cénok helyett pedig ma már egy, a keresztények szent szokásait s jogait védelmező muzulmán uralkodóház, a Hásimiták királyságának élvezhetjük a vendégszeretetét. Helyzetünket természetesen nagyban segíti az is, hogy Keresztelő Szent János mártíromságának helyszínét a mohamedánok is szentként tisztelik, Jánost a saját prófétájukként tartják számon, a Holt-tenger parti heródesi régészeti lelőhely pedig a Jordán Vallásügyi Minisztérium védnöksége alatt áll. Fontos hangsúlyozni, hogy nemcsak keresztény, de muzulmán zarándokok is felkeresik a Jordán Királyság ma ismert legősibb királyi palotájának régészeti feltárásaink alatt álló romjait, a Machaerust, akárcsak Jeruzsálem szent városát.
A Gondviselés segítségével húszéves szerződésem lejártakor azonban sokkal többet ünneplünk majd, mint Jeruzsálem 1229-es, újbóli visszafoglalásának 800. évfordulóját. A 2029-es esztendőben ugyanis Keresztelő Szent János vértanúhalálának lesz a bimillenniuma, 20. centenáriuma. Szent Lukács evangélista volt az, aki világosan leírta, hogy János nyilvános működése Tiberius császár uralkodásának 15. esztendejében történt, azaz Kr. u. 29-ben. Nagy lesz akkor az ünnep, talán az akkori pápa és a magyar államfő is felkeresi majd a történelmi helyszínt. A jordánok nagy érdeklődésre számítanak, ezért is határozták meg munkánk céldátumaként a 2029-es esztendőt.
A magyar állami vezetők és püspökök már most is fontosnak tartják, hogy személyes látogatásukkal demonstráljanak a Holt-tenger partvidéki magyar kutatások mellett. A magyar püspökök közül eddig Várszegi Asztrik és Kis-Rigó László keresett fel bennünket Pannonhalmáról és Szegedről. Ezt követően, 2015-ben, a Magyar Országgyűlés elnöke, Kövér László, tavaly Semjén Zsolt magyar kormányfőhelyettes mászta meg a Machaerus szent hegyét, Keresztelő Szent János Golgotáját, hogy láthassa a magyar régészeti feltárások és műemléki helyreállítások nemzetközi elismerést kiváltó eredményeit.
Nyolcszáz évvel azután, hogy mi, magyarok vezethettük az összeurópai ötödik szentföldi keresztes hadjáratot, most újra itt vagyunk a Szentföldön, és ugyanazzal a lélekkel, ugyanazon célokkal lehetünk itt, mint szent emlékű vitéz magyar őseink. Állandó magyar munkatársaim: Dobrosi Tamás, Dósa Papp Tamás és Arnóczki Imre Balázs építész urak, akik Makovecz Imre közvetlen munkatársai voltak a Makona építészirodában, és akikkel úgy ismerkedhettem meg, hogy a Mester őket adta mellém szentföldi zarándok- és munkatársaimként. A Machaerus várkastélyának még romjaiban is négy, ma is jól látható bástyája van. Ezeken az ókori, heródesi bástyákon a Sors bennünket, négyünket jelölt ki, hogy magyarokként beteljesíthessük eleink ősi reményét és szent örökségét.
IMRE MAKOVECZ'S LEGACY IN THE HOLY LAND
Just 800 years have passed since King of Hungary, Andrew II, also known as Andrew of Jerusalem, landed with his army in the Levant. All crusades in European history shared the same goal: liberating the Holy Land to ensure safe passage for Christian pilgrims heading to the holy sites of the Gospels. After the death of father Michele Piccirillo OFM, the Kingdom of Jordan announced an international invitation to tender for the concession of the archaeological excavations and monument presentation in the former royal palace of Tetrarch Herod Antipas on the Machaerus hilltop. The twenty-year-long concession for archaeological work was awarded to the Hungarian applicant. Having supported Győző Vörös' ideas from the very beginning, Imre Makovecz, in his capacity as president of the Hungarian Academy of Arts, supported and signed the contract in 2009. According to Josephus, Machaerus is the historical place where Saint John the Baptist was imprisoned and beheaded, where Princess Salome danced and from where John sent his disciples for Galilee to meet Jesus Christ. The site of the death of Saint John the Baptist is revered as a sacred place by Muslims as well, who regard him as their own prophet. Therefore, similarly to the holy city of Jerusalem, the Machareus is a popular destination not only among pilgrims of the Christian faith, but among Muslims as well. The archaeological excavation and the construction of the pilgrimage site is carried out by a group of Hungarian architects composed of Tamás Dobrosi, Tamás Dósa Papp and Balázs Imre Arnóczki, close colleagues of the late Imre Makovecz, under the leadership of Győző Vörös.
Fent: A machaerusi királyi udvar dór perisztíliumos udvarának 3D számítógépes rekonstrukciója, a fennmaradt eredeti színvilág és pontos kőburkolat-kiosztás kiszerkesztett bemutatásával Lent: A Magyar Művészeti Akadémia machaerusi kutatócsoportjának törzstagjai (balról jobbra): Dósa Papp Tamás, Dobrosi Tamás, Vörös Győző, Őri Kiss István és Arnóczki Imre Balázs Jobbra: A nyugati bástya környezetében nyitott ásatási szelvény feltárási munkálatainak zárópillanata: közös felvétel arab munkásainkkal



Országépítő 2019|01
68
A szentföldi magyar ásatások (Országépítő, 2017/1. – a szerk.) a Magyar Művészeti Akadémia égisze alatt 2009-ben kezdődtek meg. Egy évtizeddel később, 2019-ben jelent meg dr. Vörös Győző professzornak a jordániai Machaerus erődítményében folytatott saját régészeti kutatásait összegző, egyben a helyszíni feltárások megindulásának ötvenéves évfordulóját ünneplő 588 oldalas angol nyelvű kötete, a Machaerus III. A jeruzsálemi Studium Biblicum Franciscanum akadémiai nagymonográfia sorozatában az első kötet 2013-ban az 53., a második 2015-ben az 55., a jelen kötet az 56. sorszámmal a nemzetközi kutatási programban részt vevő magyar kutatócsoport kiemelkedő jelentőségű munkájának dokumentálása.
Ez a harmadik kötet egyszerre jelent meg Jeruzsálemben, Milánóban és a jordániai Mount Nebóban, mely utóbbi hegyi kolostor az ottani katolicizmus fellegvára. A két előző kötetet dr. Vörös Győző írta, a harmadikba pedig öt nemzetközileg elismert szerzőtársat vont be, akik világviszonylatban az ún. heródesi korszak legjelentősebb kutatói. Ők az egyes szakterületek kutatóiként írták meg a harmadik kötet tanulmányait. Így kapcsolódott be Vörös Győző felkérésére a Jeruzsálemi Pápai Biblikus Egyetem öt kutatóval, köztük Rosario Pierri dékánnal, illetve a dominikánus kézben lévő, Jeruzsálemben működő École Bibliothèque-et, a francia tudományos akadémia egyik intézete, amelynek régészeti igazgatója, Jean-Baptiste Humbert professzor egyébként a qumrani
feltárások egyik vezetője is. A teljes kerámiaanyag kutatását és feldolgozását az általa vezetett intézményben dolgozták fel. Meghívta a Londoni University College-ből David Jacobson professzort, illetve a müncheni egyetem intézetigazgatóját, Stefan Jakob Wimmert, majd a tel-avivi egyetem professzorát, Asher Ovadiah-ot. Vörös Győző szerint mindez az eredményes munkán túl igazolja a méretében kicsiny Magyarország jelentős tudományos tekintélyét, mivel nem valószínű, hogy pl. egy francia kutatócsoportban hajlandóak lettek volna német, angol, olasz, izraeli kutatók együtt dolgozni. A teljes kutatási program a Magyar Művészeti Akadémia kutatócsoportjának irányítása alatt működött.
A Machaerus első két kötetének előszavát a Magyar Művészeti Akadémia egymást követő elnökei írták− Makovecz Imre, majd Fekete György −, illetve a másodikhoz már a Jordán Királyi Tudományos Társaság elnöke, Hassan bin Talal ő királyi fensége fogalmazott elemzést. A harmadik kötethez viszont a Vatikán „kultuszminisztere”, a Kultúra Pápai Tanácsának elnöke (a tanács tagja Erdő Péter bíboros úr is), Gianfranco Ravasi kardinális írt mintegy tízoldalnyi előszót. Ő mint a Milánói Akadémia egykori elnöke, a teológiai fakultás egykori biblikus régészetprofesszora, a Vatikáni Múzeum feletti felügyeletet is ellátó, nagyra becsült tudós, az archeológiai kutatások szaktekintélye ezzel a megnyilatkozásával véglegessé tette a machaerusi kutatások teljes elfogadását. Dr. Vörös Győző ókorkutató professzor számára ez az elismerés igen jelentős eredmény, amelyről így nyilatkozott: „Minden építészeti és régészeti bizonyíték a kezünkben van. Ravasi bíboros őeminenciája szerint itt semmiféle kérdőjel nincs, ez az a heródesi palota, amely nemcsak a legstabilabban áll az evangéliumi régészet térképén, hanem annak a kilenc szentföldi evangéliumi helyszínnek egyetlen olyan helye, amely minden kétséget kizáróan, történeti-régészeti alapon, belsőépítészeti és
MACHAERUS III.
Újabb kötet a kutatás 50. évfordulójának tiszteletére
Dvorszky Hedvig



6699
építészeti tereinek kialakítása alapján rekonstruálható”. A harmadik kötet végleges nemzetközi tekintélyét ez a szakmai vélemény biztosította. Ravasi bíboros a tudományos munka értékeinek elismerése mellett kiemelte, hogy „egy bámulatos, fényképalbumhoz hasonló kötet vezet bennünket a transzjordániai magaslatra. Elbűvölő panorámáról beszéltünk: a magaslat körül elterülő táj már-már holdbéli. Nyugatra kiszélesedik a Holt-tenger sötétkékje, és ha tiszta az ég, a távolban feltűnik Jeruzsálem kontúrja az Omar-mecset naptól sugárzó aranykupolájával. A kötet képanyaga, az ásatások dokumentumai jól jelzik a régészeti kutatás egyes szakaszait, a leletek szigorú katalogizálása mellett érezni lehet az evangéliumi elbeszélés drámai levegőjét, amelyet az ebbe a térbe ellátogató zarándok belélegezni kíván, így az ő számára készült eszményi rekonstrukció szövete is kibontakozik a kutatók munkája alapján.”
„Machaerus sokkal több, mint egy régészeti lelőhely” − mondotta legutóbbi interjújában a szerző. „Egyrészt egy történelmi, másrészről egy evangéliumi helyszínről is szó van e hely feltárásakor. De része egy belső spirituális tájképünknek is, hiszen valamennyiünknek van valamilyen elképzelése arról a helyszínről, ahol Heródes Antipasz, és szeretője, Heródiás − aki Antipasz testvérének, Fülöpnek volt a felesége −, valamint Salome, a lányuk éltek.” Ebbe a „királyi sasfészekbe”, ahogy a szerző nevezi, a bibliai források szerint (Márk 6,14−29, Máté 14,3−14, illetve Lukács 3,19−20) Heródes Antipasz születésnapi bankettjére számos vendég érkezett. „Végül elérkezett a kedvező alkalom, amikor lakomát adott vendégeinek, főembereinek, vezéreinek és Galilea előkelőinek.”
Nem véletlen, hogy Machaerus, az evangéliumok egyik kulcsfontosságú helyszíne régóta foglalkoztatja a vallási és történelmi tárgyak iránt érdeklődő művészek fantáziáját. A III., összefoglalójubiláló kötetben Caravaggio 1608ban, máltai tartózkodása idején festett
hatalmas olajképe (Keresztelő Szent János lefejezése), illetve az 1607-ben és 1609-ben készített (azonos című) Salome Keresztelő Szent János fejével című alkotásai láthatóak. A bibliai történet megrendítette a későbbi korok alkotóit is. Gustave Flaubert-t, akinek Herodias című novellája opera írására ihlette Jules Massenet-t (1881), Oscar Wilde szövegére pedig Richard Strauss írta meg Salome című zenei drámáját (1905). Richard Strauss születésének 150. évfordulójára (2014) a Magyar Állami Operaház is tervezte e mű magyarországi és külföldi bemutatóját, a díszletek tervezésére Vörös Győzőt és Dobrosi Tamást kérték fel.
„Hogyan lehetne elfelejteni Salome táncát, amely erotikus töltést ad a tragédia színházi és zenei előadásainak? A híres őrjöngő hétfátylas tánc fagyos úttá alakul, amelynek célja, hogy bosszút álljon a prófétán, aki határozottan és indulatosan visszautasította a női csábítást.” − Ravasi bíboros így fogalmazta meg a kötetet méltató egyik olasz napilapban közölt recenziójában a genius locit (Il Sole 24 Ore, 2014. 04.13.). Makovecz Imre, aki ezt az egész missziót elindította, megrázóan fogalmazta meg a genius loci lényegét: ennek a palotának átvéreznek a falai, őrzik annak a születésnapi kegyetlen ünneplésnek az emlékét, ahol Keresztelő Szent Jánost Heródes Antipasz meggyilkoltatta.
A dr. Vörös Győző és munkatársai által vezetett eddigi, évtizednyi régészeti kutatómunka a három vaskos kötetben angol nyelven publikált eredményeivel a tudományos eredmények rögzítése mellett bizonyítja a múlt klasszikus építészeti és iparművészeti értékeinek a jelenben is erőteljes, ihlető erejét.
MACHAERUS III.
Hungarian excavations in the Holy Land were started under the auspices of the Hungarian Academy of Arts in 2009. A decade later, in 2019, Dr. Győző Vörös published Machaerus III, a 588-page book written in English. The volume summarizes his personal archaeological research carried out at the fortress of Machaerus in Jordan and commemorates the fiftieth anniversary of on-site explorations.