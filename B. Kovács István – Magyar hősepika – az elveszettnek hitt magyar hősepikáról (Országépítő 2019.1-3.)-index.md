---
master_file: "[[@KovacsIstvanMagyar]]"
---
# Index for B. Kovács István – Magyar hősepika – az elveszettnek hitt magyar hősepikáról (Országépítő 2019.1-3.).pdf

Országépítő 2019|01
64
MAGYAR
HŐSEPIKA



65
A tudomány több mint másfél évszázada képviseli azt az álláspontot, hogy feltételezett hősepikánkból csupán töredékek maradtak fenn, egyrészt krónikáinkban, másrészt a szóbeliségben. Én viszont úgy vélem, hogy a múlt század 70-es éveiben Gömörben feltárt anyag nem más, mint a kereszténység előtti, azaz pogány hősepikánk összefüggő szövegemléke, a nagyszentmiklósi 2. számú korsó jelenetsora, illetve az ún. Szent László-legenda képciklusa pedig – az utóbbi keresztényi átfogalmazásban – elveszettnek hitt hősepikánk képi megjelenítéseként értelmezhető. Azt az embert, akinek a magyar hősepika eddig ismert legteljesebb szöveglenyomatát köszönhetjük, Busa Viktornak hívták. 1942-ben született Rimaszécsen, s 2009-ben ugyanott hunyt el. Történeteit Baracán adta elő, alkalmi, meghívott hallgatóság előtt.
Világkép és szereplők
A színtérként szolgáló világmindenséget három, egymáshoz viszonyítva függőlegesen elhelyezkedő világréteg alkotja: az Ég-Világ, az Al-Világ, s a kettő között a Főd-Világ. Ezeket a VilágFája köti össze, amelynek gyökerei az Al-Világba nyúlnak, koronája maga az Ég-Világ, törzse pedig két részre osztja a Főd-Világot: (szemközti nézetből) balra / nyugatra van az innenső fél-világ, jobbra / keletre pedig a túlsó fél-világ. A kozmogóniai elképzelés alapjául nyilvánvalóan maga az ember szolgált, aki a világot és az istenalakokat egyaránt a maga képére képzelte el. Nem egyedi és esetleges ez a felfogás, hisz a bennünket körülvevő anyagi világ jelenségeinek
az emberiesítése teljesen természetes és megszokott. A mitologikus világ „innenső” fél-világán belül van egy reális világ is: „bő Magyarország”. Ennek határain túl vannak a „kilső országok”. A Főd-Világon megtalálható az előadó lakóhelyén ismert természeti környezetnek minden lehetséges eleme. Kozmikus voltukat a „világ” jelző következetes használata is mutatja. Ennek megfelelően van Világ-Erdő, Világ-Hëgy, Világ-Rét, VilágTó, Világ-Mocsár, Világ-Út, Világ-Vár stb. Ezek kiterjednek a Világ-Fája mindkét oldalára, azaz mindkét világrészre. A szereplők isteni személyek és földi emberek – a főszereplőt kivéve, aki félisten. Az említett „világ” jelző a hősepika állandó és főbb szereplőire is jellemző: Világ-Kovácsa, Világ-Pékjë stb. Az egyes világrétegeket egy-egy istenpár uralja. Az Ég-Világban élő Napkirálynak és párjának, Világ-Szép-Asszonyának leánya, Világ-Szépségë, az Al-Világ-Vitézének és boszorkány párjának fia van. A középső világréteget, azaz a Főd-Világot, illetve a középső és alsó világ közti átjárót a Főd-Világ-Vitézë felügyeli, aki, ha nincs más dolga, a Világ-Fájára függesztett Világ-Bölcsőjében alszik. Innen csak akkor kel fel, hogy ha a megbomlott rendet, a harmóniát helyre kell állítani. Párja a Főd-Világ-Boszorkánya, aki az Al-VilágBoszorkányának a leánytestvére. A pár gyermektelen – ők a három főhősnek, Világ-Szépségének és a két rivális fél-világi vitéznek a keresztszülei. A hősepikai panteon főalakja AtyánkTeremtő-Jó-Isten. Általában csak utalások formájában fordul elő. Ő az, akivel az AlVilágban találkozik az innenső fél-világ vitéze. Miközben hálót köt, elmondja neki:
„Amënnyi én hurkot mëgkötök a hálón, annyi ország.” S ehhez még hozzáfűzi: „...az égvilágon nem ismertem sënkit, mikor má’ én ezt mëgkezdtem!” Az istenalakokra jellemző „világ” jelzőt őreá nem alkalmazza az előadó – ezzel is kifejezésre juttatva egyedi jellegét. Személye a „tengri” néven ismert főistennel azonosítható. A szó eredetileg eget, égboltot jelentett. (A magyar nyelvben a „tenger” szavunk őrzi emlékét.) Mint ismert, a róla elnevezett, ún. tengrizmus a sztyeppei nomád népek körében afféle államvallásnak számított. A történetekből kihámozható világkép meglepően koherens. Talán nem tévedek nagyot, ha azt mondom: az eddig ismert legteljesebb világkép, amely a magyar szóbeli hagyományból ismert.
Eseménytörténeti váz
Az előadótól öt terjedelmes történetet sikerült feljegyezni. A más-más néven szereplő főhős (Szegény János, SzőlőSzült-Kálmány, Szegény-Halász-Feri) a bő Magyarországon élő öreg és szegény, addig gyermektelen cigány házaspár fiaként, csodás körülmények között, esetenként egy ikerpár tagjaként születik. Apja révén isteni származású, s annak / azoknak védelme alatt van. Táltos, aki rögtön tud beszélni, akinek nincs szüksége ételre, italra. Csodás körülmények között megkeresztelik, majd a rejtezés során elnyeri a szükséges képességeket és készségeket. Az istenektől kap lovat és kardot is. Világjárása során eljut mind a három szakrális világrétegbe. Keresztszülei és más segítők révén legyőzi legnagyobb ellenfelét, a túlsó fél-világ vitézét, elnyeri az „EgészVilági-Vitéz” címet, s vele együtt VilágSzépségë kezét.
Arany János 1854. szeptember 27-én ezt írta legjobb barátjának, Tompa Mihálynak: „Még egy hun eposzt forgattam az eszemben. Lesz-e belőle valami, Isten tudja, de még nem hagytam föl vele. Tanulmányoztam a kútfőket rá, most Ipolyi »Mythologiáját« szereztem meg. Ez jó könyv. De lassúk a lélek szárnyai, hamar kifáradnak.” 1857. április 19-én ismét visszatért a témára: „Most olvasám a Riedl prágai tanár által fordított régi cseh költeményeket. Erőteljes néppoézis maradványai a messzehajdanból. Csak nekünk nincs semmink! Mitológiát csinálni kell, régies eposzt csinálni kell – különben űr és pusztaság.” A folytatás ismert: Arany János megírta máig alapműnek számító dolgozatát a naiv eposzról, majd belefogott a hun trilógiába, amelyből azonban csupán a Buda halála készült el. Mások is igyekeztek a hiányt pótolni, legutóbb Buda Ferenc Fehérlófia című művének örvendhettünk.
AZ ELVESZETTNEK HITT MAGYAR HŐSEPIKÁRÓL
B. Kovács István
A nagyszentmiklósi kincs 2. számú korsója. Fotó: Wikipedia, James Steakley



Országépítő 2019|01
66
Tartalmi sajátosságok
A feltárt magyar hősepikának több egyedülálló sajátossága is van. Ezek egyike a „táltos” szavunk használata. A kifejezés él ugyan a magyar hagyományban, de emberre vonatkoztatva csak hiedelemmondáinkban fordul elő. (A meseanyagban viszont kizárólag a főhős lovát illetik ezzel a jelzővel.) „Të féltáltos vagy, én mëg egész táltos vagyok” – mondja húgának a főhős. Egy 1735. évi ceglédi vallomásban olvassuk: „Az egész táltosok csak viaskodnak, ki melyik ország részéről, a féltáltosok pedig csak gyógyítanak, de nem rontanak senkit, ezek megismerik a boszorkányokat is és tudják cselekedeteiket.” A feltárt hősepikában ezt is teszi a főhős leány ikertestvére. További páratlan jellegzetessége a hősepikának a vérszerződés szokásának többszöri említése. Ezt a keleti rokon népek körében szokásos rítust a magyar hagyományból eleddig csupán Anonymus gesztájából ismertük. Történeteinkben több példa is van rá. Ugyancsak teljességgel egyedi vonása hősepikánknak több, középkori krónikáinkból, illetve legendából ismert történetnek, motívumnak az előfordulása. Ilyen az álomjóslat és csodás megtermékenyülés elbeszélése, amely nem
más, mint az Anonymusnál és a Képes Krónikában feljegyzett ún. turulmonda egyetlen szóbeliségből ismert változata. Hősepikánk felveti annak lehetőségét is, hogy az I. András király és Béla herceg személyéhez kötött ún. várkonyi jelenet, azaz a korona és kard közötti választásról szóló leírás nem egy történeti tényt rögzít, hanem egy hősepikai toposz aktualizálása. Új értelmet kaphat a Salamon megfutamodásaként ismert jelenet is. A Lászlót védelmező csodás kard képzetének az eredetét nem feltétlenül a Bibliában kell keresni... A „két bokáját, két tenyerét” összeütő, s a „fekete felhő járásába” felemelkedő hősök példája jelzi, hogy a László boldoggá avatását megelőző vizsgálatok során előbukkanó csodás felemelkedés motívumának eredete sem feltétlenül a keresztény hagyományban keresendő. Nem kevésbé izgalmas a „hét nap, hét éccaka, hét szëmpillantásig” tartó mitikus vagy hősi álom mozzanata. Eurázsiai példák szerint ennek az ideje lehet három nap és három éjjel, kilenc év, egy hónap, negyven év, hetven nap, kilenc nap... De említhető a nagyevés és nagyivás, vagy a rejtezés érzékletes megörökítése, illetve a titokban való eltemetés szokásának a leírása is.
Poétikai és stiláris sajátosságok
A hősepikai történetek kezdő formulája: „No, hol nem vót, hetedhét ország ellen, még az Ópërëncián is túl, még a tëngërën is túl, vót ëccër ëgy roppantott város.” Ez egy állandósult formula, amely csupán lényegtelen részletekben különbözik. A nyelvezet mitikus időrétegét példázzák a következő szavak is: álom, asszony, bor, boszorkány, bő, bölcses, csillag, csuda, gyász, fekete felhő, Hold, hűség, ítélet, kard, könny, Nap, szivárvány, táltos, villámzás, virág, vér, vont arany. Velük szemben a búcsú, buzogány, csákó, csizsma, ing, keresztapa, keresztanya, kereszt, király, kódús, koszorú, kulcs, ló, vas, páncél, papucs, rózsa, sarkantyú, szent, templom, vár, vitéz... szavaink a magyar középkor századait határolják körül. Természetesen visszatükröződik a szövegekben napjaink nyelvhasználata is. Szlovákból átvett szavak is előfordulnak (zseriav=daru, konyec=vége, secko jedno=mindegy stb.). A toposzok, állandósult, ismétlődő szófordulatok közül, tallózásszerűen, néhány példa: „amënnyi csillag vót az égën, mind rakásra szaladt”; „az égre szivárvány ül”; „több sót, több kënyëret
Szent László-legendát ábrázoló freskó a 14. századból, Vitfalva. Fotó: Wikipedia, Thaler Tamás



67
a magok házokná’ nem ëszëk”; „mire gyössz, ölre-ë vagy kardra”; „úgy folyt belőlök a vér, mind a Rima-dërëka”; „kiszakadt belőlë a lélek”; „szívem szép szerelmë”; „kutya, holló hordja a szëmëd”. A hasonlatok ugyancsak ékítményei a szövegeknek. A szegénységet a következőképpen érzékelteti: „olyan szëgény, hogy a sárga virág kinyőt‘ a háza tetejin”; „az egész életëket ëgy kabátba’ élték lë”; „’isz’ abbó’ a könyűbő’ élőnk, amit az én feleségëm csëppent az arcomra, mëg én őneki”. Az éhség jellemzésére alkalmazza: „olyan éhës, hogy az ëgyik fátó’ a másikig kapackodott”. A keserűséget fejezi ki ekképpen: „kifordút a kënyér a szájábó’”. Az elválaszthatatlan barátságot így jellemzi: „ő énhozzám úgy vót, mind az Ég és a Főd”.
Jellemző a költői túlzás alkalmazása. Íme, erre is néhány példa! A Főd-VilágBoszorkánya „hetvenkét csűr bagódohányt bevágott a szájába, de ennek a bagónyál úgy gyött a szájábó’, mind ëgy patak”. „Olyan ëgy kőszikla, hogy az eget karcolta a teteji.” Ahogy a két darazsat lenyeli a hős, úgy érzi, mintha a gyomrában „hetvenhat millió malom őrölnë”. „Mind ahogy négyszáz kazal ég, úgy tüzelt a szëmi a vénasszonynak.” „Három lódarázs a feketë fëlhő járásába’... olyan, mind ëgy-ëgy hambár, mind ëgy-ëgy vár”. „Olyan hasa a cigányaszszonynak, hogy az orrát vertë.” „Mind ëgy ország, olyan vót” – jellemzi a sárkány nagyságát. A sokaságot így érzékelteti: „de má’ a nép, mind a hajam szála”. A rendkívüliséget hangsúlyozza az eltúlzott életkor is. A leggyakoribb a kilencvenkilenc év. Ennyi éves az anyja – „a százagyik esztendejébe taposott belë” –, mikor a hős megszületik, a VilágKovácsa is ennyi éves, mikor felkeresi, „az a nap tőtötte vóna be a százagyik esztendejit”. A hős boszorkány keresztanyja egyenesen háromszázezer esztendősnek mondja magát. Számos példával lehetne igazolni a késleltetés alkalmazását is. Az alliterációt vagy betűrímet a hősének jellemző vonásának szokás tekinteni. Mint Lőrincz László fogalmazott: „A sor
eleji alliteráció és a sorok éneklésének időazonossága teszi a nomád verset verssé.” Mutatványként néhány példa a Gömörben feltárt hősepikából: „Hét éccaka, hét nap, hét szëmpillantásig”; „Hallod, hallod”; „szívem szép szerelmë”; / „se gyerëk, sëmmi së”; „fël, a feketë fëlhő járásába”; „míg élvést élek”.
Jellemző a gondolatrím alkalmazása: „abba’ a nagy szëgénységbe’, / abba’ a nagy istentelenségbe’; aki maj’ minket el fog temetnyi, / aki törődjék maj’ velőnk!”; „Abba a nagy ítéletbe’, / abba a nagy villámzásba’“; „a të családod szolgáltam, / a tík fajtátokat”; „tiszta aranybó’ van rajtad mindën, / fénylik rajtad mindën”; „Minden pince nyitva, / tárva-nyitva minden”.
A számok közül a leggyakoribb a hetes, de különös elõszeretettel használja a harminckettőt, a kilencvenkilencet, a háromszázhatvanhatot, az ezerötszázat, s ide sorolandó a „nëgyvenmázsás” és/vagy a „hetvenmázsás” kifejezés is.
Párhuzamok
Műfaj tekintetében feltárt hősepikánknak nincs belső párhuzama, azaz a magyar szóbeli költészetből ez a műfaj eddig nem volt ismeretes. Természetesen ez nem azt jelenti, hogy a világkép egyes elemei, illetve egyes alakok, kifejezések és szófordulatok, illetve azok változatai ne lennének fellelhetők más műfajokban is. Ez csupán azt jelzi, hogy a hősepika szervesen beágyazódik a magyar szóbeliségbe. Megjegyzendő még: a prózai szöveg annyira ritmikus, hogy helyenként szinte magától kívánkozik verssorokba, amiből következtetni lehet egykori verses formájára is. Keleten, elsősorban a belső-ázsiai török és mongol hagyományban számtalan párhuzamot lehet találni anyagunkhoz. Az esetlegesség felhánytorgatására okot szolgáltatható tallózás helyett más utat választottam. Alapjában a Bajkál-tó mellett élő burjátok Irenszej című hősénekével vetettem össze történeteinket. Kiderült, hogy a két anyag – a tapasztalható
különbözőségek ellenére – elképesztő rokonságot mutat. Ez a megállapítás nem csupán a világképre, szereplőkre, egyes motívumokra, kifejezésekre és fordulatokra érvényes, hanem az eseménytörténet egészére (!) is. (A folytatásban példákat is hozok.) Nyilvánvalóan nem közvetlen kapcsolatokról van szó, hanem annak bizonysága ez, hogy mindkettő közös gyökerekből táplálkozik.
A következő sajátosságokkal szokás jellemezni a hősepikát:
1. Egy hős nevezetes cselekedetei köré fűződő, több részből (énekből, epizódból) álló, egységes vezetésű cselekménynyel rendelkező alkotás.
2. Hőse rendkívüli képességekkel van megáldva, és az istenek is támogatják.
3. Hőse egy egész közösség (pl. saját népe megmentése) szempontjából fontos tetteket visz véghez.
4. A feldolgozott történet mindig a múltban játszódik, de kihatással van a jövőre is (pl. a nép fennmaradása).
5. Stilisztikai és formai eszközei következetesek. Jellemzők rá az ismétlődő szókapcsolatok, toposzok, hasonlatok, a költői túlzás, késleltetés.
6. Világképe kettős: létezik egy e világi, és egy tapasztalaton túli (transzcendens, mitologikus) szintje, s jellemző rá az ún. eposzi totalitás.
Figyelemmel minderre, fel kell tennünk a kérdést: a tárgyalt történetek tartalmi és formai sajátosságai, keleti kapcsolatai elegendő érvet szolgáltatnak-e ahhoz, hogy valóban hősepikáról beszélhessünk? Az én válaszom igenlő. Hogy ezt megerősítsem, további érvekkel alátámasszam, érintenem kell hősepikánk két legfontosabb képi ábrázolását.
Ezekről legközelebb!
During the development of ancient communities, epic stories about supernatural ancestors were treated differently than those about the common folk. In the heyday of clan-based society, these stories were sung as heroic poetry, which then transformed into epical works. For more than one and a half century, the scientific community has argued that only fragments remain of an elusive major Hungarian legend, scattered in chronicles and the oral tradition. Historian István B. Kovács believes that he may have been able to piece together this heroic epic based on the tales told by Viktor Busa of Rimaszécs. This article proposes to present its main elements.



Országépítő 2019|02
76
A SZENT LÁSZLÓ
LEGENDA



77
A feltárt hősepika három központi alakja
A Szent László-legendában elraboltként bemutatott leány hősepikai előképe Világ-Szépségë, aki „apátó’ és anyátó’ nem születëtt”. Isteni származásának a jele, hogy „Nap és Hold a homlokába’, két csillag a vállába’. Mikor nevetëtt, arany tubarózsák hullottak a szájábó’ ”. A lány szépségének kihangsúlyozása a középkori forrásokból is nyilvánvaló, bár ez eleddig elkerülte a kutatás figyelmét. A Képes Krónika a „szép hugám” megszólítást adja László szájába. Henrik Mügeln már „egy nagyon szép lány”-ról szól, Antonio Bonfini pedig egyenesen úgy fogalmaz, hogy László „odakiált a bámulatos szépségű (!) leányzónak”. Székely István „egy szip leán”-t említ, s Heltai Gáspár is „egy igen szép leány”-ról beszél.
A magyar hősepika három központi alakja „ëgy órába’, ëgy minutába’” született.
Amikor Világ-Szépségë „a világra teremtődött”, nevelőapja, az Ég-Világ vitéze „elígértë a kezét” a túlsó fél-világi vitéznek. Majdani közös otthonuk, a Világ-Vár ott áll a Világ-Úton, a két fél-világ határán. Akárcsak a VilágTëmploma, amely egyetlen alkalomra, Világ-Szépsége esküvőjére épült. Ámde – éppen főisteni teremtése okán Világ-Szépségének jogában áll elutasítania a számára kijelölt vőlegényt. Mint
mondja, neki az apja (a hősepikában: Atyánk-Teremtő-Jó-Isten) „szabad akaratot adott, hogy a’ho’ mënjek feleségű’, akit szeretëk”. Így is tesz! Az innenső fél-világi vitézt választja, aki viszont csak félisten, hisz anyja révén félig ember – egy, a Rima mellett élő 99 éves vén cigányaszszony szülte meg. A leány döntésének egyéb oka is van. Nevelőanyját, Világ-Szép-Asszonyát idézzük: „Őt azé’ teremtëttë më’ nekőnk a Jó-Isten, hogy aki majd Világ-Vitézi lësz, azé’ lëgyën! Világ-Szépségë csak VilágVitézéhë’ illik”. Az elutasított kérő ekkor még csupán fél-világi vitéz, vagyis a hatalma nem terjed ki a Főd-Világ egészére. Annak pedig, hogy VilágSzépsége bárkinek is a kezét nyújtsa, előfeltétele az egész-világi vitézi cím birtoklása. Így hát „kitűzték ezër esztendőre, hogy ha Feketë-SzurkosPajinak nem lësz párja, vitéz embër, aki mëgüssë a párját, akkor hozzáadják feleségű’ ”. Az ezer esztendőre (amely eposzi túlzás) az innenső félvilág vitézének van szüksége, mivel ő csak félig isteni származású. Hogy sikerrel szállhasson szembe riválisával, meg kell szereznie azokat a képességeket és készségeket, illetve eszközöket, amelyeknek az utóbbi, születésénél fogva, eleve birtokában van.
A 14. század második felében a pogány hagyományok visszaszorítása, változó sikerrel, immár több mint három és fél évszázada folyik Magyarországon. Az egyház elérkezettnek látta az időt, hogy döntő rohamot indítson. Ennek részeként a szóbeliségben és képi ábrázolásokon is élő pogány hősepikát keresztényi köntösbe öltöztette, s nem máshol, mint a templomok falán örökíttette meg. Ez az ún. Szent László-legenda. Az átértelmezés leglényegesebb elemei: a roppantott várost Váradra cserélték, Világ-Szépségéből elrabolt lány lett, az eredetileg érte vetélkedő két félvilági vitéz szerepét László hercegre / Szent László királyra, illetve egy kun vitézre osztották, s a leányrablásként / -visszamentésként bemutatott történetet az 1068. évi kerlési vagy cserhalmi csatához kapcsolták. Az ábrázolások elsősorban az ország peremterületein, legnagyobb számban a Szepességben és Gömörben, illetve a Székelyföldön maradtak fenn. Lássuk a részleteket!
Kivonulás
Erről így írt László Gyula: „...a legenda képsorának első jelenetétől eltekintve, valamennyi további jelenet honfoglaláskori örökségünk...” Megállapítása vitatható. Azt ugyanis, hogy
Az írás első részében említettem már, hogy a három függőleges világréteget összekötő Világ-Fájának a törzse két részre osztja a középütt található Főd-Világot: (szemközti nézetből) balra / nyugatra van az innenső fél-világ, jobbra / keletre pedig a túlsó fél-világ. A Jó-t megjelenítő Szőlő-Szült Kálmány / Szëgény János / Szëgény-Halász-Fëri az innenső-, a Rossz-at képviselő, VilágGriffmadár-Vitéz / Feketë-Szurkos-Paji / Világ-Dumóshátú-Vitéz néven szereplő riválisa pedig a túlsó fél-világ vitéze.
AZ ELVESZETTNEK HITT MAGYAR HŐSEPIKÁRÓL 2.
B. Kovács István
 Szent László-legendát ábrázoló freskó részlet a 14. századból. Vitfalva. Fotó: Wikipédia, Thaler Tamás
 Szent László-legendát ábrázoló freskó a 14. századból, Vitfalva. Fotó: Wikipédia, Thaler Tamás



Országépítő 2019|02
78
a hősepikában a „bő Magyarországon” található „roppantott város” ihlette-e a Szent László-legendát ábrázoló falképek kezdő jelenetét, vagy éppen fordítva történt, nehéz egyértelműen eldönteni. Csak az összefüggés nyilvánvaló.
Csatajelenet
A feltárt hősepikában nem szerepel csatajelenet. Úgy látszik, hogy ennek a beillesztése a legenda eseménytörténetébe a keresztényi átfogalmazás következménye. (1. kép)
László és a kun küzdelme
A hősepikában a két fél-világi vitéz viadala soha nem zajlik az egyik vagy másik hős otthonában, hanem mindig semleges helyen. Ez utóbbi a Világ-Fája alatt lévő „aranyszőlősön”, illetve „a feketë fëlhő járásában” található.
A Világ-Fája c. történetben így szól a főhős riválisához, GriffmadárVitézhez: „Idë hallgass! Két nagy vitéz a Fődön nem élhet és Világ-Szépségi kettinké nem lëhet. Vagy a tied, vagy az enyím! Amëlyik kettőnk közű’ erősebb lësz, azé lësz Világ-Szépségi!”
A két fél-világi vitéz párviadalát illetően figyelmet érdemlő párhuzamra találunk egy 1725. évi debreceni boszorkányper anyagában. Arra a kérdésre, „Ha Tátos, micsoda erejek s tisztek van a tátosoknak?”, így válaszol a kérdezett: „Viaskodnak az égben a birodalomért.” Ezt a kozmikus méretű párviadalt a magyar szóbeli hagyományban sehol másutt fel nem lelhető módon és érzékletességgel mutatja be az előadó. A Világ-Eleve-Kardja c. történet egyik változatában ez áll:
„Hét esztendeig, hét szëmpillantásig mindé’ vágták ëgymást, a két nagy vitéz embër. Errő’ së ëgy gomb, mëg arró’ së ëgy gomb! – Nézd – azt mondja –, Szëgény-János, mënjőnk ölre! Ëggyübebírkoztak hëgyet, vőgyet! A hëgyeket betúrták laposra errő’ së ëgy gomb, mëg arró’ së ëgy gomb!” Az idézett szövegből az következtethető, hogy a párviadal nem a birkózással kezdődik. Először – minden bizonnyal – lovon küzdenek meg egymással. Ez látható a Szent László-legenda csatajelenetében is. Nincs is ebben semmi meglepő. Vargyas Lajos annak idején számos példát hozott erre a gyakorlatra a török és mongol hősepikából. A két fél-világi vitéz láthatóan „ëgyforma erőben, ëgyforma tudományban” van. Önerejéből egyikük sem képes legyőzni ellenfelét. Ezt igazolja a falképeknek a csatajelenetet bemutató mozzanata: amint a kilőtt nyílvesszők lepattognak az egyikről, éppúgy hatástalan a másik kopjája, noha átdöfi ellenfelét. A sebezhetetlenség / egyenlő erő képi megjelenítésének nincsenek nyugati párhuzamai. Annál több keleti előzménye ismert. A sebezhetetlen hősök lóháton való küzdelmét egy közép-ázsiai, pendzsikenti falképen is ábrázolták. Az a tény, hogy a Szent László-legenda falképein ezt csatajelenetbe illesztették, minden bizonnyal annak a következménye, hogy a történetet a kerlési ütközethez kapcsolták. Miután a küzdők leszállnak a lóról, ölre mennek. Ilyen, lábon folytatott párvidal látható egy szogd tálon is, ahol a sebezhetetlenséget is hangsúlyozzák. (2. kép)
Közös jellemzője a legendának és a keleti előzményeknek, hogy a küzdő hősök egyikének döfőfegyvere, kopjája / lándzsája, a másikának íja van. Nyilvánvaló, hogy a két fél-világi vitéz küzdelmét csak külső beavatkozás döntheti el. „Míg a világ a világ, ők verekëdhetnek ëggyütt, a’ má’ biztos, mer’ a fél-világnak a tudománya bennë van őbennë is, mëg a fiamba’ is. Ők, míg a világ a világ, ëgyütt mindé’ verekëdhetnek, ëgymásbó’ a vért úgy bontsák ki mind a patak, de itt halott nem lësz. Itt – azt mondja – más mëgoldás këll!” Az idézett szavakat a főhős ellenfelének az anyja, az AlVilág boszorkánya mondja, aki a megoldást is tudja: „Világ-Szépségë, majd akit ő kiválaszt, azé’ lësz!”
A leány a magyar hősi epika egyik jelenetében piros, illetve fekete rózsát nyújt át a küzdőknek, s borral kínálja őket. Alföldi András volt az, aki rámutatott arra, hogy az ún. serlegkínálás „az egész steppevilág egy sajátos tiszteletadási formája”-ként értelmezendő. A serlegkínálás jelenete nem szerepel a Szent László-legendának sem a szöveges leírásaiban, sem a képi ábrázolásain. A bor, illetve a piros / fekete rózsa átnyújtása helyett a falképeken azt látjuk, hogy a leány László bárdjával elvágja a kun horgasinát. Mint László Gyula fogalmazott: „Nyilvánvaló itt a bikák képében küzdő táltosok meséjének az áthallása, azok is csak Achilles-inukon voltak sebezhetők.”
Magyar hősepika | 2. rész
1. kép | A küzdelem jelenete a Szent László-legendában (Gelence, Székelyföld)
2. kép | A küzdelem jelenete egy szogd tálon



79
Azaz: a mintát adó megrendelő előtt ismert volt a hősöknek állatalakban való küzdelme. Lényegét tekintve, ez a képi fogalmazás ugyanazt a tartalmat, a beavatkozás tényét tárja elénk, az utóbbi kifejezési forma azonban illeszkedik a pogány hősepika keresztyéni átértelmezésére irányuló szándékhoz. „Szent László-legendánk velejében azonos táltosmondáinkkal” – szögezte le László Gyula. A kozmikus küzdelem legszebb ábrázolásaival az (ázsiai) hunok emlékei között találkozunk. Az ún. ordoszi veretek többsége bronzból készült, de a keshenzuangi temető 1956-ban feltárt 140. számú sírjából előkerült türkizzel díszített arany övveret is. László Gyula volt az, aki felhívta a figyelmet a magyar kutatásban arra, hogy ezeken a vereteken a küzdők felett egy
kiterjesztett szárnyú madár „lebeg, világos jeléül annak, hogy itt nem hétköznapi életkép visszaadásáról van szó, hanem kultikus küzdelemről”. (3. kép) Erről a madárábrázolásról megállapítható, hogy alighanem a leánynak, a hősepikában gyakorta pacsirta alakjában feltűnő Világ-Szépségének a megjelenítése, akinek a kezéért a küzdelem folyik. A lány tehát – a korábbi vélekedésekkel szemben – szerepel a küzdelmet ábrázoló keleti előzményeken!
Ennek a kozmikus párviadalnak a Kárpátok medencéjéből, az avar korból is
van párhuzama – erre is László Gyula figyelmeztetett. „Úgy látszik, az avarság belső-ázsiai rétege magával hozta ide a Kárpát-medencébe a világfa hitét és a későbbi Szent László-legenda alapját képező kozmikus küzdelem mítoszát. Megkockáztathatjuk a feltevést, hogy a magyar néphez is az avar-kor népeitől (az onoguroktól) öröklődött a két mítosz.” Pillanatnyilag magam sem tudok jobb magyarázatot.
Lefejezés
A magyar hősepikára az a jellemző, hogy a győztes megkegyelmez a legyőzöttnek.
„Hét éccaka, hét nap, hét szëmpillantásig vágták ëgymást. A hetegyik esztendőre a Dumós-Hátú-Vitéz úgy állott előttë në, ingbe’, gatyába’. – Këgyelëm előtted, Szőlő-Szűlt-Kálmány!” – mondja legyőzött ellenfele. A kegyelem elnyerésének feltétele az elátkozott világ és hősök megváltása. Annak a ténynek, hogy a Szent Lászlólegenda falképein a kegyelem megadása helyett lefejezik a kunt, a keresztényi átértelmezésben van a magyarázata. Az erőszakos leányrabló fővesztéssel bűnhődött tettéért.
P i h e n é s (4. kép)
A Szent László-legenda zárójelenetének leírása hiányzik a legenda szövegéből, s a feltárt magyar hősepika szövege sem tartalmazza. Kiváló képi párhuzama van viszont az ún. szibériai aranyak között, amelyre a magyar szakirodalomban Nagy Géza hívta fel elsőként a figyelmet. Az aranyból készült övcsatpáron, illetve a középkori falképeken látható jelenet értelmezése azóta is foglalkoztatja a kutatást. A kérdéses övcsatot leginkább az i. e. IV–III. századba szokás keltezni, és a tegez, ill. a női fejdísz formája alapján a szkítákhoz kötik, mások viszont a hu
3. kép | A küzdelem jelenete egy ordoszi övvereten (László Gyula nyomán)
 4. kép A pihenés jelenete a Szent László-legendában (Rimabánya, v. GömörKishont vármegye)



Országépítő 2019|02
80
nok emlékei közé sorolják. Van olyan felfogás is, amely szerint „...a két azonos mintájú övcsat ősmagyar termék lehet”. Az áttört művű arany övcsatpár mindkét darabján ugyanaz a jelenet, egy kilencágú fa, rajta ún. gorütosz (íj- és nyíltegez), valamint fegyveröv, a fa alatt két férfi, két ló, és egy nő látható. Az ülő férfi mindkét kezével a felnyergelt lovak kantárszárát fogja, a másik férfi a földön fekszik, testével jobb oldalára fordul, mindkét lábát az ülő férfi lábaira fekteti, bal keze a leány ölébe hajtott feje alatt van, jobb keze a deréktájon érinti ismét a testét. A férfi testhelyzete és lehunyt szeme alvásra utal. A magas sapkát és kaftánt viselő leány keze a férfi haját érinti. (5. kép) A hajban való turkálásra Fettich Nándor figyelt fel, megállapítva, hogy „...a leány mindkét ábrázoláson keleties kedveskedéssel a vitéz haját tisztogatja”. László Gyula nyomán az arany övcsatpáron és a falképeken látható ábrázolást egyaránt szerelmi jelenetként szokás értelmezni. Az egyik ezt igazolni hivatott érv éppen az alvó hős hajában való turkálás, azaz a fejbenézés, a másik pedig a fára függesztett felszerelés /
fegyverzet. Vélik ezt annak ellenére is, hogy magát az alvást Demény István Pál nyomán ma már hősi álomként fogjuk fel, s ezt az értelmezést utóbb László Gyula is elfogadta. A hősi álom oka nyilvánvalóan nem a nász, hanem a két fél-világi vitéznek az egész-világi vitéz címéért folytatott megelőző küzdelme. László Gyula az ábrázolásokat – az általa tudatosított ellentmondások ellenére is – az Elcsalt menyecske / Molnár Anna című balladánkkal hozta kapcsolatba. Ez utóbbinak a bevonása a Szent László-legenda értelmezésébe azonban több mint problematikus, mert a legendában, s még inkább az alapjául szolgáló hősepikában lányról, sőt, nyilvánvalóan szűzről van szó. A balladában viszont egy anya szerepel, aki az őt elcsaló vitéznek, nem pedig megszabadítójának a fejébe néz, férjezett, gyerekes asszony elcsalása pedig nem leányrablás. Az arany övcsatpáron, illetve a középkori falképeken látható ábrázolás értelmezése – bár összefüggésük teljesen nyilvánvaló – nem azonos. Bármennyire is meglepő, eleddig nemhogy választ nem kerestek rá, fel sem vetették a kérdést: ha az arany övcsat
páron egy intim, szerelmi jelenet látható, mit keres ott egy másik férfiú? A fára akasztott fegyverzetet, illetve felszerelést illetően László Gyula – Nagy Géza nyomán – így fogalmazott: „Jól látható, hogy a fekvő vitéz tegezét és íját a fára akasztotta”. Azaz, mindketten úgy gondolták, hogy a győztes, alvó vitéz fegyverzete van a fán. Amint azonban majd a továbbiakban látni fogjuk, az íj a Rossz-at megjelenítő vitéz fegyvere, míg a Jó-t képviselő, győztes vitéz mindig lándzsával harcol, amiből viszont az következik, hogy a fára függesztett tegez nem a győztesé, hanem a vesztesé. Ennek bizonyságaként hozható fel, hogy az arany övcsatpáron nem csupán tegez van a fára függesztve, hanem öv is. László Gyula erre a tényre csupán Grjaznov tanulmányának a megismerésekor figyelt fel, ám átsiklott fölötte. Az utóbbi körülmény kizárja, hogy az öv a fekvő alaké, azaz a győztesé legyen, hisz annak az öve jól láthatóan ott van rajta! Arra utal, hogy az övtől való megfosztás az alávetettség jele. A bemutatott értelmezést az Irenszej c. burját hősének egyik mozzanata is megerősíti. „Fekete palotát látott; / Felhők fölé fúrta csúcsát. / Palota piros falánál, / Palánk szélén, kurta karón / Huszonhét ló feje függött. / Huszonhét legénynek nyila, / Íjja függött kurta karón.”
A kiaggatott lófejek és tegezek ugyanazt a tartalmat fejezik ki az idézett hősénekben, mint a kilencvenkilenc koponyából álló kunyhó képzete a magyar hősepikában. Azokra emlékeztet, akiknek a világjárása az adott helyen ért kényszerű véget. A jelenet a két félvilági vitéz párviadalát követő helyzetet örökíti meg. A két – ábrázolásuk alapján is –, eredetileg egyenrangú hős egyikét, a fegyverzetétől és övétől megfosztott vesztest ülve, a lovak kantárát fogva, azaz szolgaként ábrázolja. Vélhetően ennek jelképes kifejezése az is, hogy a győztes lába a vesztes lábán nyugszik. A szokásos hősepikai fogalmazás szerint a küzdelmet követően „hét nap, hét éccaka, hét szempillantásig” tartó hősi álomba zuhant győztesnek a fejét a lány
Magyar hősepika | 2. rész
5. kép | A pihenés jelenetét ábrázoló szibériai övveret



81
az ölébe veszi, s a hajában turkálva kedveskedik neki. A győztes immáron nem csupán méltó, de jogosult is az „egészvilági-vitéz” címre és Világ-Szépsége kezére. Az a felfogás tehát, amely a tárgyalt nyugat-szibériai arany övcsatpár esetében a fára függesztett fegyverzetben, illetve felszerelésben szerelmi jelképet lát, a továbbiakban tarthatatlan. Más a helyzet a keresztényesített pogány hősepika, azaz a Szent László-legenda esetében. A zárójelenetből hiányzik (a lovakon kívül) a másik férfialak, a főhős legyőzött riválisa – nem véletlenül: őt ugyanis a pogány hősepikai történet átértelmezése következtében, mint leányrablót, már az előző jelenetben lenyakazták. Itt nem a legyőzött vitéznek, hanem a pogány hősepika győztes vitézének a szerepét átvevő királynak a fegyverzetét és felszerelését (különböző kombinációkban: lándzsa, kard, illetve mellvért, pajzs, vaskesztyű) látjuk a fán. A szerelmi jelképi interpretáció tehát a legenda esetében továbbra is helytálló.
A falképeken találhatók egyedi mozzanatok is. Kettőre térek ki.
László Gyula volt az, aki éles szemmel felfigyelt a Szent László-legendának a szepességi Vitfalva templomában található ábrázolására, ahol is a lenyakazást bemutató résznél a kun süvege a fára van akasztva, „testét pedig holló és róka tépi”. A kun lándzsára tűzött feje a képciklus zárójelenetében is látható. (6. kép) Ez a jelenet megtalálható a szepesmindszenti, póniki és szentmihályfai freskón is – az utóbbin a szemét vagdaló madár ábrázolásával együtt. A vitfalvi és szentmihályfai falképeken látható ábrázolásnak a tökéletes prózai megfogalmazása egyik történetünk sajátja. Amikor a legyőzött sárkány kegyelmet kér a főhőstől, ő így válaszol: „Nem, csúnya férëg! Kutya, holló hordja a szëmëd!” (A róka tehát valójában kutya!) Mindez csak megerősíti a fentebb mondottakat.
A vitfalvi falkép egy további mozzanata is különleges és egyedi. A leány ölében fekvő László királyt itt nem a küzdelem szokásos helyszínén, azaz a VilágFája alatt ábrázolják. (7. kép) László Gyula ezt a jelenetet így értelmezte:
„A pihenés »várban« játszódó jelenete az angyalok hozta korona motívumával”. Egy másik helyen megjegyezte, hogy „nem földi, hanem égi hatalmak illették ezzel fejét”, azaz koronája égi korona.
A Gömörben feltárt hősepika egyértelművé teszi, hogy a korona (a kard mellett) az „egész-világi vitéz” jelképe, vagyis viselésére csakis az jogosult, aki győztesen kerül ki a két fél-világi vitéz küzdelméből. S valóban égi korona, hisz átadásának a helyszíne nem valamiféle „vár”, hanem az Ég-Világ, Világ-Szépsége otthona. A vitfalvi képen a koronát angyalok adják át neki, akik a pogány hősepika keresztyéni átértelmezését követően a VilágSzépsége állandó kíséretét képező tündérek szerepkörét örökölték. A korona és kard motívuma, kapcsolódásuk azért is érdemel különös figyelmet, mert egy olyan mozzanatra emlékeztet, amely jól ismert a Képes Krónikából. Ez pedig ama bizonyos várkonyi jelenet, amikor I. András király felszólítja öccsét, Béla herceget (egyébként Szent László apját), hogy válasszon az elébe helyezett korona és kard közül.
ON THE ELUSIVE HUNGARIAN HEROIC TALE, PART 2
During the development of ancient communities, epic stories about supernatural ancestors were treated differently than those about the common folk. In the heyday of clan-based society, these stories were sung as heroic poetry, which then transformed into epical works. For more than one and a half century, the scientific community has argued that only fragments remain of an elusive major Hungarian legend, scattered in chronicles and the oral tradition. Historian István B. Kovács believes that he may have been able to piece together this heroic epic based on the tales told by Viktor Busa of Rimaszécs. This article proposes to present its main elements.
 7. k é p | A korona átadása (Vitfalva, v. Szepes vm.)
 6. k é p | „Kutya, holló hordja a szemed!“ (Vitfalva, v. Szepes vm.)



Országépítő 2019|03
70



71
A korsón összesen négy, korongba zárt jelenet látható. Ahogy a korsó készítésének helyét és idejét, a rajta látható ábrázolások értelmezését illetően sem alakult ki a kutatásban egységes álláspont. Ezen a helyen csupán néhány szerző álláspontját mutathatom be – azt is csak vázlatosan. A kincs legutóbbi monográfusa, Bálint Csanád szerint „Kétségtelen: a négy medaillonban látható jelenetek kulturális gyökerei sokfélék, ámde mindegyikük egyedi, saját kompozíció, azaz saját mondanivalójú”. Mint azt látni fogjuk, ez a felfogás nem felel meg a valóságnak. A korsó ún. „égberagadási” jelenetének egy Bolsaja Anyikovszkajában (korábban: Cserdyn) talált tálon található az egyik legközelebbi párhuzama. (2. és 3. ábra) Camilla Trever úgy vélte, hogy a kérdéses ábrázolás az iráni hagyományban gyökerezik. Mint rámutatott, az utóbbiban két fő ünnep van, az ajándékozással összekötött tavaszi és őszi napforduló. Szerinte a kép az őszi napforduló megjelenítése lehet. Ez a felfogás napjainkig befolyásolja a kutatást.
László Gyula az elképzelést végül – noha korábban megengedőbb volt nem fogadta el. Mint fogalmazott: „ennek egyetlen szilárd pontja az állatküzdelem, de nem a griff és a dámvad küzdelme, hanem a bikáé és az oroszláné. Ez jelenthetné tehát a tavaszi-nyári napfordulót, és az Anahita jelenet (az ún. »égberagadás« – BKI) jelképezné az őszit. Akármilyen szellemes is ez az elmélet, több hiányossága van, ami miatt elfogadhatatlan”. További ellenérvként felhozta, hogy a korsó nem perzsa munka, „indokolatlan lenne tehát egy perzsa ünnepi ajándékozási szokással
magyarázni azt, ami nem perzsa. Csak mellesleg jegyezzük meg, hogy a perzsa ábrázolások köréből nem ismerünk olyant, amelyen egyazon tárgyon a két ünnepet ünnepelnék.” Megállapítása szerint a jelenetsor domborművei „nem véletlenül sodródtak egymás mellé, hanem elmesélnek valamit, s hogy ez a valami a mítosz légkörében fogant; erre mutatnak a szárnyas alakok, amelyek »nem e világból valók«”. Mint rámutatott: „A képek e valószínű sorrendjét eddig egyetlen kutató sem tudta előzményekhez kapcsolni, vagy éppenséggel valamely mítoszból megmagyarázni”.
Az előző részben megismerkedtünk az ún. Szent László-legendával. Megállapíthattuk a falképekről, hogy azok alapjául elveszettnek hitt hősepikánk szolgált, amelyet keresztény átértelmezésben mutatnak be. Ismert azonban hősepikánk pogány ábrázolása is, mégpedig a híres nagyszentmiklósi kincs 2. számú korsójáról. (1. ábra)
A nagyszentmiklósi kincs 2. számú korsója
AZ ELVESZETTNEK HITT MAGYAR HŐSEPIKÁRÓL 3.
B. Kovács István
1. ábra: A 2. számú korsó
2. és 3. ábra: Az „égberagadás” jelenete a 2. sz. korsón, illetve a Bolsaja Anyikovszkajában talált tálon. Az utóbbin alul látható a két fél-világi vitéz



Országépítő 2019|03
72
Hozzáfűzte mindehhez: „...voltaképpen csak akkor tudjuk majd magyarázni, ha egyszer valahol rábukkanunk arra a mítoszra, amelynek jeleneteit megelevenítik a korongok domborművei”.
A duális elrendezést vizsgáló Klima László így összegezte tapasztalatait:
„Eurázsia nagy területein, mindenütt, ahonnan László herceg freskókon ábrázolt történetének, valamint a nagyszentmiklósi kincs 2. korsóján ábrázolt történet valamelyik jelenetének párhuzamát régészeti leletekből ismerjük, feltételezhetjük, hogy ismert volt a lándzsával harcoló világosság és az íjjal felfegyverzett sötétség örök küzdelméről szóló mítosz valamely változata.”
Ezt igazolja, hogy a két egymással küzdő mitikus hős egyikének íja, másikának lándzsája / kopjája, illetve baltája van. Ezt látjuk a nagyszentmiklósi 2. számú korsón és a Szent László-legenda falképein, illetve a már említett, Bolsaja
Anyikovszkajában előkerült, továbbá egy másik, Kulagisban talált tálon, (4. ábra), valamint az egyik pendzsikenti freskón is. Ezekhez sorolandó az Ermitázsban őrzött, az ún. pihenési jelenetet ábrázoló, eleddig jobbára szkítának tartott, valójában (ázsiai) hun aranylemez pár is. Bár ez utóbbiakon a győztes fegyverét nem ábrázolták, a legyőzöttnek viszont íja van, amelyet – győzelmi jelképként, az övvel együtt – a fára akasztottak. Talán az sem teljesen véletlen, hogy Firdauszi az iráni nemzeti eposzként számontartott Sáhnámé, azaz Királyok Könyve c. művében „lándzsással teli óriási róna”-ként jellemzi azt az Iránt, amely állandó harcban volt az íjfeszítő nomádok lakta Turánnal. Mint fentebb bemutattam, László Gyula Camilla Trever elgondolását elutasította. Ennek hangsúlyozásaként egy kérdést is megfogalmazott: „De még ha el is fogadnók Trever elméletét, mi lenne az égi va
dászat és a földi diadal magyarázata?”. A költőinek szánt kérdésre később Klima László így válaszolt: „a tavasz szimbólumaként leírt állatküzdelem és az ősz jelképeként értelmezett égberagadási jelenet a korsón nem egymás mellett van, mindkét oldalukon egy másik jelenetet fognak közre, tehát elvben nincs akadálya, hogy az égberagadási jelenettől szemből nézve balra lévő győztes fejedelmet a téli napforduló jelképének, az állatküzdelemtől balra lévő égi vadászatot pedig a nyári napforduló jelképének gondoljuk. Ezáltal a négy kép még szorosabb kapcsolatban levőnek tűnik László herceg és a kun vitéz párviadalának ábrázolásaival. Mindkét történetet a négy évszaknak megfelelő négy jelenetben ábrázolják, mindkettőben lándzsás és íjas hősök szerepelnek. Feltehetőleg a nagyszentmiklósi 2. sz. korsón is egy párviadal évszakonkénti eseményeit ábrázolták.” A dualisztikus mítoszokat jellemző ellentétpárra egymás megfelelőiként szokás használni a Világosság / Jó, illetve a Sötétség / Rossz kifejezéseket. A feltárt magyar hősepikában a „túlsó“ fél-világhoz, illetve annak hőséhez a „fekete“ jelzőt kapcsolja (feketë tëngër, FeketëSzurkos-Paji), míg az innenső fél-világot a világos („tüzes”) színnel jellemzi az előadó. A szóhasználat azonban ne tévesszen meg bennünket! A Világosság és Sötétség, illetve a fekete és a fehér valójában csupán a Jó és a Rossz elvont fogalmának a képi megjelenítésére szolgált. Ez a félreértelmezés, a kérdéses fogalompárok teljes körű, ám téves azonosítása nem kis bonyodalomnak lett a forrása. A két, egymással szemben álló őselemnek Világosságként, illetve Sötétségként való értelmezésén alapul ugyanis az a felfogás, amely kettejük küzdelmét mint „körkörösen ismétlődő jelenséget” az évszakok rendjének váltakozásaként, a napfordulók szimbolikus ábrázolásaként látja és láttatja. Amint azt az előző mondatban idézett Jankovics Marcell pontosan megfogalmazta: „e képzetnek (azaz: a Világosság és Sötétség küzdelmének – a szerző megj.) csupán mint évmítosznak van értelme”. 4. ábra: A mitikus küzdelem jelenete egy szogd tálon (Kulagis)
 Álmos ábrázolása Kézai krónikájában (Forrás: Wikipédia)



73
Amint arra az írás elején is utaltam, a 2. sz. korsón látható képegyüttesnek kulcsfontosságú jelenete az ún. „égberagadás”, amellyel a kincs egy másik darabján, a 7. számú korsón is találkozunk. Az utóbbin azonban férfi látható. (5. ábra) Ez a korsó lehetett a 2. számú korsó rokon jelenetének az előképe. Györffy György a 2. sz. korsó vonatkozó jelenetét a turulmonda ábrázolásaként értelmezte. László Gyula, fölöttébb óvatosan, így foglalt állást: „a szerző hajlik arra, hogy a sasos jelenetben ne égberagadást, de ne is földreszállást, hanem éppen párosodást lásson”.
Magam úgy vélem, a kérdéses ábrázolás mitikus színezetű hősepikánk négy jelenetbe tömörített ábrázolásának a kezdőképe. Mielőtt értelmezném, következzen a turulmondából ismert álomjóslat, valamint a csodás fogantatás egyetlen ismert adatolása a magyar szóbeliségből. Forráshelye elveszettnek hitt hősepikánk Gömörben feltárt összefüggő szövegemléke. A Szőlő-Szült-Kálmány történetében így kezdődik a vonatkozó rész:
„Ëccër ëgy tizënkét órakkor nagy ítélet, olyan, hogy a fődön járt a villám! A cigányasszonyval lëtört az ágy! – Kelj fël, János, baj van! [...] Azt álmodtam, hogy a Világ-Erdő közepéjén mindën hét esztendőbe’ mëjjelënyik két szëm szőlő. Az a két szëm szőlő azt jelëntyi, hogy aki az elsőt lëszakíjja, annak fia lësz, aki mëg a másikat lëszakíjja, annak më jánya lësz.”
A dörgés és villámlás köztudottan az égi látogatás, esetünkben az AtyánkTeremtő-Jó-Isten néven emlegetett főisten megjelenésének a kísérőjele. Ezt csak megerősíti az éjféli időpont, amely az eseménynek szakrális jelleget kölcsönöz. A fogantatást így mutatja be az előadó: „A cigányasszony má’ ott alszik, ëccër
csak tizënkét óra! Amënnyi csillag vót az égën, a’ mind ott vót a Hold körű’! Ëgy nagy villámzás, ëgy nagy csatanás, mikor a tőkével a szőlő fëladja magát a Főd gyomrábó’. A cigányasszony bekapta a szájába az ëgyik szëmet. Mikor a cigányasszony behajította a szájába, hét éccaka, hét nap, hét szëmpillantásig mindég aludt! Më’ së mozdút onnan! Az embër më’ rimánkodott, vëdrëstő’ hordta, mëg a kabátjával hordta rá a vizet a vénasszonyra. Má’ azt hittë, hogy mëghalt, mikor csak a cigányasszony fëlébredt. – Édës-kedves férjecském, így még tizënnyóc éves koromba’ së ériztem magam, mind most...”
A Világ-Fája alatti térség szakrális hely, a Világmindenség központja, a majdani Egész-Világi-Vitéz fogantatásának egyedüli méltó helye. Alatta jelenik meg a szőlőtőke, rajta két szem szőlővel. (A másik szőlőszemtől a főhős leánytestvére fogan meg, akit a királyné hoz a világra.) Tehát isteni beavatkozásra, szőlőszem révén termékenyül meg a vén cigányasszony, sőt, a fogalmazásból az olvasható ki, hogy mindez révült állapotban, félálomban történik. Emlékeztetnem kell a turulmondában szereplő jövendölésnek ezzel rokon körülményére, ahol is a régi magyar nyelvben a virrasztás közbeni félig éber, félig alvó, révült állapotot kifejező ’émés’ szó, kifejezés utal erre. A fogantatás időpontja újfent szakrális: éjfél. Az isteni jelenlét további jele, mikor a csillagok „rakásra szaladnak” (esetünkben a Hold körül). Ezzel az állandó szófordulattal, amely a rendkívüliség érzékeltetésére szolgál, máskor is találkozhatunk az anyagban. Hogy a képen madár látható? A magyar hősepika feltárt szövegemlékében gyakorta találkozunk a következő megfogalmazással: „összëüttë a két bokáját, két tenyerit, fël a feketë fëlhő járásába”. Az átváltozásra a hősepikában szereplő istenalakok mindegyike képes. Az isteni jelleg egyik fontos ismérve ez. A kereszténység előtti magyarság ősvallásáról szólva László Gyula tagadta, hogy az azonosítható volna a szibéri
ai népek sámánhitével, s rámutatott: „A magyar táltosok általában a hatalomért küzdenek, a szibériaiak gyógyítanak. [...] Mind a sámán, mind a táltos már eleve az égi hatalmak embere, tehát felettük terül el az igazi vallásos réteg, legyen az egyistenhit vagy szellemvilág. Erre a meggyőződésre kell jutnunk akkor is, ha a rokon népek mitológiáját figyeljük, mindenütt egy égi, bölcs teremtő (Numi Torem, Tengri) uralkodik a világ felett.”
Az elmondottak alapján úgy vélem, hogy a turulmondában szereplő, illetve a nagyszentmiklósi 2. számú korsón látható ragadozó madár nem totemisztikus nemzetségős, hanem a steppei népek Tengriként ismert főistenével lehet azonos, akinek a magyar hősepikában Atyánk-Teremtő-Jó-Isten alakja felel meg. Ő az, aki a mindenséget megalkotta. Reá vonatkozhat a krónikás Kézai Simon megjegyzése, miszerint „Ethele király czimerén is, mellyet tulajdon pajzsán szokott volt hordani, koronás fejü madár vala ábrázolva, mellyet magyarúl turulnak hívnak. Mert ezt a czimert hordták volt magokkal a húnok mindig a hadban Gyeics vezér idejéig, míg magokat községben kormányozták.” A Képes Krónikában több helyen, köztük Attila, Álmos és Árpád pajzsán is látható a turulként azonosítható madár. Figyelemmel arra a tényre, hogy – mint láthattuk – a Szent László-legenda mitikus birkózásának, illetve pihenési jelenetének is a (z ázsiai) hunok hagyatékában lelhető fel a legjobb párhuzama, nem hagyható említés nélkül az Ordoszban, Aluchaidengben talált (ázsiai) hun madaras korona sem.
Hun madaras korona
 5. ábra: A 7. számú korsó
Magyar hősepika | 3. rész



Országépítő 2019|03
74
A vizsgált képen tehát a madár alakban, turulként ábrázolt főisten és a hősepikában általa teremtett Világ-Szépsége látható. (Ugyanezt a leányt a két ellentétes világrendező elvet, a Jót, illetve a Roszszat képviselő fél-világi vitézek küzdelmét megörökítő [ázsiai] hun vereteken madárként ábrázolják. A feltárt hősepikából, illetve a burját mitológiából azt is tudjuk, hogy a madár pacsirta.) Kérdés, hogy ez a jelenet „égberagadás”-ként, vagy „égből való lebocsátás”-ként értelmezendő-e. Mint az elmondottakból kiderül, én az utóbbit gondolom. A feltárt magyar hősepikában a főhőst egy 99 éves cigányasszony hozza a világra. Ez a körülmény is a rendkívüliséget hivatott hangsúlyozni. Az „égberagadás”-t megjelenítő képen viszont egy fiatal nő látható. Ez kétségtelenül ellentmondás, ám az ehirit-bulagat burjátok világképét bemutató Geszer-ének egyik változata azt sejteti, hogy ez az ellentmondás feloldható, s a jelenet beilleszthető egy tágabb mitológiai összefüggésrendszerbe, amelynek a turulmonda is része.
Balról jobbra haladva, a 2. sz. korongban az ún. „vadászó“ fejedelem található. (6. ábra) „Bajuszos, serkedő szakállú fiatal férfi hátrafele fordulva nyilaz egy rátámadó párducra, ő maga egy szakállas fejű, szárnyas oroszlánon ül.” A fején látható hatágú fejdíszről László Gyula úgy vélte: „Nehéz lenne eldönteni, hogy a mi vadászunk fejdísze lángkorona-e, vagy pedig a perzsa sahok madárszárnyas koronájának gyatrán sikerült után
zata.” Felfigyelt arra is, hogy az alakon lemezpáncél van, „vadászatra ugyanis nem volt szokás páncélt ölteni”.
Ezzel átellenben, tehát a jelenetsor kezdő ábrázolásától balra, az utolsó, 4. sz. korongban az ún. „győztes“ fejedelem jelenik meg. (7. ábra) Azt már Hampel József is megállapította erről a képről, hogy „sem a classikus előzményekből, sem keleti reministenciákból nem sikerül kielégítőleg értelmezni”. Az oldalnézetből ábrázolt „vadászó” fejedelem viseletében és fejdíszében különbözik a „győztes”-től, ám mindkettőjük fejének, illetve arcszőrzetének azonos a megformálása. Látható, hogy ugyanaz az elv, az ábrázolásban is érzékeltetni kívánt egyenrangúság elve érvényesül itt is, akárcsak a hősi álmot megörökítő (ázsiai) hun arany övcsatpár esetében, amelyet az előző részben elemeztem. Nem világos a számomra, hogy miért tartotta László Gyula a „vadászó” fejedelmet a „győztes”-nél „jóval fiatalabb”-nak. A képek ezt nem igazolják. Egyébként is: istenalakokról van szó, akik kortalanok. A kezdőképpel átellenben, a 3. korongban látható az ún. „állatküzdelem” jelenete. (8. ábra) A kifejezés nem szerencsés, mert nem állatok, hanem alakot váltott istenek küzdenek itt egymással. A griff szárnya is ezt jelzi. Újfent emlékeztetnék arra, hogy az állatalakban való küzdelem a Gömörben feltárt hősepikában is gyakorta szerepel. Legtöbbször „a feketë fëlhő járásában” (vagy ott is) viaskodnak egymással, ahová mindkét hős „két bokáját, két tenyerét” összeütve,
azaz átváltozva emelkedik fel. A korsón azt látjuk, hogy griff támad patás állatra. Ha ez a jelenet nem a két fél-világi hős küzdelmének a megjelenítése, mivel volna magyarázható, hogy a következő, 4. sz. korongban a „győztes” fejedelem egy olyan vitézt tart az üstökénél fogva a bal kezében, akinek a viselete megegyezik a „vadászó” fejedelemével – természetesen a fejedelmi címet jelző fejdísz nélkül, hiszen az már legyőzöttként nem illeti meg. Ez az értelmezés egyben magyarázatot ad László Gyulának arra a dilemmájára is, hogy a „vadászó” fejedelem ugyanolyan páncélzatban van, mint a „győztes fejedelem” legyőzöttje. A „vadászó”, illetve „győztes” fejedelem gond nélkül megfeleltethető a Gömörben előkerült hősepika két rivális fél-világi vitézének. A túlsó fél-világ vitéze az ún. „vadászó” fejedelemmel (erre mutat fegyvere, az íj is!), az innenső fél-világ vitéze pedig (akinek lándzsája van) az ún. „győztes” fejedelemmel azonosítható. László Gyula – a Bolsaja Anyikovszkajában (korábban: Cserdyn) talált tál ábrázolására is tekintettel – mitológiai testvérpárnak sejtette őket. A magyar hősepika ezt nem igazolja. Itt a két rivális hős nem testvérpár. Szó esett már róla korábban, hogy a két félvilági vitéz küzdelmét követően a győztes fél nem öli meg ellenfelét, hanem szolgaságba veti. Ezt tapasztaljuk a nagyszentmiklósi 2. számú korsón, a küzdelem utáni pihenést megörökítő (ázsiai) hun arany övcsatpáron, s ezzel találkozunk a Gömörben feltárt hősepikában is. Nem lehetetlen, hogy a győztes fejedelem nyeregkápáján
6. ábra A „vadászó” fejedelem
8. ábra: Az ún. „állatküzdelem” jelenete
 7. ábra: A „győztes” fejedelem
A színes képek forrása: Gold der Awaren. Der Goldschatz von Nagyszentmiklós. Magyar Nemzeti Mú zeum – Helikon Kiadó, 2002, 16. oldal (korsó), 17. oldal (egyes jelenetek)



75
lévő levágott emberi fej – amelynek magyarázatával még szintén adós a kutatás éppen a nagy ellenfelének adott kegyelem tényét hivatott kiemelni. Mint arra már utaltam, a hősepikában a pozitív főhős a Főd-Világnak (szemközti nézetből) a bal oldalára eső, „innenső” felében él, míg riválisa a jobb oldalra eső „túlsó” fél-világot uralja. Ez tökéletes összhangban van a korsó őket ábrázoló jeleneteinek az elhelyezésével, hisz a győztes a kezdőképtől balra, a vesztes pedig jobbra látható. Az ábrázolásokban megmutatkozó formai hasonlóság nem feltétlenül jelent azonos értelmezést. Az antik mitológiából jól ismert, hogy Zeusz beleszeretett Ganümédészbe, a gyönyörű dardániai királyfiba. Sas képében magával ragadta őt az Olümposzra, ahol halhatatlanságot és örök fiatalságot ajándékozott neki, és megtette az istenek pohárnokának. László Gyula, aki rekonstruálható hősepikánk egyes mozzanatait mindig az egyetemes művelődéstörténetbe ágyazva értelmezte, meg is fogalmazta a dilemmát: „...vajon a Délről származó képet eredeti tartalmával vették-e át, vagy új tartalmat fejeztek ki vele”. A sasmadár és az emberi alak ábrázolása a 7. sz. korsón a görög hagyományban otthonosak számára felidézhette Ganümédésznek Zeusz általi égberagadását, a steppe népei számára azonban aligha. Ez már csak azért sem valószínű, mert a 2. számú korsón az átértelmezett jelenet nem önállóan áll, hanem egy nyilvánvalóan egységes tartalmat közvetítő, 4 képből álló együttesnek a része. Kádár Zoltán úgy értékelte, hogy a nagyszentmiklósi 2. sz. korsón „a képtípusok az utolsó (azaz: a győztes fejedelem – BKI) kivételével, a mezopotámiai hagyományokat továbbfejlesztő,
hellenisztikus elemeket is magába olvasztó iráni művészetből vezethetők le, eredeti jelentésük is innen magyarázható. Azonban már ezeken is több részletmegoldás (főként az antropológiai vonások, de a triumfáló fejedelem alakja is) arra utal, hogy a kincsnek ezt a nagy fontosságú – szerintem a kincs egész jelentését, keletkezésének értelmét megmutató – korsóját is aktuálisan csak a steppei népek művészi kultúrájának és mitológiájának kereteiben érthetjük meg.”
A nagyszentmiklósi 2. sz. korsó esetében az ötvös az örökölt kifejezésbeli eszközöket – a megrendelő igényeinek megfelelően – úgy értelmezte újra, illetve a jeleneteket úgy csoportosította, hogy azok együttese a magyar hősepika lényegi tartalmának tökéletes képi kifejezése legyen.
ÖSSZEGZÉS HELYETT: A trianoni döntést követő bénultságban, bódultságban Prohászka Ottokár székesfehérvári megyés püspök, akinek a magyarságélménye Losoncon izmosodott meg, így fogalmazott:
„Szent László nem tanít, ő nem apostol, de ő küzd, harcol, s győz a kereszténységért. A nép hajlamait, harci hagyományait, bátorságát, vitézségét lépteti be az eddig inkább csak tűrő, szenvedő, csöndes megadású kereszténységbe, s ezzel vezeti be az Egyházat a magyar népéletbe. A népnek ugyanis a hős, a dalia, a vitéz harcos tetszik. Az ősi dicsőség pogány egén ott ragyogtak a hősök, a magyar kar, a bátor szív, amelytől egy világ reszketett, nem szűnt meg lelkesíteni a népet, s eddig ez mind hiányzott a kereszténységben. Az emberek meg voltak ugyan keresztelve, de a nép még nem, mert a nemzet akkor válik kereszténnyé, amikor eszményeit keresztelik meg.”
Ennek a szándéknak a jegyében „keresztelték meg” azt a pogány magyar hősi epikát, amelyet a nagyszentmiklósi kincs 2. számú korsóján a néhai ötvösmester aranyba foglalt, majd az átértelmezett történetet legrégibb krónikáinkban és templomaink falán is megörökítették. Ám annak ellenére, hogy a „roppantott város”-t Váraddal helyettesítették, hogy a pogány világjárást a kerlési csatával váltották ki, hogy a főhős Szőlő-Szűlt-Kálmány / Szëgény János / Szëgény-Halász-Fëri (s minden bizonnyal az előadó által hivatkozott, ám el nem mondott más történetek főhőse, Bruncik Elemér, illetve Körtefa János) szerepét Szent László királyra osztották, hogy ellenfelét, a Világ-Dumóshátú-Vitézt / GriffmadárVitézt / Feketë-Szurkos-Pajit a kunra cserélték, Világ-Szépségét pedig a váradi püspök lányaként, László király nővéreként, illetve Szent Ágnesként (sőt, egyes vélemények szerint egyenesen Szűz Máriaként) mutatták be, nem jártak teljes sikerrel. Igaz, az eredetileg nyilván verses hősepika prózává oldódott, ugyanakkor viszont egy évezred hagyományait is képes volt magába olvasztani, s még a múlt század 70-es éveiben is élt a gömöri szóhagyományban. Erről igyekeztem – a terjedelem szabta korlátok közt – meggyőzni az Olvasót. Végül álljon itt még két megjegyzés! A hősepika több mint szakmai kérdés. Ott a helye legfontosabb nemzeti jelképeink, a himnusz, szózat, címer, zászló, koronázási jelképek között. S van abban valami jelképes, hogy az elveszettnek hitt magyar hősepika eddig ismert legteljesebb szöveglenyomatát egy cigány származású nemzettársunk őrizte meg, s adta vissza nekünk.
Magyar hősepika | 3. rész
ON THE ELUSIVE HUNGARIAN HEROIC TALE, PART 3
As part of their evolution, ancient communities reached the stage where stories about supernatural ancestors and those about the common folk were treated differently. After the emergence of clan society, the former gave rise to heroic poetry and then to epic tales. For more than a century and a half, scientists have argued that only fragments remain of the hypothetical Hungarian epic tale, told in chronicles and in oral history. Historian István B. Kovács believes that he found this epic tale in the stories of Viktor Busa from Rimaszécs. The third and final episode presents the historian's belief that the illustration on vessel number 2 of the Treasure of Nagyszentmiklós is connected to the lost Hungarian epic tale.