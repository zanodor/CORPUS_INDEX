---
master_file: "[[@DobogokoCimuUjsagd]]"
---
# Index for A Dobogókő című újság 2012. 3. száma.pdf

A királyi központ lapja
Előbeszéd a 5. számhoz
Olvasom, hogy „Méltó emlékművet állítanának Budapesten Atilla hun hadvezérnek a KURULTAJ szervezői” – a Kurultaj honlapján hosszabb cikk címeként. Megosztandó, örvendetes, végre-végre! felkiáltást kiváltó felhívás a sok – nem minősítem – egyéb hír között. De mégis valamiért az első lelkesedés után lefelé görbül az ember szája, na nem sírásra, hanem inkább rosszallóan elhúzva. Ugyan miért? – kérdezheti az olvasó, már megint nem tudunk örülni egy jó(nak tűnő) kezdeményezésnek és összefogni?! Dehogynem, de mégsem! A címben hatalmas, a cikkben már árnyaltabb, mégha – a saját jó szándékomból fakadóan valószínűsítve – óvatosságból megfogalmazott, de szinte már a borzalmas kategóriába is sorolható, csúsztatás, pontatlanság jelenik meg. Atilla hun hadvezérnek szobor Budapesten! És ekkor én felteszem a kérdést (nem hun-türk tudatúként, hanem a magyar(ság)tudatommal ékesen), amúgy pestiesen: És az ki? Mármint az Atilla, a hun hadvezér... Persze, persze hasogatom a szőrt, de... Ha egyszer az egész kurul dolog, azért lett életre hívva évekkel ezelőtt, hogy őrizze a hagyományt, a magyarságtudatot, akkor illene pontosan fogalmazni, hogy az új(ra) ébredők ne kerüljenek szinte azonnal az ördög mindent lejárató malmába. Ezzel a megfogalmazással ugyanis pontosan azt erősíti az említett honlapon a nyilatkozó és a cikkíró, amit mintegy 200 éve indítottak el Habsburg megrendelésre; a magyarságtudat szétzúzását, felőrlését, és ezzel párhuzamosan egy soha nem létező, némi romantikával is megfűszerezett, hamis múltat is kitalálva, a hivatalossá tett finnugrizmus mellé. Talán sejtették, hogy nehéz lenne egy az egyben a fejeket, agyakat kimosni, ezért a hazugság mellé tettek egy másik, árnyaltabb és a megosztást (Divide et impera!) még erősebbé tevő, de a lobogó magyar léleknek tetsző „pogánymítoszt”, száguldozásokkal a pusztákon, mindenféle vad erőfitogtatásokkal, esténkénti tűz mellett ugráló és részegen tivornyázó és hitetlen vadmagyarokkal. Eleve megteremtve ezzel az új finnugor-elméletnek az ellenfelét is, és így lehetőséget sem hagyva arra, hogy az akkor még létező, a lelkekben élő nemzeti öntudat életben maradjon. Miért nem tudott életben maradni? Mert a bölcs csak csendesen szemlél, bízva abban, hogy elmúlik a „pünkösdi királyság”, de sajnos azzal nem számolt, hogy a tanyák, falvak újra benépesítése, a városok kényszeres felduzzasztása hagyomány gyilkos. Erre nem lehetett felkészülni. Ugyanis az a fajta, pusztító szellemiség nem rövidlátó, nem pár évben gondolkodik, hanem generációkban és van ideje kivárni az eredményt. Atilla leválasztása a magyarságról ennek a folyamatnak a része. A hunok vagyis magyarok nagy királya emlékének porba tiprása, történetének kifordítása és felruházása tőle idegen elemekkel, mind a hosszú távú elképzelés része. Lehetne és talán időnként újra és újra kellene is, óriás tanulmányokat írni és megjelentetni Atilla (mellesleg teljesen mindegy hogyan írjuk a nevét, krónikás hagyományunkban is 4-5 féle módon jelenik meg) lényéről, minőségéről, történeti szerepéről. Ha másért nem is, nehogy hun hadvezérnek nevezze őt egy mai
magyar hagyomány őrző! Mert ez tökéletesen kiszolgálja azt az álláspontot, amely a magyarságot az elmúlt 2 évszázadban „huntalanította”, „avartalanította” és „szittyátlanította”. Ennek pedig már nem kellene tapsikolni és jóhiszemű, de tájékozatlan magyarok tömegeit az orruknál fogva vezetni, még akkor sem, ha ezért jár némi júdáspénz is, azoktól, akik támogatják a huntürk tudatra ébredést, majd egy hónap múlva finnugor világtalálkozót szerveznek hazánkban. Tehát: Nem Atilla hun hadvezérnek, hanem Atillának, a hunok vagyis magyarok (Huni sive Hungari!) királyának kell szobrot állítani az ország szívében! Mert, ha ezzel célt kívánnak az ötlet gazdái elérni, akkor csak úgy fogják, ha Atilla visszakerül oda, ahonnan soha nem tudták kitépni teljesen, a nemzet szívébe! És úgy kerül oda vissza, ahogy megérdemli: A magyarok nagy királyaként! Idézet a Képes Krónikából (Geréb László fordítása):
„Az Úr megtestesülése utáni négyszázegyedik, a magyarok Pannoniába történt bejövetelétől számított huszonnyolcadik esztendőben a magyarok, vagyis a hunok, a rómaiak szokása szerint, egyetértő akarattal királyul emelték maguk fölé Attilát, Bendegúz fiát, aki előbb a kapitányok közé tartozott; ő pedig öccsét, Budát rendelte fejedelemmé és bíróvá a Tisza folyótól a Donig...”
Aradi Lajos a Dobogókő főszerkesztője
Megjelenik negyedévenként az adott hónap utolsó napján
Fõszerkesztõ: Aradi Lajos
Kiadja: Két Hollós Könyvesbolt 1081 Bp. Kenyérmező u. 3/a. telefon: 06 (1) 299-0032
Felelõs kiadó: a kiadó vezetõje
Elõfizetéssel kapcsolatos információk: 299-0032
A lap elõfizethetõ rózsaszínû postautalványon a Két Hollós Könyvesbolt címén (Bp. Kenyérmezõ u. 3/a, 1081).
Előfizetésben terjeszti a Magyar Posta Zrt. Hírlap Terjesztési Központ
Postacím: 1900 Budapest Előfizethető az ország bármely postáján, a hírlapot kézbesítőknél,valamint megrendelhető
e-mail: hirlapelofizetes@posta.hu
telefonon: 06-80/444-444
világháló: http://kiralyikozpont.hu
e-mail:
kiralyikozpont@kiralyikozpont.hu
ISSN 2063-0816 (nyomtatott)
A lapban megjelent cikkekért felelõsséget vállalunk!
Dobogókő
A királyi központ lapja (2. évfolyam 3. szám)
3



Dobogókő
4
(részlet Gaal Mózes: Hún és magyar mondák könyvéből, Franklin Társulat 1907, eredeti helyesírással)
A mint jöttek távol napkeletről Húnor hős fiai, útjokat elállta a fehér kúnok hada, el a fekete kúnoké balgatag bizakodással. Gonosz ellenségnek, földrabló jövevényeknek tekintették. Hajh, bár ne tették volna, hajh, bár előlük sietve kitértek volna, mert nincs sebesebb áradata a kékvizű tóba szakadó nagy Etel folyónak, mint hadrontó, népigázó húnok seregének. Mint a szél egy lehellete megbontja az oldott kéve szálait és ragadja magával pusztitó forgatagában: úgy szétszórták Húnor ivadékai a fehér kúnokat, a fekete kúnokat. Ámde soványnak, szegénynek tetszett a földjük; a táltos jósló szava más országról szólott, szebb hazáról regéltek az énekmondók. Hún-bércz kéklő ormai messzebb vannak még, felnyúlnak a felhőkig, arra fekteti fáradt fejét a leszálló nap, oda teríti ki vörös bársony takaróját, mint egy könyöklőre, ha még egyszer visszatekint a földre tűzszemével Hadúr, a nagy Isten. Fel, fel húnok érczkarú vezérei: Keve, Kadosa, Béla! Rejtsd puzdrába csalhatatlan, süvítő nyilaidat Torda fia, hadrontó Bendegúz! Tovább haladt a húnok serege napnyugat felé. Folyó, ha útjokat állta, meglábolták, s ha mélyebbre süppedt a fenék, tömlőszárnyakat kötve lovaik hasára, vakmerően átúsztatták. Erdő
óriási szálfái rendre ledültek, fejszék csapása fölverte az éjszakának csendjét; a levegőeget villámok nem hasogatták, nem mennydörgött s mégis zengett-zúgott az erdő, vészt jósolt a titokzatos hang; a vad megrebbent, bújt a halandó ember. Meg-megpihentek nehéz harczok után, letörülték kardjaik vasáról a reászáradt fekete vért, nyilakat faragtak, kelevézeik hegyét műértő kezekkel vashegyre szoríták. Vidám áldomását ülték diadalmas harczoknak, s mennél nehezebb volt a diadal, annál nagyobb buzgóság szállotta meg őket. Hún-bércz magas ormán a mint felvillant fegyverök, hajnalhasadás volt épen. Hadúr mosolygása fogadta őket. Ezernyi-ezer sugarat vetett a tágas rónára, mely beláthatatlan messziségben terült el napnyugatra, napkeletre. Messze, messze, hova ember szeme még ha a saséval vetekedik is, el nem hatolhat, két kigyózó folyam hömpölygeti ezüst vizét. Emitt napkeletre támad az egyik, isten tudja, hol a másik. Itt találkoznak hosszú útjuk végén, itt ölelkeznek, mintha édes testvérek volnának. Haj, micsoda föld ez! Álmában sem láthat ennél szebbet a halandó ember. Végigsiklik rajta a szem és be nem telhetik merő édes gyönyörűséggel; ezen a sikságon, ha majd felütik lengő sátraikat, maga Hadúr is, a nagy isten, legeltetheti rajtok szemét. Bársony fűbe harap a kövér gőböly, iramodó széllel versenyt fut a paripa, lankás domboldalon békésen legelész a juh. – Ez a föld! Ez a föld, melyről csodaszép éneket álmodott Hadúr felkentje, ott a kékvizű tó partján! – kiáltottak fel a vezérek, s karjaikat az ég felé emelve hálát adtak a húnok istenének, ki megsegíté őket, hogy ide érjenek. Virágok fakadtak a völgyben, harmattól csillogott minden fűszál és egy árva felhőcske sem zavarta meg a menny boltozatának tiszta kékjét. Csak amott nyugaton, a nagyobbik folyón túl kerekedett sötét felleg, fergeteget igér, úgy gyűlt, gyülekezett, kelet felé hömpölygött, csattogtatta szárnyait, mint fene nagy madár, melynek szárnyalebbentése árnyékot vetett a földre. – Hires nagy királynak országa van ottan – magyarázta egy rab. Veronai Detre az ura, kinek híre-neve messze földet bejárt. Ő maga nem lakik ott, de van, ki helyette fogja a gyeplőt: herulok, gótok, longobárdok, sok vitéz nemzet uralja, úgy hivják: Makrin. Koczkakövekből rakott, magas házban lakik és a várost is magas fal veszi körül. A várost úgy hívják, hogy Potenciána. Szólott erős Keve, húnok kapitánya: – Mondod, övék az ország, túl a nagyobbik folyón; azt mondom én, hogy most még az övék, de nem lesz az holnap; mondod, kőházban lakik: annak a kőháznak nincs olyan erős alapja, mint a mi sátrainknak; mondod, erős fal védi a városát, s kő kövön nem marad abból a városból. Súlyos szavak voltak, merész szavak voltak, amit Keve mondott, húnok kapitánya, de nem akadt egy is húnok seregében, száznyolcz nemzetség közt, ki ne hitte volna, hogy szavát beváltja. Bendegúz, Torda hős fia, nagy nemzetség feje, maga köré gyűjté három dali fiát: Rofot, Budát és Etelét, hogy tanítsa, őket hadi
Pilisi regélő Keveháza



mesterségre. Mert ki nagyralátó, s kire Hadúr nehéz munkát biz majd, illő dolog, hogy jó eleve tudják, minő a zivataros élet. Gyermekek még mind a hárman, de hamar váltja képét az emberöltő, unokák ősökké hamar cseperednek. Rof birja már a kelevézt, Buda játszik a karddal, s Etele, a legifjabb odabékél atyja térdéhez s hallgatja... hallgatja hadrontó Bendegúz meséjét... Ezalatt pediglen Makrin szedi rendbe hadi készségét. Gyűlnek a gótok, gepidák, állatbőrös pajzsaikhoz verik kardjukat a herulok, szürek; Százhalom tájékát, Potencia táját ellepi hadi nép. Mind együtt vannak már, kiket parancsoló szóval igazgat Makrin, most várják szász Detrét, a nagy urat, amelungok fejét, ki a nagy hű-hóra, segítségkérő rimánkodásra elindult nagy hada élén Potencia felé. – Nosza, húnvadászat lesz belőle – mondá – nem egyéb e tréfa. Bizakodott szörnyen gótok híres népe: – Imhol bástyafalat von közénk az isten, vízből van ez a gát, Duna habja megvéd a húncsorda ellen. Haj rá, haj! Vígan is voltak mind a hányan sátrakat ütének Potencia táján. Trombiták harsogtak, diadalmas ének levegőt reszkettetett, s járt a boros kupa, kézről-kézre adták. – Igyál, szolgám, igyál! – biztatgatá Makrint hűbéres királya, Veronai Detre. Tréfa lesz a hajsza, vagy csak merő játék, mely reánk vár itten. Hajlóban már a nap, alhatunk nyugodtan. Őrszem se vigyázzon. Vigan voltak mind ők, hogy is ne lettek volna vigan, nyári éjszakának nincs oly fagyasztó hidege, mely hidat verne egy rövid éjen át a Duna hátára. No meg mese-beszéd, mit kósza hír terjeszt a hún vitézségről. Szopós gyermek ijed meg tőle, nem harczedzett hősök. Pedig a mi történt, nem is kicsiség az. Reám hallgassatok, elbeszélem sorba, sem hozzá nem teszek, abból el sem veszek. Mikor leszállt az éj, s hold, csillag elbujtak felhőtakaróba túl a másik mezőn, hol a húnt sejtették, de szemmel nem látták, neszt alig is keltve, óvatos léptekkel közeledett Keve, közeledett bizony a széles Dunához. – Itt megálljunk – mondá, hogy a parthoz értek. – Soha míg a világ, ez az öreg folyó nem ivott bort, nohát igyék húnbarátságból, adjunk neki annyit, a mennyi tömlőnk van, s amennyi bor szorult nagy hasú tömlőkbe. Ihatott a Duna hún-tömlőkből bort eleget. Kerekedett aztán jó kedve is attól, csakúgy dőlingözött kétágas partja között. Osztég ló hasára kötötték a tömlőt, az lészen lovaknak vizben emelője, alá nem sodorja Dunavize árja. Minden hún vitézből lett egy-egy gyors csónak. Bezzeg nem kellett híd átkeltek a nélkül is mind a hányan voltak Keve emberei. A többit rábizták elpattanó nyilra, suhogó kardélre, repülő dárdára. Nem is támadt a nap, reggeli szürkület köde ült a tájon, mikoron felriadt Detre, Makrin népe harczi nagy lármára. Tétova szaladtak, fegyvert előkaptak, lovak nyerítése, haldoklók hörgése töltötte meg a levegőt. Összegomolyodtak, Tárnokvölgye ilyet még soha nem látott. Mintha minden fűszál emberré nőtt volna, oly sűrűn ellepték a nagy messze sikot. Halom halomra nőtt emberholttestekből, gazdátlan paripák nyihogva száguldtak, ki féket vessen a szájokra, messze volt a gazda: Odinhoz kivánkozott, vagy Hadúrhoz szállt lelke, hogy földi életét folytassa, hűvös berkekben vadat űzzön, s szolgáljanak neki, a kiknek életét itt lenn kioltotta.
Patakokban eredt a kiömlő vér, tapodták a lovak, a föld sem tudta már mind beinni. Holtra fáradottan mindkét fél elállott, tömérdek halottja volt Detrének meg Makrinnak, több volt, mint a húnnak; és Hadúr végzése mégis úgy kivánta, hogy nagyobb legyen a húnok vesztesége tárnokvölgyi harczban, mert ki lelke volt a húnok seregének, hol van Keve, hol van? Addig osztogatta halálos csapásait, míg egy gonosz nyil a szivébe furódott, s attól elállott a hősi szív verése örökkön-örökre. Hős Keve elesett a tárnokvölgyi csatában. Úgy kivánta a hún becsület, hogy temetetlen ne maradjon Keve, a nagy hős, mert ki dicsően élt és dicsően halt meg, megilleti azt a vitézi temetés. Saskeselyű, holló temetetlen testére, mint dögre ne szálljon, késő unokáknál megmaradjon híre időtlen nagy időkig multnak tanuságul, jelennek okulásul. Sirt ástak a húnok, de nagyot, de mélyet, oda bétemették a vezért s a többit, kik a harczban elestek. Fel is felemelték a televény földből a húnok sirhalmát, s követ tettek rája, faragottat, nagyot s azt mondták reá, hogy: ez a Keve háza. Alatta elporlad, ami benne földi, de ki nem fogyott még belőle az élet, folytatja tovább is ott a másvilágon, úr lesz Keve ott is, mert ki őt szolgálja, sok vitézt elejtett a tárnokvölgyi harczban. Detre szász, Makrin hej, ne örüljetek még ennek a keserves diadalnak. Új fergeteg készül, de nagyobb fergeteg, mint volt az előbbi. Potencia fala erősen áll, ép is, de meddig marad ép, Hadúr a tudója. Jó Béla, Kadosa, rettentő Bendegúz, hamar hirét vitték a tárnokvölgyi esetnek. Alighogy hirét vették, már állott a szer köztük, hogy boszút kell venni Detrén és Makrinon. Fel is felkészültek, Duna vize gátul nem állott előttük, ott termettek mindjárt másnap virradóra Czezumór határán. Detre, Makrin hada oda vonult szépen, csakhogy a minapi nagy bizakodásból alig maradt benne csak siralmas árnya. Nem is vigadoztak, húnt szidni sem szottyant kedve nagy Detrének. Most már bizony tudta, hogy mi reájok vár, az ingyen sem tréfa. Baromnak hítták a húnt, csordának tekinték a húnok seregét, jaj-keserves vala, amit tapasztaltak a tárnokvölgyi iszonyú csatában. Keve egymaga volt, most meg hárman jönnek, mind a három hősnek keleten van hire, nyugaton lesz hire, ha úgy akarja nagytehetős Hadúr. Ha te tudtad volna szerencsétlen Makrin, hogy mi vár itt reád a czezumóri síkon, bizony odahagytad volna Potenciánát, oda kincseidet, s inkább bujdosója lész a nagy világnak. Mint a sziklahegyről, ha ropogva-harsogva letörik egy-egy nagy darab és gurul alá a menedékes lejtőn, s magával sodorja mindazt, a mi útjába áll: úgy rontott Detre és Makrin seregére a hármas hún sereg: Béla, Kadosa és hős Bendegúz serge. Elsötétült a nap húnok nyilaitól, s akiknek szánva voltak ezek a mérgeshegyű, gonosz nyilvesszők, azokra nem sokáig mosolygott Hadúrnak életadó napja, halálos hályog borult szemökre és inaikból kifogyott az erő. Elől rombol két karddal kezében rettenetes Béla, ritkul előtte a sor, jobbra is, balra is nő az ember-barázda. Iszonyú szántás ez, iszonyú vetés ez, örvend a sápadt arczú Halál. Amott Kadosa villogtatja jó pallosát, erős Makrin meghátrál előtte, de elébe szöktet
A királyi központ lapja 5



Detre a szász, kinek aczélból van minden izma, két kézre fogja élesre fent, széles kardját, s utat nyit Kadosa szivéhez, melyből megered pirosan a vér... Hadúr akarta igy, hogy múló pillanatra feléledjen gótok, rómaiak szivében a remény pisladozó tüze. Összezavarodik nyugat-kelet népe, nyil süvölt, kelevéz búg a levegőben, érczpajzsot dönget örvös buzogány: huj, huj!... riad a hún, de mintha a földből gepida, herul, gót varázsszóra nőne, csak a térség fogy, de az ember nő.
Bélát körülveszi tengernyi ellenség, elborítja dárda, feléje vág száz kard, de megáll ő mégis, mint egy kőbálvány, melyet csak Hadúr nyila dönt meg... Hadúr akaratja, hogy ő is elvesszen; Hadúr irányozza dárdáját a gótnak, aki czélba veszi, s vakszemen találja. Diadalordítás kél rögtön nyomába. Egyedül maradt most Torda fia, rettentő Bendegúz. Oroszlán, mintha szoptatta volna, olyan királyi hős, jaj, kit nyila talál, jaj, kit pallosa sujt. Odin várja őket a hetedik égben, de hiába várja hites felesége, búsuló családja nyugaton, a kőből rakott háznak alacsony küszöbén. – Hol vagy Detre szász, te? Téged keres nyilam! Ha sebesebb lábad, mint a turul szárnya, utól ér a nyilam, homlokon talál meg! Bendegúz kiáltja s éjfekete lovon halált osztó karddal, érczhegyű nyilakkal száguld, hogy nyomába kerüljön a szásznak, a rettenetesnek. Makrinnal találkozik, vele akad össze: – Kard, ki kard, gót-ember! Utolsó csatádat megvívjad most vélem! Csak ennyi a szóból, a többit elvégzi Bendegúz pallosa, melyről iszonyatosképen csurog a vér, mint az eszterhéjről tavaszi nap csorog a megolvadott hó. Egy csapással Makrint, mintha nyers tök volna, kétfelé hasítá, egyik fele jobbra dült, a másik balra, gót bűbájos írja össze nem ragasztja, egygyé nem forrasztja soha, míg a világ. Megriad a gótok fogyaték serege, királyt megboszulni nem akad ott ember, csak az, kire vadász rettentő Bendegúz, csak a berni Detre. Rátámad Bendegúz, messziről, hogy látja: – Ihol van a szolgád, immár az én szolgám a másik világon, téged is annak szántalak. Aczéltollú nyilát ércz-idegre kapja, villámgyorsan czéloz, pendült a feszült húr, s a levegőeget kétfelé hasítva röpül... röpül és a Detre homlokába kopoltyúig béhat... De minő varázslat? Urdung, manó dolga, a mit Bendegúz lát...? Vasból van-e Detre homloka, vagy érczből? Mert hogyha csont
ból vón’, mint gyarló emberé, menten lefordulna nagy sárga lováról, s kihullna kezéből dárdája. De halljatok csodát! Detre oda kap a homlokához, letöri ércztollát a kiálló nyilnak s a földre hajítja; s a mi benne maradt, hadd maradjon benne, kárt úgy hiszi nem tesz életében. Bendegúzra csap rá, mint a saskeselyű, ha fenn a magasban prédát keres és lát. Mását e tusának hej, ugyan ki látta? Két fene tigrisnek alítja, ki nézi, a sivó homoknak iszonyatos vadja szelid bárány hozzájuk képest. Dárda ketté törik, pallos pallost csókol és szikrákat szór a kardnak nemes éle, százszor összeroppan százszor visszapattan Bendegúz és Detre. Szikrázó aczélnál szikrázóbb a szemök, véres verejtéknek cseppje szakad róluk. Felkiált Bendegúz: – Ember vagy római, adsza kezed inkább, barátul fogom meg, barátul szorítom. Tanuld meg Bendegúztól, hogy vagyon embersége a húnnak. Veronai Detre, a rettenetes szász, leereszti kardját. Tetszik neki a szó a halál mezején; tetszik neki a kéz, Bendegúz vasmarka, odabékél hozzá, még meg is szorítja. Czezumórnál igy lett szász Detre barátja vitéz Bendegúznak. Czezumórnál igy nyert országot a hún nép, nagy országot, szépet, Tisza-Duna mellett. Gótok eltemették Makrint, a húnok pediglen Bélát és Kadosát oda vitték, ahol álmait aluszsza Keve, a dicső hős kőbálványos magas házában. Még két bálványkövet tettek az egy mellé, elsiratták mind a három derék kapitányt, kikre Hadúr külde honszerző csatában dicsőséges halált. Ez a Keveháza régi krónikája.
6 Dobogókő
Ajánlott honlapok az
interneten:
www.kiralyikozpont.hu
www.apilis.fw. hu
www.orszagepito.hu/szamok/90-2/902_Pap.pdf
www.albaregalis.hupont.hu
www.osbuda.hu
www.dobogommt.hu
www.szentozseb.hu
...és számtalan video és fénykép a Youtube és az Indavideo oldalain.



A Pilisben járó turisták kedvelt célpontja a hegység legmagasabb pontja, a Pilis-tető. A hely és környezetének történelmi, vallástörténeti és szakrális jelentőségét sokan kutatják, kiemelt fontossága számunkra nem kérdéses. A hegytető jelenlegi állapotát – sajnálatos módon – az 1981-ben épült és 1996-ig működő katonai légvédelmi bázis beton-silóinak maradványai határozzák meg, melynek építésekor a terület régészeti feltárásának lehetőségét végleg lenullázták. A természetjáró két irányból közelítheti meg a 756 méter magas csúcsot, az egyik zöld jelzéssel ellátott ösvény Pilisszántó felöl, az Orosdy-kastély fölötti hegyoldalból indulva kapaszkodik fel. Ezt az turistautat „Grófi útnak” nevezik; Orosdy Fülöp 1895ben Meing Artur tervei alapján megépíttette a kastélyt, majd az 1900-as évek elején Hein János tervei szerint a kastélytól 4,5 km hosszú keskeny szekérutat építtetett a hegytetőre. A jelenlegi zöld jelzés szinte végig ezen a nyomvonalon halad. Felérve a szerpentin-jellegűen kiépített ösvény felső szakaszához a turista szembesülhet azzal a ténnyel, hogy a Pilistetőre a mai napig nem vezet jelzett turistaút. (A zöld jelzés a hegytető dél-nyugati „élén” halad tovább a Pilis-nyereg irányába.) Ennek oka összefüggésben van azzal az „akadállyal”, mely a túrázó elé kerül váratlanul akkor, amikor a jelzett utat jobbra elhagyva egy ösvényen a tető közelébe ér; egy kerítés. Gondolom, hogy sokan önök közül is megütköztek ezen a jelenségen, azonban a „rejtély” kulcsához azért némi támpontot adhat az a tény, hogy a kerítés e szakaszánál egy fából ácsolt létrán azért át lehet jutni. A csúcson a betonsilók felé közeledve ismét a kerítés egy szakaszába ütközünk, melyet a rendszeres javítás és pótlás ellenére az arra járók felszakítanak, áttépnek. (Értelmetlen módon a létra mellett is át szokták szakítani a kerítést.) Mindennek az oka – melyre itt hangsúlyozottan szeretném a figyelmet felhívni – az, hogy a Pilis-tető kiemelten fokozott természetvédelmi terület! Azonban a területet bejáró felületes szemlélődő ezt nem tudja, és hogy miért, azt sem. (Ez sajnos a helyszíni korrekt tájékoztatás hiányának is betudható.) A kerítés nem az emberek bejutásának megakadályozása végett van ott, és nem a korábbi katonai objektum „maradványa”, mint azt többen gondolják. A nagyvadak, elsősorban a muflon behatolása ellen védekeznek az erdészek. Miért? Mert a Pilis-tető az egyik igen ritka, kizárólag a Kárpátmedencében található növény, a MAGYARFÖLDI HUSÁNG (ferula sadreliana) kiemelten védett termőhelye, melyben a vadak a zöld növény szárának az elrágásával komoly károkat tudnak okozni. Ez a növényfaj igen kis területen terjeszkedik, jelenleg a Kárpát-medencében hat előfordulási helye ismert. Ezek közül egyik termőhely sem nagyobb száz négyzetméternél! A zellerfélék családjába tartozó kétszikű növény 1,5 – 2 m magasra is megnő, a
kaporhoz hasonló külseje miatt könnyű felismerni. Egy-egy tő természetvédelmi értéke 250 000 Ft! A Pilis-tető ezen területe fokozott megfigyelés alatt áll, a szakemberek gyakran távcsővel, sőt telepített web-kamerákkal próbálják ellenőrizni és megakadályozni a populációt pusztító emberi ténykedést. Jelenleg a sárkány- és siklórepülős tevékenységek is tiltás alatt vannak ezen a területen, tüzet rakni, sátrat verni is tilos, adott esetben a bírság több százezer forint lehet! Nos, ez az oka a kerítés jelenlétének. A természetjárók elégedjenek meg azzal a lehetőséggel, hogy átjutva a létrán, rövid ideig gyönyörködnek a pazar kilátásban, s utána ugyan így elhagyják a területet. És legyenek megértéssel és toleranciával abban az esetben is, ha az éppen ott tartózkodó természetvédők és erdészek kitessékelik a területről az „odatévedt”’ turistákat. (Történt már ilyen.) Óvjuk, védjük a Pilis természeti értékeit!
PILISI RITKASÁGOK
Amikor a kerítés nem elzár, hanem véd...
Magyarföldi husáng
VÁRY ISTVÁN
Ahol újságunk otthonra lelt
www.kiralyikozpont.hu
és ahol mindig a Pilis a téma
7
A királyi központ lapja



Dobogókő
8
(Az írást az eredeti helyesírással közöljük)
Verőfényes szép nap volt a mult évi szeptember hó 14-ike. Osztályunk kirándulásainak sorozata már vége felé járt, s az előrehaladott őszi idő, nemkülönben a korán beálló esthomály már nagyon megnehezítették a kirándulást. A jelzett nap reggelén ép azon gondolkoztam, miként lehetne e szép napnak délutánját a a holnapi vasárnapot egy élvezetes kirándulásra felhasználni, a midőn egyszerre megszólal a távbeszélő csengője s az első szavak elhangzása után felismertem alelnökünk hangját. Örömmel vettem tudomásul a hírt, hogy az osztrák-magyar államvasút délutáni 4 órai vonatával Nagy-Marosra s onnan Visegrádra rándul s engem útitársul hí. Készséggel mondtam igen-t. Délutáni 4 órakor indultunk s esti 7 órakor érkeztünk – minden feljegyzésre méltó esemény nélkül – Nagy-Marosra. Itt a beállott teljes sötétségben botorkálva, megtaláltuk a révet, mely azonban, mivel épen a tulsó oldalról a váczi vásárra törekvő szekereket szállított át, jó ideig megváratott. Végre mégis csak átért hozzánk a visegrádi Charon, s mi beszállhattunk járóművébe. Itt ismerkedtünk meg Visegrád derék jegyzőjével Metzker Károly tagtársunkkal, a ki nem győzte eléggé csodálni, hogy ily időben a kompon budapesti kirándulókat
talál. Kedélyes társalgásba merülve, alig vettük észre, mikor a történeti nevezetességű Visegrádon kikötöttünk. Kiszállva, elváltunk társunktól s útunkat a „Korona vendéglő” felé vettük. Beérve e szegényes – Visegrádhoz nem méltó – korcsmába, letettük úti holminkat s vártuk, míg valami vacsorát készítenek. A várakozás idejét is kihasználandó, a másnapi kirándulás tervét állapítottuk meg s annak részleteiről beszélgettünk. Egyszerre csak egy daliás alak lépett ideiglenes otthonunkba s ott fürkészve tekintett körül; végre útitársamhoz lépve, bemutatta magát mint Várnai Ödön, a visegrádi korona-uradalom főerdészét s azt kérdé, hogy mi vagyunk-e a budapesti kirándulók? Csodálkozva azon, hogy érkezésünkről már is tudomást szereztek, meglepetve válaszoltunk igenlőleg; a midőn azonban új ismerősünk jövetelének czélját abban fejezte ki, hogy meghítt családja körébe, annál is inkább örömmel fogadtuk vendégszerető meghívását, mivel a vendéglőben valami jó ellátás alig kínálkozott. Keveset törődve a korcsmáros a fölötti bosszúságával, hogy a meghívást elfogadtuk, útunkat szíves házigazdánk kalauzolása mellett az erdőgondnoksági épület felé vettük, melyet csakhamar el is értünk, a hol házigazdánk kedves családja is hamisítatlan magyar vendégszeretettel fogadott. Itt e kedves körben a vacsora elkészültéig társalogtunk, s alkalmunk volt arról is tudomást szerezni, hogy ugyanazon szobákban, a melyekben felváltva időztünk, Ő Felsége lakott visegrádi tartózkodása alkalmával. Azon szoba ajtaja fölött, mely királyunknak háló- és dolgozószobául szolgált, emléktábla örökíti meg a vendégszerető családot ért ezen legmagasabb kitüntetést. Vacsora közben kedves házigazdánk még azzal tetézte vendégszeretetét, hogy az általa másnap rendezendő vaddisznó-vadászatra is meghítt. Éjfél tájban tértünk vissza szállóhelyünkre s hogy erőt merítsünk a másnapi fáradalmakhoz, melyek reánk nemcsak mint turistákra, hanem most már mint kezdő nimródokra is várakoztak, csakhamar nyugalomra tértünk. Jóllehet későn feküdtünk le, másnap mégis már jókor talpon voltunk s reggeli 6 órakor ismét beköszöntöttünk az erdőgondnoksági épületbe, mely találkozó helyül volt kitűzve. A kitűnő reggeli elfogyasztása után mindegyikünket puskával és tölté-nyekkel látták el, s azután a házigazdánk által személyesen hajtott könynyű vadász-kocsin a Lepencz-völgy bejáratához hajtottunk, a hol a vadász-társaság tagjai már tekintélyes számmal együtt voltak.
PilisAnno... dr. Marinovich Imre:
Kirándulás a keserűsre
(Turisták Lapja, II. évfolyam 3. szám, 1890. Márczius, 76. oldal)



Kissé bosszankodva azon, hogy erős északi szél fújt, míg a hajtók helyeiket elérték a völgy torkolatánál mintegy 1/2 óra hosszat várakoztunk. Kiadatván az utasítás, hogy a dúvad kivételével minden más vad kimélendő, kincstári erdővédek vezetése mellett a legnagyobb csöndben vagy legföljebb halkan beszélgetve, kígyóvonalban haladtunk a kiszemelt erdőrész felé, melyet lassankint ívalakban vettünk körül. Itt-ott egy-egy szárnyas repült ijedten fel előttünk s gyors szárnycsapással törekedett a veszély elől menekülni; ezekre azonban lövés nem történt, mivel mindenki csak a vaddisznók kitörését várta. A vonal, melyben a hegyoldalon felfelé haladtunk, a mint az egyes vadászok kijelölt helyüket elérve el-elmaradoztak, mind rövidebbé és rövidebbé lett, végül már csak a két turista törtetett felfelé, hogy a legszélső bal szárnyon elfoglalja helyét. Elérve a megjelölt pontokat, megtöltöttük fegyvereinket s várakoztunk; néhány percz mulva a hajtókat vezető kincstári vadász, a Thüringiából ide származott Reinhold, háromszoros vontatott kürtjellel vezényelte a hajtókat. Ezek zajt ütve törtek előre a sűrűben s közeledtek a puskások felé. Alattunk el is dördült itt-ott egy-egy fegyver, minket azonban nyugalmunkból semmiféle vad sem zavart ki, s így sem mi a vaddisznókban, sem ezek bennünk nem tettek kárt. Néhány percz mulva egy kincstári erdővéd közeledett felénk s jelentette, hogy az első hajtás véget ért. Fegyvereinkből a töltényt kiszedve, rögtön eredeti tervünk kiviteléhez láttunk. Bem tértünk tehát vissza a völgybe, a hol a vadászok reggelire gyülekeztek, hanem podgyászunkat s a fényképező-készüléket vívő emberünk kalauzolása mellett folytattuk útunkat a „Prédikálószék” felé, melynek remek kilátásában múlt ősszel felséges királyunk is gyönyörködött. Csaknem egy órai, a bozótok sűrűsége folytán elég fárasztó kapaszkodás után értünk fel azon hegygerinczre, a mely a Keserűs hegycsúcshoz húzódik fel. Itt a képünkön látható s a környék népe által Sulyok-nak (Binderschlägel) nevezett, minden oldalról szabadon álló magányos sziklatömb lepett meg. Ezt ehagyni a nélkül, hogy fenn lettünk volna: valóban bűnül lett volna felróható. Nem is mulasztottuk el. Jóllehet, egykönnyen nem is ment, egymásnak segédkezve, mégis felkapaszkodtunk reá. Elhelyezkedve rajta, az időközben viharrá fajult reggeli széllel daczolva mindaddig ellenállottam a minduntalan meg-megújuló szélrohamnak, míg útitársam lemászva egy alkalmas helyről a sziklatömböt s rajta csekélységemet lefényképezte. Miután még
névjegyeinket a sziklatämb tetején lévő egyik nyílásban elhelyeztem, hamarosan lejöttem a magas polczról, honnan a vihar már kalapomat is szélnek eresztette. Leérve, megnéztük az órát s meglepetéssel tapasztaltuk, hogy az idő már nagyon előrehaladt. Összeszedelőzve, még néhány perczig a mélyen alattunk elterülő remek képet csodáltuk, melynek legmegragadóbb részletét a hatalmas Duna képezte s vezetőnkkel gyorsan útnak indultunk, hogy még a "Prédikálószék"-re is eljussunk. Mindig fölfelé haladva, fölértünk a Keserűs főgerinczére. Már csaknem 3/4 óra hosszat gyalogoltunk, a midőn észrevettük, hogy vezetőnk az útat eltévesztette s útunk czélpontját a Prédikálószéket nem találjuk. A kiindulási pontra már késő lett volna visszamenni. Minthogy délutáni 1 órakor a sikárosi erdészlakban, este pedig okvetlenül otthon akartunk lenni. Ily körülmények közt, nem maradt más hátra, mint eredeti tervünk kivitelét máskorra halasztani, s ez alkalommal megelégedni a Keserűs által nyujtott rendkívül szép kilátással. Átadtuk tehát a fegyvereket s töltényeket, valamint a vendégszerető gazdánknak rögtönösen írt levelet a vezetőnknek s azt elbocsátottuk. Magunkra maradva, a szép bükkösben egyenesen déli irányba indultunk. Folyton lefelé haladva, később fajzáson, majd azután dús növényzetű legelőn át a Király-kút táján a Sikárostól Dömösre vezető s Osztályunk által kékkel jelzett útra jutottunk ki. Közel két órai erős gyaloglás után értük el a sikárosi erdővédi lakot, a turisták ez otthonát. Az erdővéd felesége kitűnő ebédet rögtönzött. Még a sikárosi erdészlakot a mögötte elterülő festői háttérrel lefényképezve, 3 óra 30 perczkor vígan megindultunk Szent-Endre felé. A völgy kanyarulatait átszelve, 4 óra 15 perczkor már a Dömörkapunál voltunk, 5 óra 21 perczkor pedig a fővárosiak előtt jól ismert Gillitzerhez tértünk be Izbég s Szt.-Endre között. Ez útat ily rövid idő alatt megtenni oly eredmény, mely – a kora reggel kezdett gyalogolást figyelembe véve – magunkat is meglepett. Magunkat kellőleg restaurálva, Szent-Endréről egy élvezetes kirándulás kedves emlékeivel gazdagabban, a helyi érdekű vasút vonatán tértünk haza.
Marinovich Imre (Bp., 1864. máj. 9. – Bp., 1945. dec. 31.): turisztikai és tűzrendészeti szakember. Jog- és államtudományi doktorátust szerzett. 1903-tól 1943-ig a Magy. Orsz. Tűzoltó Szövetség elnöke. Nevéhez fűződik az első m. tűzrendészeti törvény megalkotása. A Magyar Turista Egyesület Budapesti Osztályának első titkára. Téry Ödön és Thirring Gusztáv mellett egyike volt a főváros környéki turistamozgalom megszervezőinek; ő vezette az első hivatalos túrát a turisták által akkortájt felfedezett Dobogókőre 1890. jún. 15én. A Turisták Lapja első tíz évfolyamának állandó munkatársa. Irod. Déry József M. I. (Turisták L. 1927.) Forrás: Magyar Életrajzi Lexikon 1000-1990.
A királyi központ lapja 9



Gyöngyösi Gergely: Hogyan kell nevelni a
királyok és hercegek fiait?
(részlet az Összefoglalás, avagy rövid leírás, amely az összes szerzetes számára részletezi az előmenetel és haladás segédeszközeit, valamint a hibákat és a hibák ellenszereit (Epitoma) című művéből, ford.: Bellus Ibolya)
A testet illetően: Vigyázz, előkelő ifjú, hogy ne táplálkozz túlságosan elkényeztetett gyermek módjára. Ne aludj vagy pihenj többet a kelleténél, mert a határozatlan nevelés megtöri a testi-lelki erőt. Ne használj puha párnákat. Ne simuljon selyem a testedre, öltözz olykor durva lenvászonba, hogy tagjaid erősödjenek, és jobban bírják a munkát.
A testtartás: Legyen nyílt a tekinteted, ne húzd el a szádat, a nyelvedet se szívjad. Ne nézz gőgösen, a szemedet ne szögezd a földre, hogy a kezed ne merevedjek kényszerű tartásba, ne állj csúnyán, s ne ülj nevetésre ingerlő módon. Lebbenő hajfürtjeid rendezd illendően. Karodat tartsd egyenesen, járásod se legyen esetlen, hanem minden taglejtésed és egész testtartásod legyen megnyerő.
A testgyakorlás: Minthogy egy királynak gyakorta kell csatáznia, tőled is elvárható, hogy viadalokban eddzél. Nem hiábavaló, hogy te – akinek a törökök ellen kell küzdenie (már ha
hosszú élet rendeltetett számodra) – íjat ajzzál, parittyával lőj, nyilazz, dárdát vess, lóra pattanj és leszállj róla, fuss, ugorj, vadászatokon vegyél részt, tapasztalatot szerezz a hadakozásban. Egyáltalán nem szégyen olyat tanulni, ami tisztességesen művelhető. Ezért edzették az ókori itáliai fiúkat először tűzben, azután csikorgó fagyban lehűlt vízben. Mert az eke mellől választott fiúkból bátrabb és rendíthetetlenebb katona lesz. Ő ugyanis hozzászokva az éhezéshez, hőséghez, hideghez és fáradsághoz nem törik meg olyan hamar, mint az, akit ínyencfalatokkal kapattak el. Egyébként nem tiltalak el az egykorú társakkal való játéktól, hogy így kapcsolódj ki a munkából, és növekedjék az elszántságod. Nem kell a gyerekeknek mindig könyvekkel és komoly dolgokkal foglalkozni, és aránytalanul nagy feladatokkal terhelni őket, amelyektől elcsigázva csuklanak össze. A növények is kevés víztől növekednek, a soktól tönkremennek. Ezért ne vállalj túl nagy feladatot, de ne is süppedj tunyaságba.
Ételek: Étkezz szerényen és mértéktartóan. Ne végy magadhoz olyan s annyi ételt, amely megterheli a tested, és földbe döngöli a lélek szabadságát. Ne fogyassz emészthetetlen étkeket. Ha finom ennivalóhoz szoktál is, ne vesd meg a közönséges ételeket, hiszen nem mindig élhetsz majd városban; gyakran leszel táborban, erdőben, elhagyott helyeken, ahol kénytelen leszel póriasabb falatokkal beérni. Táplálkozz úgy, hogy ne viszolyogj a marhahústól meg a rozskenyértől. Ha süteményekhez, mandulához, cukorkákhoz, madárhúsból készült ételekhez szoktál hozzá, és ezek nem lesznek, megbetegszel, és otthon maradsz, az ellenség meg rád támad. Bár néhanap a királyi asztal megtisztelésére több fogást kell készíteni, ne feledkezz meg magadról annyira, hogy az agyad is belezengjen. Az éhség, ne pedig a falánkság készítse ebédedet és vacsorádat. Ezért vesd meg az üres fecsegést, és kerüld a hízelgőket. Vigyázz, hogy asztaltársaidat ne tartsd foglyaidként a sokféle édes étellel.
Italok: Vigyázz, hogy ne légy sem nagyivó, sem pedig olyan, aki csak a legjobbat issza. Kerüld el egészen a részegeskedést, nehogy amit korhely módra „betakarítottál”, még csúfosabban kelljen eltakarítanod. Olyan mértékletesen igyál, hogy ne szálljon a fejedbe, hanem oltsa a szomjadat. Gyerekeknek sok erőt ad a tej, így bőségesen van vérük, s ritkán éreznek szomjúságot. Ne mondj le egészen a borivásról, hogy amikor az asztalnál a vendégek köszöntésére innod kell, a bor ereje és a tapasztalatlanságod miatt el ne veszítsd a fejedet. Igyál csak bort, de úgy, hogy ne uralkodjék rajtad; hanem élénk és üde lélekkel. Ha valami dermesztő szomorúságot vagy kábító félénkséget okoz, hígítsd; ezt akkor kell tenned, ha kevés és élvezhető bort akarsz fogyasztani.
Vendégség: A vendégeskedésnek legyenek meg a maga szabályai az evés-ivás korlátait illetően, vagyis legyen mértéktartó
Dobogókő
10



– fényűzés nélkül. Ne felhőzze az arcokat szomorúság, olykorolykor nevetés is legyen. Honoljon ott komolyság, de ne zárja ki a vidámságot. Kapjanak helyt az élvezetek, de ne vigyenek a kicsapongásig. Legyen szórakoztató zene, de ne késztessen ízléstelenségre.
A ruházat: A szükséges mértéken és rangon felüli öltözködés könnyelmű, vagy hivalkodó, vagy olyan emberre vall, aki lányok és asszonyok tisztességét fenyegeti. Ezért kell figyelni arra, hogy ne adj többet a testnek, mint a léleknek; visszatetsző ugyanis, ha egy királyt, teste túlzott ápoltsága miatt nőiesnek látnak. Az egész öltözködésben kívánatos a tisztaság, amely nem okoz ellenérzést, s nem is eltúlzott. Kerüld viszont a porias és otromba hanyagságot; egy király számára, akár fiú, akár férfi, elengedhetetlen a méltóság, nehogy a nagyravágyás szégyenébe süllyedjen, míg a pöffeszkedő hivalkodástól hátrál. Egy uralkodó esetében mi sem visszataszítóbb ennél.
Üdvös tanítások: Tanuld meg az Úr imáját, a hitvallást, az angyali üdvözletet, a János evangéliumot; több, a szentekről szóló imádságot; hogy melyek a halálos és bocsánatos bűnök, mik a Szentlélek ajándékai, mik Isten és az Egyház parancsolatai, az irgalmas cselekedetek; melyik az üdvösség és melyik a kárhozat útja; mi a menny s mi a pokol, mi a Paradicsom, a pokol tornáca (limbusz), mi a purgatórium; mire jó a kegyelem, miért ártalmas a bűn; s végül mi a hit, a remény és a szeretet. Továbbá: ne bízzál a méltóságban, az ősök tekintélyében, a szépségben, a gazdagságban, testi erőben, a nagyságban, a sok katonában, az uralkodásban és a jó hírnévben, hanem az Istenben, mint adományozóban és a szentekben, mint közbenjárókban. Támogasd a papokat, különösen a derék szerzeteseket, hogy feltétlen híveid legyenek. Segítsd adományokkal a szegényeket, hogy imádkozzanak érted az Úrhoz. Védelmezd az evangéliumi hitet, életedben és holtodban egyaránt.
A viselkedés: Segítőid legyenek jóindulatúak, ne legyen bennük semmiféle gonoszság. A beszédből hiányozzék a trágárság, a hazugság s minden rossz. A vitákban ne legyen makacsság, győzzön az értelem és a belátás. Ne használjanak illetlen szavakat. A fiúk legyenek hozzád igazságosak, illemtudók, szemérmesek, szerények, ne részegeskedők, ne mámorosak, ne igazságtalanok. Egyesek közülük tudjanak magyarul, mások olaszul, amazok csehül és más nyelveken beszéljenek felváltva, így fáradtság nélkül, szinte játszva sok nyelvet tanulhatsz meg, embereidet magad is meg tudod szólítani, s ők is téged. Gyakorta előfordul, hogy alattvalóid egyedül veled akarnak közölni valamit, s nem bízzák tolmácsra. Az, aki mindig más közvetítésével beszél, névleg uralkodó csak, valójában nem az. Semmivel sem lehet a népet úgy megnyerni, mint a kedves beszéddel.
Védekezés/Mentség: Ezt mondja Platon: „Méltatlanul jár el az, aki úgy törődik egy közüggyel, hogy közben egy másikat felad. A nagyobb bajt kell előbb megakadályozni.” Tegyél mindent az idősebbek és hű embereid tanácsa szerint, akkor tetted később sem kelt visszatetszést.
Nyelvi-irodalmi tanulmányok: Törekedj arra, hogy ne csupán beszélj, hanem szépen és okosan is tudj beszélni. Kitérnek a fegyverek a tóga elől, a babér meghátrál a nyelv előtt. Nem akarom, hogy egy fiúnak lehetősége nyíljék a szónoklásra. Kellő időben hallgatni nagy bölcsességre vall. Amit egyszer kimondtál, nem vonhatod vissza. Azt akarjuk, maradj a középúton: ne beszélj mindig, de ne is hallgass mindig. Ügyelj arra, mit mondasz, kinek és miről. Bármit teszel, megfontoltan tedd, s gondolj a következményekre. Vannak könnyed és kellemetlen fecsegők. Azt mondjuk, az ő beszédük nem a szívükben, hanem a szájukban terem. Törekedj arra, hogy ékes és magvas beszédeddel múld fölül kortársaidat; hogy győztes lehess. Mert ebben és minden becsülni való tevékenységben fájdalmas számodra a vereség, örvendetes a győzelem. Beszéded ne legyen sem alázatos, sem túl egyszerű, sem fontoskodó, sem nagyon komoly. Mert a beszélgetésben a komolykodás méltán kelt gyűlöletet. A dagályos beszéd gyűlöletes, a felszínes és alázatos pedig egyáltalán nem hat. Helyénvaló, ha egy beszéd nem lagymatag, hanem erőt sugároz, és bár jó az egész művészetet ismerni, mégis a grammatika irányít, a dialektika nyomatékosít, a retorika megvilágosít. Vésd emlékezetedbe az írók fontos mondatait, hogy beszédkészségedet megszilárdítsd és pótold szókincsed hiányosságait; mert kevés lelkes ember, szavakkal gyakran sokakat legyőzött, sok lelkes pedig bátrabban küzdött.
Filozófiai tanulmányok: Ahogyan minden korszak vak irodalom nélkül, hiszen így senki sem tudja, mi a jó, és mi a rossz; nem tudja megítélni a múltat, jelent és jövendőt, úgy a filozófia tanulmányozása nélkül senki sem tudta szellemet fegyelmezettségre, az Isten tiszteletére, az emberi jogra és minden jóra nevelni. Foglalkozz hát buzgón filozófiával, mert az ember életében sokszor sokfele esemény történhet. Semmi sem állandó a Hold alatt. Az ember hol gazdag, hol szegény, egyszer uralkodik, máskor szolgál, hol betegeskedik, hol jó egészségnek örvend, hol diadalmaskodik, hol pedig őt győzik le; de semmi sincs, ami olyan vigaszt nyújtana a sorscsapások ellen, mint a filozófia.
Gyöngyösi Gergely: (1472-1531) egykori Pálos rendfőnök 1495-ben lett artium baccalaureus a krakkói egyetemen, majd belepett a pálos rendbe (Ordo Sancti Pauli Primi Eremitae). Mesterének a két alkalommal is az általános perjeli (prior generalis) tisztet viselő Szombathelyi Tamást vallotta, noviciátusi idejét nagy valószínűséggel Budaszentlőrincen töltötte. Rendi hitszónok volt (praedicator ordinis) 1501 és 1504 között Budaszentlőrincen, majd több más kolostorban. Ezekben az években kísérhette el az általános perjelt titkárkent (socius) vizitációs körútjain. Ragyogó képességeinek köszönhetően lett 1513ban a római Santo Stefano Rotondo kolostor melletti pálos kolostor perjele; ezt a feladatot 1520-ig látta el. Római éveinek irodalmi termése kiemelkedő jelentősegű. Hazatérése után az 1520 Pünkösdjén tartott budaszentlőrinci nagykáptalani gyűlésen megválasztottak a rend általános perjelének. Hivatalát csak két évig tudta ellátni, betegsége miatt le kellett mondania. Hivatali idejében az elődei által összegyűjtött rendtörténeti anyagot a vizitációs útjai során az egyes kolostorokban megőrzött oklevelek adataival lényegesen kibővítette.
A királyi központ lapja 11



Dobogókő
12
Kétféle török háborút ismerünk. Az egyik békesség idején is állandóan folydogált. Ez eleinte vitézi vetélykedés volt a török és magyar végházak népe között. Lassan-lassan azonban zsákmányolássá, rablássá fajult. S minél jobban megszűkült a vitézek fizetése, annál nagyobb mértékben folyt a portyázás. A törökök a mi falvainkat rabolták, a mieink meg a hódoltságiak fosztogatásából éltek. A szabad legények vagy szabad hajdúk pedig egyformán dúlták a magyar és a török helységeket. Az efféle jóból természetesen városainknak is kijutott. A vitézek azonban ezeket jobbára a sokadalmak (országos vásárok) idején látogatták, mikor is az ott összegyűlt árusnépek erszényein kedvükre vághattak eret. A hadakozás ezen módjai ellen, vagyis a portyázás, a száguldás, a fölverés, a vásárütés stb. ellen csakis a palánkfalak adtak védelmet. A kerített városokat tehát ritkán fenyegette efféle veszedelem. Így állván a dolog, a hódoltság korában nálunk minden helyet latorkerttel, sövényfallal igyekeztek keríteni. Még az ólak és az istállók is kerítve voltak; annál inkább a kertek és a majorságok. A török világ hadakozásának másik módja már veszedelmesebb volt. A nagy háborúkat értjük, mikor is a török birodalom minden népe ránk jött. Igazi háború csak ez volt, nagy csatákkal, várak és városok elfoglalásával. Hogy minő sorsa volt a háborúkban elfoglalt városok polgárainak, azt könyveinkben világosan olvashatjuk. Ezek szerint a törökök kardra hányták, vagy rabszíjon elhurcolták a lakosságot; tűzzel-vassal pusztítottak, mindent kótyavetyére hánytak a polgárság ingóságaiból. Egyszóval az elfoglalt városból nem maradt semmi sem. Könyveink ez állításával szemben egészen ellentmondanak írott emlékeink. Nagy török háborúk alkalmával a menekülés nem volt nehéz. A törökök ugyanis (hogy rémületet keltsenek) maguk hirdették jó előre, merre és milyen erővel mennek. S ha ezt nem hirdették volna is, akkor is tudta volna mindenki, merre veszik az útjokat; mert hiszen a bevett szokás szerint a törökök a tervezett út mentén már jóval előre kutakat ásattak. Akik tehát féltek a töröktől, idejében menekültek. Gabonájukat verembe rejtették, lábasjószágukat elhajtották, s értéküket a nőkkel és gyermekekkel együtt az úgynevezett költöző szekereken vitték tovább. Az egykorú jelentések szerint a nagy háborúk idején ezer és ezer ilyen költözőszekér vonult az utakon. Hogy az ostrom alá fogott városok népe csakugyan megmenekült, arra nézve írott emlékeink számos példával szolgálnak. Könyveink szerint Esztergom elfoglalásakor a városi lakosság teljesen elpusztult. A valóságban pedig Esztergom népét Komáromban találjuk, ahol a XVI. században királyi kiváltságlevéllel saját bírájuk botja alatt éldegéltek! Valpó városa török kezére jutván, lakói a Perényiek sárospataki birtokain telepedtek meg. Szeged halásznépe úgy a XVI., mint a XVII. században a felső Tisza mentén fekvő községekben vetegeti gyalmait. Szigetvár elfoglalása után a polgárok jó része a Dunántúl nyugati megyéiben szállja meg a helységeket. Komáro
mot 1594-ben szállja meg a török. A városban azonban egy lelket sem talál. A polgárok költözőszekereiken Nagyszombat felé menekültek. Szuhay püspök jelentése szerint a menekülőkhöz néhány prédikátor csatlakozott, s ezek postillákat énekeltek s prédikáltak a menekülőknek. Tolna város lakói 1597-ben Esztergom vidékén települtek meg. Egy részük meg Komáromba költözött, ahol a Tolnai utca még ma is megvan. Szikszó egész lakossága a XVI. század közepén Kassára költözött, s ott is maradt. A leginkább szorongatott Horvátország lakói seregesen költöztek és menekültek Dunántúlra. Hogy szép számmal lehettek a költözők, mutatja az a körülmény is, hogy az ausztriai kormányszékek a nyugati megyék lakóit állandóan Krobaten néven nevezik. Az efféle adat nemcsak szórva-hintve lappang levéltárainkban, hanem seregével akad. S ha egyszer mind napvilágra kerül, a hódoltság korát is más szemmel látjuk majd. Mondanunk sem kell, hogy a lakók nem mindenütt menekültek a török sereg elől. Török történetírók munkáiban olvassuk, hogy a ráják (keresztény lakók) seregesen tódultak a török táborba, s ott kenyeret, gyümölcsöt stb. árulgattak. Az is tudott dolog, hogy a török az iparosokat, a kereskedőket és a jobbágyokat szívesen látta és védelmezte is. Ellenben az urak és a nemesek nem kellettek neki. Nemcsak a defterek, de az átutazó követek jelentéseiben is olvashatjuk, hogy a Duna és Tisza közt Belgrádig népes és jómódú magyar községek voltak, melyek nagy háborúk alkalmával a török seregeknek tömérdek előfogatot, abrakot és élelmet adtak. Úgy a királyi végbeli vitézek, mint a nálunk küzdő császári hadak ezeket a hódoltsági magyar városokat és falvakat ellenségnek tekintvén, tűzzel-vassal pusztították. A török háborúk kitörésekor a bécsi haditanács azonnal elrendelte, hogy a hódoltsági községeket el kell pusztítani, mert máskülönben a törököt támogatják. S az ilyetén oktalan rendeleteket végre is hajtották. Sajátságos jelenség, hogy még a magyar főkapitányok is dicsőségnek tartották, ha egy-két hódoltsági magyar falut porrá égethettek s megmaradt lakóikat elhurcolhatták. Az ilyenekre mondta aztán az egyik budai pasa (Musa): „A magyarok fejjel mennek a sziklának; mert azt pusztítják, ami igazában az övék.”
A be nem hódolt városok lakóinak sem volt jobb dolguk. Ezek nem annyira a töröktől, mint inkább a császári seregektől és a várőrségektől szenvedtek. Kötetekre mennek azok a hihetetlen panaszok, amiket városaink a katonák, főleg a császári seregek pusztításai és fosztogatásai miatt fölterjesztettek. Az átvonuló császári hadak elől a lakosság mindenütt elszéledt, s az erdőkben sátrak alatt élt. A segítségünkre küldött vallonok (belgák) még az ausztriai kormányszékek jelentése szerint is nagyobb pusztítást és rablást vittek véghez, mint a törökök. Közmondássá vált nálunk, hogy ahová a vallon teszi lábát, ott vagyon nincs többé. A hódoltság korában a városi polgárok is fegyverviselő emberek voltak. Az egyes céheknek a legtöbb helyen megvolt a maguk bástyájuk, melyet aztán ők védelmeztek. A naszádosokról (vízi hajdúkról) tudjuk, hogy igen ügyes halászok, molnárok s kereskedők voltak. A polgárhajdú mint katona, minden városban ismeretes volt.
IDŐGÉP
Városaink a török háborúban
TAKÁCS SÁNDOR



13
A királyi központ lapja
A fegyveres polgárság kemény harcokat vívott az ellenséggel. Tudjuk például, hogy Szeged polgár-hajdúi a XVI. században minő győzelmet arattak a törökön. Szigetvár lakóinak egy része úgy az 1559-es, mint az 1566-os ostrom alkalmával hősi halált halt. Gyula város lakói írják 1559-ben, hogy minden polgár, akinek hat forint értékű vagyona van, puskát, kopját s más fegyvert köteles tartani. Minden éjjel, minden bástyán hat-nyolc polgár szolgál mint virrasztó. Veszedelmes időben még több. Ha ellenség közeledik, fejenként kell fegyvert fogniok és az iratos (zsoldos) katonákkal együtt küzdeniök. A sáncokat a város körül
ők csinálják, a sövényt ők fonják, a palánkot ők állítják és tapasztják. Mi polgárok – írják a gyulaiak – ott küzdöttünk a Lippát ostromló seregek között. Aztán jelen voltunk a szegedi viadalban, ahol ötszáznál több gyulai polgár halt hősi halált. Mikor az elmúlt évben a lippai pasa Gyula körül kastélyokat épített, mi polgárok fejenkint együtt harcoltunk a gyulai zsoldos vitézekkel. Ez alkalommal is igen sok polgártársunk halt meg, és sok sebesültünk nyomja még ma is az ágyat. Volt idő, mikor mi polgárok előbb arattunk győzelmet a török csapatán, mint a fizetett katonaság. Ennyi küzdelmük és érdemük fejében a gyulai polgárok arra kérik a királyt, tenné a városukat szabad királyi várossá, s engedné még, hogy hódoltságiakat telepítsenek maguk köré; mert az ő számuk már nagyon megfogyott, s félő, hogy városuk teljesen elnéptelenedik. Szigetvár polgárai az 1566-ik évi ostrom előtt ugyanilyen dolgokat írnak a sorsukról. Rettenetes teher volt rájuk nézve is az őrködés és a harc, de még ennél is súlyosabban esett nekik a várőrség erőszakoskodása. Ők maguk írják őfelségének 1565. augusztus 31-én, hogy könnyebben el lehet viselni a török zsarnokságát, mint Zrínyinek, és társainak kegyetlenkedését. Voltak olyan kerített városaink is, melyeket csakis a polgárok védelmeztek. Itt már könnyebb sorsuk volt az egyeseknek. Ha a török az ilyen várost elfoglalta, a polgárság sorsa mindig attól függött, mint viselte magát a megszállókkal szemben. Azazhogy a régi magyar példabeszédként: aminemű jónapadása kegyelmedtől vagyon, ha veszi, olyan istenfogadját magának tulajdonítsa. Debrecen városát például 1562-ben elfoglalta a budai basa. A törökök húsvét napján szállottak be Debrecenbe. Enyingi Török Ferenc jelentése szerint a polgárokat nem bántották; és senkit közülök el nem hurcoltak. De ami érték és lábasjószág akadt a városban, az mind elkelt. Magának Török Ferencnek házát is pusztán hagyták a jó török katonák. Mivel a török seregeket mindig sok kereskedő követte, s mivel az árusnépek szabadon járhattak és kelhettek a török táborban, az ostromlott várakból és városokból mindig sok ember menekült meg úgy, hogy kereskedő gyanánt a törökök közé elegyedett. Mint érdekes jelenséget meg kell említenünk, hogy a XVII. század végén, mikor a hazai törökség minden várát visszafoglalták, az ostromlott török várakba a környék keresztény lakói szállítottak mindent. S ezt a császári seregek még fegyverrel sem tudták megakadályozni! Ennek a különös jelenségnek egyszerű az oka. A német iga súlyosabb volt, mint a töröké. S bizony ezernyi és ezernyi magyar akadt, aki inkább kész volt veres kápát föltenni, hogy nem mint németet uraljon.
(Részlet a Buda két árulója című munkából)
Takács Sándor: (1860-1932) magyar–latin tanári diplomát szerzett; 1881-ben belépett a piarista rendbe; Nyitrán és a fővárosban tanított, majd évtizedeken keresztül levéltárosként dolgozott. Tagja volt a Magyar Tudományos Akadémiának és a Kisfaludy Társaságnak. Irodalomtörténészként indult, Péczely József meséiről, Péteri Takács József és Pállya István életéről írt könyvet. Jelentős fordulatot hoztak életében azok az évek, amelyeket 1893 és 1903 között a bécsi kamarai levéltárban töltött. A hatalmas levéltári anyag kimeríthetetlen forrás lett számára a múlt tanulmányozásához. Kutatásainak eredményeit történelmi esszékben írta meg: a török hódoltság korának életéről, az 1848 előtti évekről.
Esztergom 1543
Esztegom 2002. alaprajz



Egy rejtélyes ábra
Aradi Lajos A Pilis-rejtély c. előadássorozatának egyik darabja a „Rejtélyes ábrák a Pilisben”. Sok évvel ezelőtt már közzé tette azokat a – turista utak, ösvények, patakok által megrajzolt ábrákat, melyek hasonlóan a Nazca vonalakhoz, csak felülről, kellő magasságból láthatók. A pilisi ábrákat ráadásul a növényzet is takarja, így légi felvételről sem, csak kizárólag térképről azonosíthatók.
Talán az elsőként (másodikként, az első a Turul-ösvény volt, a szerk.) felfedezett ilyen ábra a Koponya, amely olyan szembetűnő és egyértelmű jel, hogy inkább azon csodálkozhatunk, miért nem régebben került a köztudatba (1. ábra). Aradi Lajos az
elmúlt évek során sokoldalúan vizsgálta ennek szimbolikáját, a mitikus magyar történelemhez kapcsolódó szálait. Én most az ő eredményeire utalva, elsősorban az előző három „Dobogókő” számban bemutatott hármasság, az Isten-anya – Sárkány – Istenatya minőség még nem részletezett harmadik elemét szeretném ebben az összefüggésben ismertetni. A Koponya négy kilométeres körzetében ÉNY-DK tengelyen a szentléleki és a szentkereszti pálos kolostor (alatta Szántó), rá merőleges tengelyen a klastrompusztai pálos kolostor és Dobogókő (Szer-kövek, Rám-hegy) helyezkednek el. Ezen helyek mindegyike kiemelkedően fontos a Pilis működésében, a különböző kutatások mindegyik kolostort Szent Özséb által alapított első, szentkereszti kolostorának véli (most lényegtelen, hogy ezek a feltételezések mennyire helytállóak). Ha egy területet a Pilis belső magjában felépített pálos kolostorok vesznek körül, mintegy szakrális védőgyűrűt vonva köré, biztosra vehetjük a Hely meghatározó jelentőségét. Gyöngyösi Gergely pálos rendtörténetében a fehér atyák bejárják a járatlan utakat (melyek egészen bizonyosan már korábban is léteztek, de a működtetés aktuális hullámvölgyében a természet már eltakarta az emberi
szem elől őket). A pálosok tudása tehát újra feltárja ezeket az erővonalakat, melyek immár láthatóan is kijelölik a szakrális területeket. A Hely tehát feltételezhetően a Pilis működésének egyik kulcspontja, ennek ellenére (vagy éppen ezért) semmilyen leírás, információ, de még csak utalás sem található róla. Ez a helyzet pontosan olyan, mint amit a Sárkány-gerinc esetében már megtapasztaltunk. Mintha valamit szándékosan elhallgatnának a Pilist működtető beavatottak, a tudatosan, vagy a tudás hiánya miatt ártók elől. A Koponya jelentéstartalma sokrétegű. Fizikai-anyagi síkon egy halott ember csontváz-része, a valamikori fej kalcium-vegyületből felépített tartóváza, a fej egyetlen szilárd eleme. Íly módon a fej belső, sérülékeny lágy részeinek héja, védőburka. Anyaga évmilliókig ellenáll az Idő bomlasztó hatásának. Jelentését továbbgondolva, az emberi szervezet belső irányításáért, a külső hatások érzékeléséért, az információk koordinálásáért, továbbításáért, a gondolkodásért, mindenféle tevékenység vezérléséért felelős szerv, az agy védelmét látja el. A tájban megjelenő Koponya áttételesen ezt is jelenti. A Pilis, mint élő szervezet agyának kijelölő helye, egyben védelmezője. A Pilis pedig nem akármilyen élő szervezet, hanem az egész Föld szakrális működtetésének egyik legfontosabb gócpontja. Ha itt egy koponya jelenik meg, az bizonyosan nem egy valaha élt szervezet holt maradványa, hanem ma is működő agy burka, élő összeköttetés Ég és Föld között. Műszaki hasonlattal élve, ha a Sárkány-gerincet a Pilis erősáramú csatlakozásának tételezzük, úgy a Koponya a gyengeáramú csatlakozás helye, interface a Pilist körülvevő szellemi erőtér bejövő információinak fogadására. A Teremtő működtető szoftverjének befogadó, tároló helye. Hogy ez miért éppen koponya, az előzőkön túlmenően sok mindenre utal. Egyik szálon nyugodtan gondolhatunk a kristálykoponya jelentéskörére. A kristálykoponya, mint jelenség, az archeológia tudományának bulvár-margójára szorult, másfelől az ezotéria kedvenc gumicsontja, melyet már sokféleképpen rágcsált, de valóban érvényes megállapítás még nem született. Most sem fog természetesen, inkább csak az előzőkre utalva említem meg. A tudomány hatókörén kívüli közmegegyezés szerint ez a koponya nem emberkéz munkája (legalább is nem a jelenkor homo sapiensé-é). Funkciója a (fentről jövő) információk fogadása és tárolása. A Föld fizikai síkján két anyag számít elsődleges információ-hordozónak. Az egyik a teret kitöltő, behálózó folyadék, a víz, amely nem mellesleg az emberi test legnagyobb arányú anyag-összetevője. A másik pedig a szilárd halmazállapotú hegyikristály, a kristálykoponya anyaga. Ezen tulajdonság-körben pontosan megfelel a Koponyának. Többen emlegetik – szent borzadállyal – hogy itt van elrejtve ama hiányzó tizenharmadik. Minden lehetséges (amíg nem ismerjük a bizonyosságot), tehát ez is. Véleményem szerint a Koponya maga a Kristálykoponya legalább is így működik, még ha jelenleg nem azon az intenzitás-szinten, ahogy valaha működött, és ahogy majd működni fog, ha eljön az ideje.
14 Dobogókő
A Pilisben működő erők IV. rész
Koponya a Pilisben
SIMON TAMÁS



Furcsa nevek
A Koponyát körbejárva beszédes helyeket érintünk. A száj helyén az Ördög-lyuk a Sárkánnyal való közvetlen kapcsolat pontja. Kiterjedését, a földalatti Pilissel való kapcsolatát csak sejteni lehet. Egy régi történet szerint valamikor egy meggyűrűzött kacsát engedtek le a nyílásba, akit később a Dunán leltek meg. Közvetlenül alatta egy kereszt – Döme halála. Ezen pont elnevezése egyértelműen dokumentált. 1957-ben ezen a helyen ért halálos kimenetelű baleset egy Demeter keresztnevű erdészt, a kereszt az ő emlékére állítatott. Ez ugyanakkor szemléletes példája a pilisi és börzsönyi nevek korábbi cikkben már említett szituációjának. Ha a helyi erdészeket, helyismerettel rendelkező embereket kérdezünk e nevekről, általában a hétköznapi gyakorlatból levezetett kész panelekkel válaszolnak. Így a Disznós helynevek kizárólag a környező települések makkoltató sertéstartására utalnak, a Vaskapuk nyilván a közlekedést gátló tényezők, a Piroska-, Dorottya-, Anna-, stb., nevezetű hegyek az éppen ott szolgáló erdészek lányairól kapták nevüket, az ösvények helyét az erdőgazdálkodás optimális szállítási útvonalai határozzák meg, amit pedig ilyen érvekkel sem lehet értelmezni, az egyértelműen a népi fantázia szüleménye. Az érdekes az, hogy ezen érvek sokszor helytállónak bizonyulnak, hitelesen dokumentáltak, igazolhatók. A Pilis ismeretében kijelenthető, hogy ezen példák ellenére a helyek nevei nem a gyakorlati racionalitás mentén értelmezendők, még ha átfedés is akad olykor. A Dorottya-bérc melletti erdészházba született lány nem véletlenül kapta ezt a nevet. A kondát sokszor nem véletlenül hajtották Vénusz-i erőpontokra. A Vaskapu nevű hely gyakran nehezen járható, ill. megközelíthető, a jelentése mégis egyértelműen dimenziókapu. A turistaösvények többsége érzékelhetően erővonalat követ, tehát valóban Ős-Fény. Döme közvetlenül a „döm” szógyökre utal, amit a múltkori számban Dömös kapcsán már elemeztünk. Jelentése alapvetően a tömör, nagy sűrűségű, tehát lényegében a vas-ra mutat. Dömörkapu szintén vaskapu, törökül „demir kati”, ma is így nevezik az aldunai Vaskapu-szorost. A Demeter-Dömötör nevű erdész halála valóban egy másik dimenzióba való átlépés mozzanata. Ráadásul közvetlenül jelzi ennek a változásnak a folyamatosságát, a pilisi Koponya-működés lényegét. Mint később látjuk, itt a lényeg a dinamizmus, a KeletNyugat, a Felső-, Középső-, Alsó-világ közötti átjárás folyamatos, pulzáló mozgása. Az állcsúcson a Mária-pad található, itt a börzsönyi Boldogasszony-pólus kapcsolata mutatkozik meg. Továbbhaladva, az állon (minő véletlen) a Vaskapu-völgyön haladunk, alatta Vaskapu-hegy, Vaskapu-szikla, Vaskapu-szurdok. Ilyen koncentrációban csak itt fordul elő ez a minőség. Vaskapuhegy, alatta Vaskapu-erdővel még található Esztergom mellett, később látni fogjuk, ez is szoros kapcsolatban áll a Hellyel. A Vaskapuk a koponya és a gerinc (agy és gerincvelő) találkozásánál, az „öreglyuk”-nál érintkeznek a Koponyával, egyértelműsítve az átjárás-minőséget.
Erőáramlás
A Koponya hátsó-alsó nyúlványa (a kisagy védőburka) a Simon-halála nevű terület. Újabb halál-hely. Már közhelyként hangzik, de le kell szögezni, a halál nem az élet ellentéte, hanem
egy másik, szellemi dimenzióba lépés aktusa, az újjászületés, a feltámadás kikerülhetetlen előzménye. Maga a Koponya is ennek a változásnak egy stádiumát jelzi, természetes módon vannak jelen az ezt jelző hely-minőségek. Simon legendáriuma szerint egy remetéről van szó, aki a Koponya őrzője. Az országba Pilisbe törő tatárok az itt elrejtett kincs felől faggatják, amit ő természetesen nem szolgáltat ki, ezért megölik. A Föld Szív csakrájának működési titkát elorozni akaró Gonosz archetípusa jelenik meg a történetben – itt kudarcot vallva. Az Ember számára nem a halál ténye (ami földi létében amúgy is kikerülhetetlen), hanem mikéntje a lényeges, Simon önkéntes áldozata őt a Krisztus-hierarchia magasába emeli. A Koponya élő testrész, belsejében jól érzékelhetően, a felületes szemlélő által is jól láthatóan működik az agy. Emberi koponyáról, tehát benne most is működő emberi agyról van szó. Ha anatómiai szempontok szerint tekintünk rá, úgy is érvényes következtetésekre juthatunk, de itt le kell szögeznünk, erősen leegyszerűsített vizsgálatról van szó. A területen belül két hegycsúcs található, az Agy két jól behatárolható helyén, a NagySzoplák és a Kis-Szoplák. Az előbbi a kisagy felső határterü-letén helyezkedik el, a Kis-Szoplák a nagyagy homloklebeny területén. A kisagy a mozgás-koordinációért felelős, egyaránt képes felfogni a felszálló-érző, és a leszálló-mozgató információkat. A nagyagy feladata leegyszerűsítve a kívülről jövő ingerek fogadása és továbbítása, ezen belül a homloklebeny az igazgatás, a végrehajtás, a tervezés és általában a gondolkodás területe. A Koponyán belüli két hegy, melyek erőrendszer hálózata egyértelműen jellemzi funkciójukat, és a Pilis működtetésében rárótt szerepüket, egymással összefüggő működésükben a szellemi irányítás feladatát látják el. A Nagy-Szoplák a mozgás, az Ég felszálló-érző, innen a Föld felé forduló leszálló-mozgató információit koordinálja, vagyis ő az összekötő kapocs Ég és Föld között. Az innen jövő impulzusok a Kis-Szoplák-hoz futnak be, a kívülről jövő ingerek fogadására és továbbítására szakosodott területre, vagyis az Égi rend működtető információit ő küldi a pilisi szent helyekre. A hevenyészett vázlatból is követhetően (2. ábra) a hegycsúcs alatti kőbánya határvonalát követő íves Szent-György vonal, mint homorú tükör a Dobogókő alatti Zsi
vány-sziklákra fókuszál, amit a rá merőleges erővonalak egyértelműen szemléltetnek. A Kis-Szoplákon jól kivehetően szentély romjai mutatkoznak, melynek jó kétharmadát „kőbánya”ként lepusztították (a pilisi kőbányák kivétel nélkül szent helyek építményeinek hűlt helyét jelzik). A Zsivány-sziklák a legendákban élő „elveszett város”, a Pilis működtetésében az ősmúltban
A királyi központ lapja 15



vélhetően kulcsszerepet játszó templomváros helyszíne, ahonnan a mindenkori legfelsőbb beavatás, a Szeretet finomrezgése jut Dobogókő csúcsára. A Koponya tekintete ide szegeződik, nem véletlenül. A Nagy-Szoplák, az égi jelek fogadója (ószövetségi hasonlattal: Jákob létrája). A Gall-féle lelki tulajdonság-mező szerint a barátság, az óvatosság, a titkolózás területe, a fizikai síkon is ezt mutatja, többszörös védvonallal keríti körbe magát. S mind eközben kijelöli az erővonal rendszerével a Pilis É-D irányú (és erre merőleges K-Ny irányú) szakrális kereszt (lásd a Szt. Mihály-Szt. György keresztet) mellett a DK- ÉNy irányú és rá merőleges hálórendszert is, ami a Koponya működésének inputját, betáplálási csatornáját mutatja meg (3. ábra). Simon remete ön
feláldozása éppen ezt védelmezi, máig hatóan blokkolva az óvatlanul, vagy ártó szándékkal behatolók szándékait. A hegycsúcs alatt néhány éve feltárt barlangrendszer a keresztségben a Szent Özséb nevet kapta az őt feltáró Slíz György barlangásztól, akit kollégáitól ugyan sok szakmai bírálat ért, de elévülhetetlen érdeme, hogy pontosan érzékelvén a Hely szakralitását, a pálosok alapítójának örökségeként értelmezte ezt a felső- és alsó világot összekötő pont erejét. Az elmúlás szakramentumát idéző Koponya életteli működését az eddig elmondottakon túl a térképen kirajzolódó „rejtélyes ábra” szerves folytatása is megerősíti. A Koponya ábrájának közkinccsé tétele után nem sokkal már érkeztek a továbbvivő információk, és a koponyához már test is társult (4. ábra).
(folytatjuk)
16 Dobogókő
Előadások a KÉT HOLLÓS Könyvesboltban októberben:
HARANGOZÓ IMRE előadása: október 4. csütörtök,, 18 óra: Transzcendens trambulin – A moldvai csángók hagyományai az utolsó átmenet rítusrendjével kapcsolatban.
MURGULY GYÖRGY előadása: október 5. péntek, 18 óra: Az idő nem múlik – a világegyetem nagy összefüggései
MOLNÁR V. JÓZSEF előadása: október 9. kedd, 18 óra: Világ-virág – a szerves műveltség alapjai és azok jelrendszere 7. rész
OBRUSÁNSZKY BORBÁLA előadása: október 11. csütörtök, 18 óra: Szkíta emlékek a Kárpátoktól keletre
BORN GERGELY előadása: október 12. péntek, 18 óra: A magyar tánchagyomány téridő szerkezete
ARADI LAJOS előadása: október 16. kedd, 18 óra: Mons Philosophorum – a misztikus Bölcsek Hegye a Pilisben
KISS MAO-TUN ISTVÁN előadása: október 18. csütörtök, 18 óra: Mongol testvérháború az Aranyhorda végnapjai. Az ilkánok Timur Lenk vezetésével elpusztítják az Aranyhordát
TÓTH GYULA előadása: október 19. péntek, 18 óra: A kitalált középkoron túl 1. rész
TÓTH FERENC előadása: október 25. csütörtök, 18 óra: Mit tanulhatunk? – a kukoricától
dr. TÓTH ZOLTÁN JÓZSEF: október 26. péntek, 18 óra: Vihar előtt – válaszúton
SZÁNTAI LAJOS előadása: október 30. kedd, 18 óra: Az előadás témája még egyeztetés alatt!
Helyszín: Két Hollós könyvesbolt, Bp. 1081 Kenyérmező u. 3/a.



Ajánlom pedig ezt a kis munkát Gyöngyösi Gergellyel ,,a Mindenható, az Istenanya és Remete Szent Pál dicséretére, dicsőségére és tiszteletére'” s magyar Testvéreim szeretetébe! (a szerző)
Özséb kanonok
III. Ince, (1198--1216) az Egyház egyik legnagyobb pápája, fatányéron költötte el azidőben egyszerű ételét, mivel minden aranyát-ezüstjét Jeruzsálem felszabadítására adta, mikor a ke
resztes vitézek – mélységes fájdalmára s megütközésére – a Szentváros helyett Zárát vívták a magyaroktól a dalmát partokon, Dandolo velencei dogétól biztatva. Nem sokkal ezután vetődött Toulouse-ba egy fiatal castiliai nemes, Domonkos kanonok, püspöke kíséretében, aki úton volt királya megbízásából Dánia felé; a prédikátorok szerzetalapítójának, kinek ereiben egyik ősének felesége révén magyar vér is lángolt, egész életére döntő hatással volt ez a provencei út, melyen egy eretneket, a vendégfogadóst, sikerült jó szóval az Egyház hűségére bírni, az eretnekségektől
túlburjánzó Dél-Franciaország földjén. A húsz éves Francesco di Bernardone dalolva pengette lantját Umbria derült és mámoros és csillagoktól szikrázó éjszakájában, ezüstös olajfalombok alatt, míg jókedvű társai majd halálra nem nevették magukat bohó és ártatlan tréfáin; senkisem hitte volna közülük, hogy a társaság lelke egykor majd az Úr stigmáit fogja hordozni testén... A gőgös és gazdag Firenze hét szent gyermek bölcsőjét ringatta ekkor, kiket a Madonna előre kiválasztott már szolgáinak... Ezidőtájban született Esztergomban Özséb is! Ezt a nevet kapta a szent keresztségben. A görög eredetű Eusebius körülbelül Isten ,,igaz tisztelőjét'' jelenti. A magyar nyelv, a maga eredeti kiejtésében, amint Achillesből Ehellőst, Irenaeusból Ernyét, Quirinusból Kerényt, Aegidiusból Egyedet és Sixtusból Sükösdöt csinált, úgy Eusebiust Özsébnek mondotta. A római martyrológium tizenhat kanonizált szentet ismer e néven. Ezek közül tizenkettő vértanú az első századokból, egy szerzetes, három pap, négy püspök (samosaténi, vercelli, milánói és bolognai) és egy pápa; van köztük egy ,,palatinus'' is (III. 5.) Szüleit Özsébnek közelebbről nem ismerjük. Legrégibb forrásaink csak azt említik, hogy híres, nemes magyar családból származott. Egyik újabb életrajzírója (Balázs Benedicta) a királyi udvar várispánjának teszi meg atyját; sőt vannak, akik a királyi család rokonságával hozzák kapcsolatba (Tormay Cécile). Bizonyosat azonban nem tudunk. Születésének éve is ismeretlen. (1200 után?). Csak azt jegyezték föl krónikásaink, hogy Esztergomban született. Esztergom vára, mely már a rómaiaknak is erős castruma volt a quádok ellenében, Magyarország ,,metropolisa'”, Géza fejedelemtől IV. Béláig, királyaink székhelye volt. Mint az ország fővárosa olyan pompával épült, hogy a keresztes hadakkal itt megfordult idegen lovagok, sőt a német császár és a francia király is, csodálattal és irigykedve bámulták; s hétszáz esztendő múltán mi is lenyűgözve állunk előásott romjainál... ,,Jött ide kereskedő..., velencei éppúgy, mint orosz... Piacán... sátoros kereskedők tanyáztak, vargák, kalaposok, kesztyűsök ültek, eladó rabszolgák sem hiányoztak” (Pauler: A magyar nemzet története... I. 446).
17
A királyi központ lapja
Gyéressy Ágoston:
Boldog Özséb élete
(részlet a könyvből)



Itt növekedett föl a kis Özséb, kinek lelki fejlődését nagy gonddal és figyelemmel kísérték és írták meg a Pálos rend történetírói. Ezek szerint tehát a gyermek már igen korán megtanulta a betűvetést. Csöndes fiúcska volt, kit a könyvek jobban érdekeltek, mint a játékok. Szeretett elvonulni a többiektől. Kerülte a lármás pajtásokat s rakoncátlan gyermeki csínytevésen sohasem kapták. Szerény volt, hallgatag és komoly: így jellemzi őt bollandista életírója is, P. Hevenessy. Hamvas gyermekarcán az érintetlen lélek derűs szépsége ragyogott. És ártatlanságát haláláig megőrizte! Míg társai serdülő korba jutva az érzékiség tövisbozótjába belehemperegtek, ő szigorú böjtöket tartva és imádságban átvirrasztott éjszakák árán sértetlenül megőrizte szíve tisztaságát. Följegyezték róla azt is, hogy a sok böjt és virrasztás és a hosszú imádság nemcsak nem hervasztotta el szépségét, hanem, mint a három babyloni ifjú esetében is, kikről Dániel beszél, azt naprólnapra sugárzóbbá tette. Akik ezt a tiszta szívű és okos gyermeket láthatták, minden különösebb jövendőmondó tehetség nélkül is megjósolhatták, hogy szent pap lesz még belőle. Amikor tehát annak ideje eljött, szülei beadták a híres esztergomi káptalani iskolába, hol a hét szabad művészet minden titkába beavatták. Kétségtelen, hogy a kanonok urak, kik mesterei voltak, köztük a nagynevű Jakab ,,skolasztikus” kanonok, nagyon megszerették a csöndes és szerény nemes úrfit, ki szomjasan leste tanításaikat, lázasan bújta kódexeiket s oly örömmel és lelkesedéssel imádkozott és énekelt velük a bazilikában; a káptalani iskola, mely még Szent István idejében alakult (1028), különösen énekkultúrájáról volt nevezetes.
Az esztergomi bazilikát 1196 körül építtette újjá egy tűzvész után Jób érsek. Bizonyára nem maradt el szépségben és gazdagságban a királyi palota kápolnájának csodálatos faragású oszlopai és csillagos portáléi mellett, melyeknek tökéletes művészetét ma sem győzzük eléggé csodálni. A katekumenek udvarából az ,,Ékes kapun'' át lehetett a székesegyházba lépni, melynek nyolcszögletű oszlopai két salzburgi márványból faragott oroszlán hátán nyugodtak. A fölírás hívogatólag szólt: „A kapu nyitva, az Élet Jegyese vár, jöjjetek.” A mozaik kép Szent Istvánt ábrázolta, amint koronáját felajánlja a Boldogságos Szűznek: „Fogadd el és kormányozd Országomat Édes Szűz Mária!” Ebben a gyönyörű bazilikában csengett hát föl annyiszor a fiatal Özséb áhítatos és lelkes éneke a legédesebb misztérium bemutatásánál: az ünnepi misén, vagy a szent zsolozsma végzésénél, melynek mély értelmű liturgiáját nagyon megszerette. Nem csoda hát, ha az esztergomi főkáptalan örömmel iktatta tagjai közé a nemes és tiszta életű ifjút. A kanonoki intézmény akkor már félezer évre tekinthetett vissza. „Szent Krodegang, metzi püspök a VIII. század derekán Szent Benedek szellemében szabályozta a városi papság életrendjét... A szabad életet élő összes papokat – a székesegyházi iskolákban képzett kispapokkal együtt – kolostori életre kötelezte” (Hóman: Magyar történet I. 192). Közösen laktak, közösen imádkoztak, közösen étkeztek... Mindennap mélységes és könnyes áhítattal mutatta be Özséb kanonok a szentmisét, ami abban az időben nem tartozott a gyakori és megszokott dolgok közé. Olyan mély, Istenbe merült áhítattal misézett, jegyzi meg P. Hevenessy, hogy akik látták, Isten szeretetére gyulladtak. Hogy pedig a szent Áldozatot minél tisztább lélekkel mutathassa be, gyakran gyónt gondosan megvizsgálva lelkiismeretét s őszinte bánatot indítva, nehogy méltatlanul egye az Úr szent Testét s ítéletet igyon az Üdvösség áldott Kelyhéből. S mivel nagyon szerette az Urat, szívesen beszélgetett Vele az imádságban. Első buzgóságából semmit sem hanyagolt el. Sőt egyre növekedett az istenes életben. Az imádságból fentmaradt idejét sem töltötte tétlenül. Nem szerette a sok és haszontalan beszédet. Egy percet sem hagyott kihasználatlanul. Elvonult és könyveket írt, melyeknek sajnos ma már a címe sem maradt meg. Különösen a jogban volt otthon. Mint kanonok, kinek ugyancsak ismernie kellett a kánonokat, jól tudta, hogy – Gratianus egyik dekrétumának szavai szerint „akinek porciója az Isten, nem szabad mással törődnie, csak
18 Dobogókő



Vele” (XII. Qu. 1.). Az egyházi tonzúrával ő is ezt a részt, a legjobbat választotta: az Istent, ki egyedüli öröksége s öröme volt. „Olyan filozófiát tanított, írja Gyöngyösi Gergely, mely nem az emberek, hanem az Isten tetszését vívta ki.” De a szavak mellett sohasem felejtkezett el a tettek pedagógiájáról. Tudta, hogy először neki kell követnie azt, amit tanít, nehogy míg másokat oktat az üdvösség útjára, Szent Pál Apostollal szólva, maga elvesszen. Egyházi méltósága még alázatosabbá tette. Nagy szeretettel oktatta az egyszerűeket, a tudatlanokat a hit örökszép titkaira, vigasztalta a szenvedőket s anyagilag is támogatta, ha rászorultak. Családja gazdagsága s kanonoki jövedelme folytán lehetővé vált számára, hogy a „szegények atyja'” legyen. Senkit sem bocsájtott el üres kézzel, aki csak hozzáfordult. Jobbnak tartotta a Mesterrel adni, mint kapni. Azok között, kik küszöbén megfordultak, érdekes vendégek akadtak olykor: a környező hegyek remetéi, kik szent magányukat az ima és a munka között megosztva, néha Esztergomba is elvetődtek, egyrészt, hogy az ünnepeken tiszta szívvel járuljanak az Úr asztalához, másrészt, hogy amit két kezük szorgalmával készítettek (vesszőkosárkákat, stb.), más hasznos dologra cseréljék. Jól tudták, hogy a jószívű Özséb kanonok háza tárva-nyitva áll mindig előttük, nem szégyellték hát gyakorta meglátogatni őt, hisz legjobb barátjuknak ismerték meg. Ő is különös örömmel és szeretettel fogadta őket, látta istenes szándékukat és tiszta életüket. Egyszerűségük, jámborságuk, igénytelenségük, valódi Isten-szolgálatuk csodálattal és tisztelettel töltötte el s egyre jobban kezdett érdeklődni irántuk. Szívesen hallgatta, amint ezek a jó emberek zavartalan és gondtalan életük egyszerű és rejtett örömeiről beszéltek, az erdők templomi csöndjében és áhítatában... Először talán kíváncsiságból maga is kiment hozzájuk s ha a szavak nem tudták volna meggyőzni, a tapasztalat minden ékesszólásnál hatalmasabban beszélt. A remeték élete rendkívül mély hatással volt reá. Szívét, mint Gyöngyösi Gergely írja, megsebezte az Isten szeretete, kit a remeteségben szabadabb szívvel tökéletesebben szolgálhat, mint a világban. S mivel a világ úgysem érdekelte túlságosan s az elvonult, kontemplatív élethez kezdettől fogva vonzódott, úgyszólván semmi akadályra sem talált nála az a gondolat, hogy otthagyja a világot s elvonul ő is a magányba. Özséb azonban nem volt a hirtelen fellángolások embere. Szigorú és hosszú próbáknak és önvizsgálatoknak vetette alá magát, hogy lássa, valóban Isten hívja-e őt a remeteségbe. Abban az időben még többet imádkozott. S mivel nem bízott a maga ítéletében, néhány barátjával s ismerősével közölte szándékát. Ezek között azonban több ellenzőre talált, mint helyeslőre – írja P. Hevenessy Gábor. Kifogásolták a remeték ,,tétlen'' életét, mennyivel többet tehet ő pl. a szegényekért, mint kanonok; ne keresse a maga önző vágyait és megvalósíthatatlan ábrándjait; nem fogja bírni azt az életet, belebetegszik, stb. De az okosság mezébe bújtatott e jó tanácsok és intelmek nem tudták meggyőzni a kanonokot, sőt cáfolásukban oly ügyes és szellemes volt, hogy több ellenfele maga is követni akarta őt... a remeteségbe, „szemétdombnak tekintve ezt a világot, minden pompájával és hiúságával egyetemben, hogy Krisztust elnyerjék” (P. Gyöngyösi Gergely). Ám új akadályok jelentkeztek: a szülők, a rokonok közös erővel igyekeztek lebeszélni őket erről a „lehetetlen” tervről. Özsébet azonban nem lehetett eltéríteni akaratától. Imával, böjttel, virrasztással szállt szembe az akadékoskodókkal. Azok
közé tartozott, kiket az ellenállás annál szívósabb küzdelemre ösztönöz. S kétségtelenül megvalósítja elhatározását, ha nem tör ránk orvul és szörnyűségesen a tatárveszedelem!
(folytatjuk)
(forrás: http://www.ppek.hu/)
19
A királyi központ lapja
Fizessen elő a Dobogókőre!
Hisszük, valljuk, hogy csak a nemzet emlékezetében élő tudás mentheti meg hosszú távon hazánkat a világ számára. A királyiközpont még bőven ad lehetőséget kutatói számára, hogy megfejtsék titkait. Ezt az újságot ezért hoztuk létre. Nálunk éppúgy olvashat a lefrisebb kutatási eredményekről, mint a legrégebbi forrásokból. Minden fontos, a Pilist érintő hírről beszámolunk. Az újságban foglaltakért természetesen felelősséget vállalunk.
Állandó szerzőink:
Váry István, Vetráb József Kadocsa, Aradi Lajos, Szőnyi József, Halasy-Nagy Endre, Simon Tamás, Egyed Zoltán, és akiknek tanításait követjük: Pap Gábor, Molnár V. József és Szántai Lajos
Megjelenési időpontok: március, június,
szeptember, december. Minden esetben az adott hónap utolsó napja.
Terjedelem, formátum: 36 oldal, A/4, színes borítóval Terjesztés: nemzeti könyvesboltok, magánterjesztők
Előfizetési díj egy évre: 3000 Ft, ami tartalmazza a postaköltséget is.
Európába: 6000 Ft, Tengeren túlra: 9000 Ft. Az egyes számok ára: 600 Ft
Előfizethető bármely postahivatalban, vagy rózsaszín postautalványon, de személyesen is.
Két Hollós Könyvesbolt, 1081. Budapest, Kenyérmező u. 3/a. Minden esetben kérjük tüntesse fel pontosan lakcímét!
Bármilyen előfizetéssel kapcsolatos kérdéssel hívja a Két Hollós Könyvesboltot (299-0032).
Ugyanitt régebbi számainkat is korlátozott példányban megvásárolhatja!



20 Dobogókő
Ősi utak – régi titkok
Napisten csillagtemplomai
Egyiptomban
2013. március 5-13.
(9 nap, 8 éjszaka )
Utazás: Repülővel, az EGYPTAIR menetrendszerinti járataival Útvonal: BUD/CAI/ASWLXR/CAI/BUD repülővel, ASW/LXR hajóval.
Transzferek: Minden esetben légkondicionált autóbusszal.
Elhelyezés: Kairó 3 éjszaka Grand Pyramids 4*+, hajó 3 éjszaka 5* és Luxor 2 éjszaka 4*.
Ellátás: Kairóban és Luxorban félpanziós ellátás, a nílusi hajóút során teljes ellátással.
1. nap: Elutazás Kairóba az Egyptair menetrendszerinti járatával. A megérkezést és a szobák elfoglalását követően, vacsora keretében megismerkedhetnek a helyi ételek sajátosan egzotikus ízvilágával.
2 nap: Reggeli után a Gízai Piramisok, Völgytemplom és a Nap bárka megtekintése illetve Egyiptom egyik talán legismertebb jelképe a Szfinx vár minket. Igény szerint különdíj ellenében lehetőség nyílik az adott naptól függően valamelyik piramis, belülről történő megtekintésére is. A nap a Kopt negyedben fejeződik be.
3. nap: Reggeli után Szakkara illetve Dahsurban a Tört Piramis és a Vörös Piramis megtekintése következik. Ezt követően az Egyiptomi Múzeumban teszünk látogatást.
4. nap: Kora hajnali utazás Asszuánba repülővel. Reggelit vendégeink számára a szálloda, a hajnali órákban, a reggeli ideje előtt kijelentkező utasoknak elkészített "take-away" csomagokban biztosít. A megérkezést követően újabb egész napos kirándulással egybekötött felfedező utat kínálunk. A nap folymán megtekintésre kerülnek a Phileai templom, Kalabsha temploma. Ebéd és vacsora a hajón.
5. nap: Reggeli elfogyasztása után Fakultatív kirándulás keretében ellátogatunk Abu Szimbel-be. Az ebédet követően hajóutunk következő állomásaként Kom Ombo-ban megtekinthető Szobek temploma, majd továbbhajózás Edfu-ba. Este vacsora a hajón.
6. nap: Reggelit követően Hórusz templomának megtekintését kínáljuk hajóutunk utolsó napjának folytatásaként. Esznában megtekintjük a templomot. A hajó luxori megérkezése után ellátogatunk a luxori templomhoz is.Vacsora a hajón.



21
A királyi központ lapja
7. nap: A reggeli után megtekintésre kerülnek a keleti és nyugati part méltán híres nevezetességei, úgy mint a Királyok Völgye, Királynék Völgye valamint Habu City. A Királyok Völgyében hat(!) sírkamrába is betekinthetnek a látogatók. Különdíj fejében, Tut Ankh Amun legendás sírja is megtekinthető. Délutáni program a karnaki templom megtekintése. A nap utolsó állomásaként transzfer a szállodába, vacsora.
8. nap: Reggeli után egész napos fakultatív program Abydos és Dendera várja kedves utasainkat. Vacsora a szállodában.
9. nap: Reggeli, majd transzfer a repülőtérre, hazautazás Kairón keresztül Budapestre.
A túrán részt vesznek és gondolataikkal gazdagítják azt:
Szántai Lajos
magyarságkutató
és
Aradi Lajos
piliskutató
Jelentkezés és további információ:
Két Hollós könyvesbolt (Bp. 1081 Kenyérmező u. 3/a. telefon: 299-0032)



22 Dobogókő
A Pilis szakrális vonzatának létezése nem a honfoglalók felfedezése. Ők csak elődeiket követve beleköltöztek. A hely különleges hatásait a korábban ott lakók már felismerték. A Kárpát-medence népi és vallási kontinuitásainak kérdése a magyar történelem agyonhallgatott és elhanyagolt fejezetei közé tartozott és tartozik ma is.
Amit sokan és sokszor kétségbevontak, és hihetetlennek és valószínűtlennek tartanak, a keleti vallások Kárpát-medencei megjelenése és elterjedése. Akik ezt terjesztik, nem mélyebb hitükről, hanem teljes tájékozatlanságukról tesznek tanúbizonyságot. Ha utána olvasnának, láthatnák, hogy nem itt, de tőlünk nyugatabbra is valóságos az ázsiai egyházi személyeknek és a keleti vallásoknak európai jelenléte. Ha már azon sem töprengtek el, hogy Harun al Rasid Mezopotámia közepéről miért és mi módon küldött ajándékba Nagy Károlynak fehér elefántot, azon gondolkozhatnának, hogy Toursban, Trierben és Párizsban virágzó mezopotámiai szír kereskedőkolóniák voltak. Párizsnak 591-ben szír püspöke volt. A római szellem nagy előharcosának mondott Theodore, Canterbury érseke a szíriai Tarsusból érkezett, társa Hadriánus Észak-Afrikából. Szíriai katonákat telepítettek a dunai limes több erődjébe. Mellettük szír diaszpórák alakultak ki, akik magukkal hozták a Napisten kultuszát, számos feltárt oltár és kultuszhely bizonyítja ezt. A perzsiai Mithrasz, a december 25-én, barlang mélyén születő Napisten tisztelete általános volt Pannóniában. Mert eltüntetni nem tudta, a kereszténység integrálta, tanításait beolvasztotta. A főpapi Nap-föveget ma is mitrának nevezik. Míg Mithrasz süvegét előbb a mesék csákányos – a föld mélyéből a napfémet, az aranyat felszínre hozó bányásztörpikéinek fejébe nyomták, majd a szabadság jelképévé avanzsálták. Izisznek Saváriában templomot emeltek, Kübelének, akinek településnevek őrzik tiszteletét mindmáig, még ha Kebeleszentmárton néven is. A Duna-kanyari Dömösnek és Demsusnak névkapcsolatát már korábban mások is felvetették. Keletről hozott világnézetünknek a kereszténységben való megjelenését a mai napig számos vonatkozás bizonyítja, elég csak a sötét lovas és a fehér lovas küzdelmét ábrázoló templomi freskókon ábrázolt Szent László legendára gondolnunk. Töprengett már azon valaki is, hogy az egyetlen magyar alapítású szerzetesrend, a pálosok, miért éppen az egyiptomi anakhoréta thébai Szent Pált választották? A számos Alexandriai Szent Katalinnak szentelt templom sem tűnt fel senkinek? Vagy azt, hogy Isten szavunk Pusztay János prima-primisszima díjas nyelvészünk szerint is a sumír nyelv és fogalomkörből származik? A magunkkal hozott, és az itt talált szervesen beépült a már itt szerzett, vagy itt ránk kényszerített vallási világképünkbe. A hunok egy része nesztoriánus keresztény volt, az avarok egy része ariánus. (Áriusz 337 körül halt meg valahol Dél-Pannóniában.) A honfoglalást követően Erdélyben a kereszténység bizánci rítusa honosodott meg, a nyugati részeken a római kereszténységre térítették a népeket. A Pilis, mint középpont ezeknek kohójában és kereszttüzében állt.
Az alább elmondott gondolataimat két évtizeddel ezelőtt Pap Gáborral is megismertettem. Sokat mondóan hümmögött és további kutakodásra biztatott. Ami már akkor is bizonyosnak látszott, hogy a Pilis olyan – a magyar történetben – szakrális vonzatokkal bír, amit ma már, a részek ismeretének hiánya miatt nem értünk, de létezését látjuk, érezzük. Már az, hogy a magyar király legális, törvény szerinti felkenését, megkoronázását egyedül csak az esztergomi érsek végezhette, azzal a koronával, amit Visegrád várában rendeltek őrizni, is jelzi a hely központi voltát, és ezáltal a peremek kiemelt jelentőségét. A terület kiemelt védelmét északról és keletről a Duna folyó és délebbről a honfoglaló törzsek és a csatlakozott harcos népek nevével jelzett települések biztosították. Északnyugatról délkelet felé haladva: Tarján, Gyarmat (Gyarmatpuszta), Őrs (Felsőőrspuszta Csolnoknál), Jász (Pilisjászfalu), Jenő (Budajenő, Pilisborosjenő), Nyék (Budanyék), Keszi (Budakeszi), Őrs (Budaörs), Megyer (Békásmegyer, Pócsmegyer). A törzsnevekkel jelzett település-láncolat nem a véletlen eredménye, ilyen kis helyen való koncentrációjuk szinte példátlan. A Duna mentén egyféle szolgálónépek települései vannak: Marót (Pilismarót), Oroszi (Kisoroszi), Tótfalu (Tahitótfalu), Bogdány, és az elpusztult Bolgár (Nándor).
Valami van ott – Pilis rejtélyek
HALASY-NAGY ENDRE
Balthassar a három mágus egyike kopt textília töredékén IV. század British Museum



A királyi központ lapja 23
Ezek szerint a Pilis rengetege a legkorábban megszállt és megerősített övezetű terület volt. Hasonlóan a kapkán (aki a magyar krónika szerint régi híres vezér volt) szállásterületéhez. A védőövezet déli vonalának északi kezdőpontjánál Nyerges (Nyergesújfalu, eredetileg lótenyésztéséről nevezetes Nyergedszeg), Kovácsi (ma: Nagykovácsi), a Pomáz fölött Kiskovácsi (ma: Kiskovácsi puszta) és a királyi fiscus pénzkezelőinek, a kálizoknak települése (Budakalász) jelzi a terület fontosságát és a kiemelt jelentőségét. Csolnok a Duna közelében, az erdők szélén a királyi csónakkészítők települése. 1262-ben Cholnok néven emltik. (A Cserna jobb partján lévő Csolnakos-t – ma: Cincis-Cerna – 1360-ban Cholnukus-t kiváltságai miatt Erdély San Marinójának nevezték.) Ugyancsak királyi szolgálónépek faluja volt Solymár, ahol nevéből következtethetően a királyi sólymokat tartották, a befogottakat betanították. A település fölötti dombra épült váracs Pilis alatti völgyben vezető fontos kereskedelmi és hadiút ellenőrzésére is szolgált. Bajót körül még mindig fészkel a vadászmadárnak legjobban idomítható kiváló kerecsensólyom, a Napmadár. (A nap irányából zuhan rá áldozatára, amelyet nagy magasságban a Nap előtt körözve észrevétlenül derít fel. Úgy tűnik, mintha a Napból jönne egyenesen, és ezt az ihletést fokozza a hihetetlen, háromszáz kilométeres sebességű zuhanórepülése. Tudni való, hogy a kerecsennel fogják a vadász sasokat, mert a sólyom lehozza nagy magasságból a nálánál hússzor nagyobb madarat, és a földre kényszerült sast így foghatják meg.) A vadászó madarak különböző magasságokban siklórepüléssel vadásznak, a héják magasabb ágakon ülve figyelik ki áldozatukat, míg a legendás kerecset-madár, a kerecsen sólyom a nap felől a magasból alázuhanó kőként lecsapódva rúgja le áldozatát. Bonyolítja – vagy éppen megvilágítja – a hely jelentőségét, hogy a honfoglalás követően, amikor az országhatár innen legkevesebb ötszáz kilométerre volt, mégis pilisi településen vámoltak és vámot szedtek. Pilisszántó a királyi erdőóvók települése vámoló hely volt, vámja eredetileg a visegrádi Szent András monostoré volt, amit Károly Róbert utóbb a szentkereszti pálosoknak adott. (Pilisszántó már a rómaiak idején is útellenőrző és vámolóhely volt. Az ezt a feladatot ellátó négy belsőpilléres burgus – és nem őrtorony- a Kálvária-dombon állt.) A Pilis hegység közepén – nyilván késői, tatárjárás, de még inkább a török hódoltság utáni névadású szentnek mondott helyek vannak, amelyeknek eredeti elnevezését nem ismerjük. Csak példaként: III. Béla a mai Pilisszentkereszt határában ciszterci apátságot alapít 1183-ban Nagyboldogasszony tiszteletére. Jelentőségét bizonyíthatja, hogy Béla fia, II. András feleségét, az közelben meggyilkolt Meráni Gertrúdot oda temetik. A helyet, utóbb Boldogságos Szűz Mária tiszteletének helyét mégis Szentkeresztnek nevezték el. Vajon miért? A többi szentesített hely belül: Szentlélek, Szentkereszt, Szentlászló, a peremen Szentiván, Szentendre, Szentlőrinc. Nem ismerjük a kesztölci kolostor és a szigeti Szigetmonostor és a ma Leányvárnak nevezett település hajdani apácakolostorának névadó szentjét. Esztergom, a rómaiak Solva mansiója valószínűleg elpusztult a népvándorlás idejének viharos időszakában. Nem tudjuk, hogy Géza miért ide építtetett palotát. De azt tudjuk, hogy ide építtette. Itt született fia, Vajk is. Itt koronázták meg őket. Itt volt az ország egyházi központja. A vár alá város települt, benne kézművesekkel,
műhelyekkel, kereskedőkkel, boltokkal, piaccal, iparos telepekkel, templomokkal, kolostorokkal. Itt koncentrálódtak az udvart ellátó ipar személyi tárgyi és anyagi feltételei, a tatárok megjelenéséig innen irányították az ország sorsát. Esztergom volt ebben az időben az árpád-kori Magyarország legfontosabb települése, legjelentősebb városa, a magyar művelődés és művészet bölcsője. Ez a város volt az ország gazdasági életének központja, árumegállító joga alapján minden távolsági kereskedelemnek kereskedőnek érintenie kellett Esztergomot. Európa valamennyi országának kereskedői és árucikkei megfordultak a város piacterén. Itt működött az árpád-korban az ország egyetlen pénzverője. Királyainkat itt keresték fel a követek és a külföldi uralkodók. (III. Konrád császár, VII. Lajos francia király, Barbarossa Frigyes császár itteni látogatásáról megemlékeznek a krónikák.) Magyarország összes adójövedelmeit ide szolgáltatták be, és itt osztották szét. A virágzásnak a tatárjárás pusztításai vetettek véget egy időre. Bár a várat elfoglalni nem tudták, de a várost elpusztították, lakóit megölték vagy elhurcolták. A tatárjárás után a főváros Budára települt, Esztergom egyházi várossá süllyedt. Vitéz János udvara, Estei Hippolit pompakedvelése, Bakócz Pál reneszánsz építkezései Európa hírességeit vonzza ide. Az újabb fénykornak a török vetett egyszer s mindenkorra véget. Magyarország legszebb temploma, az egyszerűen csak Szép templomnak nevezett Szent Adalbert székesegyház ekkor pusztult el, a királyi palota könnyed gótikus falait lebontották vagy beépítették a török erődbe. A teljes pusztulást a török utáni újjáépítés tetőzte be. Amit lehetett elplanírozták, legfeljebb alapjaként használták. Eltűnt szinte minden, hogy helyül szolgálhasson az ország legnagyobb egyházi épületegyüttesének, amely grandiózus terv végül is csak részleteiben valósult meg, De révén egyesült – 1895-ben – Esztergom szabad királyi városa Esztergom érseki városával és csatlakozott hozzájuk Szenttamás és Szentgyörgymező községek. Nézzük a települések történetét: (Az Alföldön, az alpári homokháton található Pilis község, 1219-ben Peles, 1326-ban Pilys most ebből kihagyjuk.) Pilisborosjenő, 1284-es oklevél szerint Burs-Jenew, jelentős szőlőkultúrával rendelkező vidék, Solymár várához tartozott. Piliscsaba, római őrállomás maradványai, 1272 Chaba. Elődje a római korban itt állt ad Lucum Felicem (a Boldog Ligethez) római település volt. Piliscsév 1262-ben Chw területén haladt át a Brigetio-Aquincum összekötő római hadiút. Az út és az azt vigyázó római őrtorony maradványait feltárták. Pilisi apátság, Gertrúd királyné sírja 1213. Alapította III. Béla 1184-ben. Pilisszentkereszt Kiskovácsi puszta templomromok. Pilisjászfalu 1414 Jazfalw. Az abérthi nemesek (1274 Oberth) földje, Séti és Tulics egyesítéséből jött létre. Lakóinak készült a jászfalui szójegyzék, több mint 400 jász szó és azok magyar jelentése a XV. századból. (Ezek az abérthi nemesek abarok vagy oborok, avar maradékok lehettek.) Pilismarót, a rómaiak Castra ad Herculem hegyi erődje, az állítólagos történelmi Sicambria. A magyarok morvákat telepítettek



ide (1138 Moroth, Kis- és Nagymarót, a pálosok birtokolták. (Ikertelepülése volt a Gerecsében a mai Pusztamarót.) Pilisszántó 1294-ben Zantho, a királyi erdőóvóké volt. Vámoló hely, már a római korban is vámoló állomás volt a késő római burgusa. Vörösvár 1299 Zampto a törökök építették vörös várát 1543 után. Szentkereszt: királyi vadászlak/udvarház. III. Béla ciszter apátságot alapít 1183-ban még Nagyboldogasszony tiszteletére, amit később Szűz Máriára átkereszteltek. A legenda szerint a trónterem mennyezete omlott rá a királyra halálos sebesülését okozva. Ezek szerint 1063-ban udvarháza állhatott és kevés a valószínűsége, hogy abban baldachinos trónszék lett volna ott I. Bélának. A romba dőlt királyi vadászlak helyén épült fel a dömösi prépostság Dömös a kuruc háborúk idején pusztult el 1702-ben. Érdekes a szerbből származtatott Csobánka helységnév is. Bár a csobán az ősi magyarban is megvolt, valamiért ezt a csobánkát szerb pásztorlánykának vélik a nyelvészek. Kétségtelen a késői névadás, mert a török idők előtt a helységet Boron néven ismerték. (Érdekes, hogy marxista nyelvészeink a pásztort nem a francia pasteur-ból eredeztetik (lásd a híres francia bakteriológust), de még csak nem is a szláv paszternákból (lásd a híres Borisz Leonyidovics szovjet írót), igaz nem is a legeltetés teréről, a pásztóról, ahová a jószágot kiterelték, a füves rétről, a pusztáról. Árpád vár sziklabérce alatti Fényes forrásnál a Makó rét se a Makó-cápáról kapta a nevét. Név szerint ismerjük II. András szentföldre vitt magyar seregének egyik vitézét, Makót. A Megszökő-ből (lásd majd alább a magyarázatát az izbégnél) is csak a tudálékos újabbkor alakított Mexikót, adva magyarázatul, hogy az 1872 évi nagy kolerajárvány idején sokan menekültek ide. A menekülőkről, az ide szököttekről kapta nevét, akik itt laktak, egykori ősi kiváltságát jelzi a dézsmaszedési jog (a latin decimából). Az épületnek ma már nyoma sincs, de a neve fennmaradt, és az újabb korban épült erdészházra került át, holott nyilvánvaló, az erdész nem szökik, és dézsmát sem szed. Prédikálószékről is nem papi litánia, egyházi szertartás hangzott el egykor, sokkal inkább a hajnali Naphimnusz szózata, megszökők imája, az erdők rejtekén élők fohásza a Naphoz, a Napból kilépő Boldogasszonyhoz. A Holdvilág-árok (már a neve is rejtélyes) a római kori kőfejtőjével, a falakon rovásjelekkel, kaptárkövekkel, népvándorláskori áldozati hely volt, előterében állítólag honfoglalás-kori lovas-sírt találtak. Szent vár/Szent Iván településelődje a török időkben elpusztult, korábbi neve elenyészett. Dorog neve állítólag a helyi hagyomány szerint Atilla egyik alvezéréről nevezték el, és a helyi néphagyomány szerint a Nagy Gete lábánál temették volna el Atillát. A Kesztölci völgy előtt elterülő Kenyérmezőn ismeretlen eredetű, de nevében megőrzött egyház állott a Kesztölc melletti Klastrom-pusztán. Nagycsákány az egykor ott tulajdonló Csákok nevét őrzi. Nevük, a Csák a török nyelvből magyarázható. A török csák annyi, mint ütni, vágni. A török nyelvben a bicska, a bicsak a mai napig csaki. A magyarban a kemény követ szétütő, szétvágó szerszám neve a csákány. Pilisszentlélek Hutaszentlélek Bél Mátyás ismertette az itt működő üvegkészítő műhelyt, ahol tiszta zöld üveget állították
elő nagy számban. A pilisszentléleki kolostorban vetették fogságba a vele elégedetlen főurak IV. László királyt 1281-ben. Korábban a nagy szláv testvérhez törleszkedés bizonyítási igyekezeteként minden a szláv nyelvekből, elsősorban a szovjetorosz nyelvből próbáltak levezetni. Ezek napjainkig kísértenek, tárgyalt területünkön, a Pilisben is. Lássunk néhány példát. Ma már Szentendréhez tartozik, de korábban önálló település volt Izbég. Nevét az ide menekült szerbek névadásaként magyarázták, mert – szerintük – az izbég annyi tesz, hogy menekült. De ez nem így van. Ismert az ázsiai sztyeppén élő huszonötmilliós özbég nép Üzbegisztánban. Neve nem a menekült, hanem az öz (azaz önmaga) és a bég (azaz úr) jelentésű szavak összetétele, azaz a saját maguk ura nép, akik mindenkitől függetlenek, szabadok. Így hívták az Arany Horda egyik kánját is (Özbek 1312-1342). Az úz nép neve is ezt jelenti, hogy ők maguk, egyedül, és senki más. Lásd a róluk elnevezett földrajzi helyeket a gyepűn. (Úz völgye, Uzsoki hágó, stb.) A szó a magyarban is megvolt. Mai maradéka az özvegy, aki a maga házastársi saját-jogán örökli meg az elhunyt jogát nem csak ingóra és ingatlanra, hanem címre és méltóságra is. A magyar történelemben, a királyi Magyarországon a kötelező szolgáltatások és a földesúri terhek elől elmenekült szökevények neve volt az üzbég, ami csak fogalomtársítással jelentett szökevényt, mert a nevük szó szerint azt jelentette, hogy a maguk ura, azaz szabadok, senki alá nem tartozók. Velük már az 1080. évi törvény is foglalkozott. A királynak különleges feladattal megbízott tisztje, a jókszedő próbálta őket az országban összeszedni és letelepíteni. Ilyen település volt a Nyitra melletti Üzbég (ma: Zbehy Szlovákiában), ami települést már1269-ben Izbég néven említik az oklevelek. Akkor, amikor még a töröknek és az előlük pucoló szerbeknek ezen a vidéken se híre, se hamva nem volt. Szlávból származónak mondják a Dömör-kapu-t is, szintén Szentendre fölött. A szerb Demer-kapia-ból eredeztetik, jelentése Vaskapu. Vaskapu földrajzi név a Pilisben három is van (Esztergomnál és Pilisszántónál is). A Tömör, dömör, demír törökül vas. A vasverőt hívták egykor magyarul tömörkénynek. Dzsingisz kán fiatalkori nevét a Temürdzsin is vasverőt jelent. A józan észre apellálva látható, hogy a Dömör inkább származik a török magyar Tömörből, mint a szerb Demerből, ami egyébként szintén a törökből származott a szerbek nyelvébe. A kapu szintén megvan a törökben, lásd csak a Top-kapi=Ágyú kapu Isztambulban. Mesélő hegy neve ugyancsak a török idők hagyatéka. Valamikor Mesala volt, amit a török Messallah-ra változtatott, majd ebből lett a török idők elmúltával Mesélő. A többit: Kalicsa Vasarc – Kesztölc – Garancs – Ziribár - Sikáros - Bitóc - Kishortobágy-csúcs – Monolovác-hegy – Zajnát hegy – Dorog – Oszoly – Prédikálószék – Jász-hegy – Sibrik-domb fejtse meg más. A Pilis helye volt olyan ősvallási központnak (vagy központoknak), aminek tiltását már I. András törvénye is tiltotta, 1046-ban kelt tiltó rendelkezése megnevezi: scythicus gentilis et ethnicus ritus (azaz a szkíta nemzet népi és vallás) aminek gyakorlását és helyeinek látogatását tiltották. (Ezek emléke feledésbe merült, de a török időkben – amikor semmilyen vallást nem tiltottak – itt-ott feléledt, újralobbant. A török kiűzése után az egyház, mert tiltani már nem tudta, a szankcionálást már nem tehette – hát igyekezett átkeresztelni és ezeknek a helyeknek új elnevezéseket adott szentek keresztény szentek neveiről. A nagy irtást a tatárjárás hozta a vidékre. Ezt követően a király
24 Dobogókő



is kiköltözött a hegyek közül. IV. Béla Buda várában épít új házat magának, míg temetkezni korábbi székhelyén Esztergomban temetkezik. Apja Egresen (ma. Igris, Románia) fia a Nyulakszigetén, unokája Csanádon temetkezik, míg utódjuk az utolsó árpád-házi a budai várban. A Pilis az utolsó olyan földrajzi tér, ahol a természetes növénytakarót pusztai bokorerdők és sztyeppe-rétek képviselik. A Pilis fészkelő helye a kerecsensólyomnak, a magyarság legendás turuljának. Magyarországon a sólyomfélék (falconiformes) nyolc faja fordul elő, és közülük hat fészkel: vadászsólyom (F. rusticolus), a vörösvércse (F. tinnunculus) kékvércse (F. vespertinus), kabasólíom (F. subbuteo) Vándorsólyom (F. peregrinus) és a kerecsensólyom (F. cherrug). Utóbbi kifejezetten a sztyeppék madara, és a Pilis fészkelésének legnyugatibb előfordulása. Míg a többi szívesen költözik más madarak fészkeiben, a kerecsen elképesztő helyekre rakja fészkét. Megközelítésük szinte lehetetlen vagy csak nagy kockázattal lehetséges. A legjobb vadászmadarat csak fiókakorától nevelve lehet vadászmadárnak betanítani. Felnőtt korában már nem. Tehát fióka korában kell a fészekből kiszedni. Áruk ezért már a középkorban is igen drága volt, tartásukat csak magas rangúak engedhették mag maguknak, szerényebb származásúaknak tiltott volt. Igen érdekes az az igyekezet, amellyel árpád-házi királyaink a Pilis hegyet előbb lábainál, majd belsejében is egyházi alapításokkal vonták magukhoz, egyházi épületekkel gazdagították, azokba papokat vagy apácákat költöztetve, mintegy átkrisztianizálva a területet, és a világnak bizonyítandó római katolikus keresztényi mivoltukat. Érdekes, hogy egyetlen árpád házi név sem fordul elő (amiből máshol szerencsésen sok fennmaradt, Tarhos, Tevel, Fajsz, Tas, Taksony, Bulcsu, Üllő, Szabolcs, Solt, Koppány, stb.) a Pilisben. Árpád-vár sokkal későbbi névadás. Könyves Kálmán az esztergomi Duna-szigeten alapított templomot és apácakolostort. Álmos herceg Dömösön prépostságot és káptalant alapít. III. Béla felépítteti a pilisi apátságot a mai Szentkereszt mellett. A rövid idegig uralkodott III. Istvánról templomalapításáról nem maradt feljegyzés, de az árpád házi királyok gyakorlata, hogy saját alapítású egyházaikba temetkeznek, bizonyítja, hogy Esztergomban egyházat alapított, és oda temetkezett. IV. Béla templomot építtetett Esztergom városában, oda is temetkezik Mindez nem gyanítja, de egyenesen valószínűvé teszi, hogy olyan ősvallási központoknak kellett léteznie a Pilis hegyei között, amely a nép előtt ismert volt, és onnan őket eltiltani nem lehetett. Feledésbe csak lakosság többszöri kiirtásával (tatárjárás, törökdúlás, majd a törököt kiűző európai keresztény seregek dúlásai és fosztogatásai, a kuruc kor labanc pusztításai) merülhetett feledésbe. A kicserélődött lakosságot távol tartották az erdőktől, nehogy rábukkanva ezekre a helyekre, felismerjék azok szakrális erejét, isteni képét, mitikus kisugárzását. Olyannyira így volt ez, hogy már 1465-ből fennmaradt az első megyei kiadvány, mely szerint a terület különleges, ispán nélküli jogállását az 1492-es és az 1495ös országgyűlés megerősítette. A terület közigazgatási feladatát a mindenkori nádorok látták el! A lakosság többször kicserélődött. Már a korai Árpád-korból tudunk idegen betelepítettekről (Bajóti Simon, Aynard, stb.). A történelem folyamán a lakosság többször kicserélődött. A történelem folyamán többször szinte lakatlanná tett Pilisben.
Hoztak új lakókat Csehországból, Németországból, Olaszországból és Boszniából. Telepített ide új lakókat Károly Róbert Olaszországból, a kőfejtők megnyitásával újabb idegeneket hívtak be a bányákat művelni. Mátyás nagyszabású építkezéseihez Erdélyből hozott be iparosokat. Közülük száz családot Visegrád alsóvárosába telepített le. Feleségével újabb olaszországi kontingens költözött be. A török 1526-ban először, majd 1529-ben másodszor is végigpusztította a vidéket. A hadakozó török és német csapatoknak kedvenc portyázó helyévé vált a terület. Ekkor pusztultak el a királyi vadászlakok, hajdan virágzó egyházak, a kolostorok termőkertjei, a falvak határában lévő gyümölcsösök, a domboldalak szőlői, a picék hordói, a présházak eszeközei. A többször végigpusztított, kifosztott terület a török kiűzése után elnéptelenedet területre a pilisi községeket újra kellett telepíteni. Lipót császár németeket, tótokat, szerbeket telepített le, akik engedélyt kaptak házaik felépítéséhez a környékükön található romok széthordását, azok köveinek építkezéseikhez való felhasználását. Így pusztultak el véglegesen a honfoglalók nyomai, mert az épületeke az alapozásaikig kibontották az építőanyaga miatt. A visegrádi várat Lipót rendeletére 1702 után felrobbantják. A régi esztergomi vár Rákóczi hathetes ostromában semmisült meg, pusztult el. Nyom nélkül tűnik el a törökök 1543 után épített Vörösvár erődje. (És hová lett Árpádvár, Leányvár, Csikóvár, a sziget Király vára, és a többi erősség? Hová lett I. Béla királyi udvarháza, Salamon tornya, Klastrompuszta klastroma? Ma se tudjuk, hogy Sárisáp feletti (176) magaslaton állt egykori négyszögű építmény római burgus, középkor lakótorony vagy török végvár volt. Csak ásatással lehetne tisztázni. Itt építette fel országának központját Géza fejedelem. Szent István itt született, I, Bélára dömösi udvarházában dőlt rá a trónterem mennyezete, Salamont a visegrádi Sibrik-dombi római erődből átalakított ispánsági várban őrizték, IV. Lászlót itt zárták össze feleségével, Gertrud királynőt itt ölték meg, és itt is temették el. Fiát IV. Bélát és unokáját itt temették el Esztergomban. Esztergomi palotájában fogadta Európa uralkodóit III. Béla. Született itt árpád-házi király, meghalt itt árpád-házi király, börtönben csücsült itt árpád-házi király, fogságban tartottak itt árpád-házi királyt megölték árpád-házi király anyját és temettek el itt árpád-házi királyt Pilis az a spirituális tája világunknak, amelynek üzenetét teljességgel szavakba önteni lehetetlenség, csak érezni, megérezni lehet – például a fennsíkon éjjel, a Holdvilág alatt megállva, és a sötétbíbor bársonytakaró kupolája alatt a szikrázó csillagokat nézve belehallgatni a csend súgta üzenetekbe...
Caspar a ravennai mozaikról
25
A királyi központ lapja



26 Dobogókő
„Tiszteld őseidet, mert rajtok keresztül nyertél életet és örököltél Istent és hazát.”
(Vass Albert: Hagyaték)
Elöljáró beszéd a Búbánatvölgy földrajzi helyzetéről
A Búbánatvölgy az Apostoli Magyar Királyság közepeként jedzett pilisi központ nyugati határvonalán déli irányból tart északra, ’hol futása megtorpan a Duna folyó jobb partján. Balkéz felöl a Szamárhegy, jobbról a Maróti hegyek vonulatába illeszkedő Hosszúhegy erdős háta szegélyezi. A völgybe tartó erecskék, kis patakok vizei egy nagyobb tóba torkollanak, melynek neve; Kerek tó – a régiségben Kerekednek hívattatik –, ez a Búbánatvölgy fejénél található, s melyet rétek és tágas mezők vettek körül a Szamárhegy és a Vaskapu lábánál. A Kerek tavat tisztító vizeket a völgy Dunához tartó alsó részein zsilipelve még két horgászásra szolgáló halastavat létesítettek olyannyira felfogván a vízhozamot, hogy a régi patakágy kiszáradt a dunai torkolat közelében. Napjainkban a Búbánatvölgy az esztergomiak kedvenc nyaraló és kiránduló helye.
A magyari múlt nyomában
A magyar krónikás hagyomány írásaiból, a középkori írásos emlékek; határbejáró és ítélő levelek, diplomák bizonysága nyomdokain haladva Noszlopi Német Péter és Vértessi György tanulmányai ismeretében is kijelenthető, hogy a magyar korai valamint a késői középkorban kiemelkedő helyet foglalt el a völgy e térség váraival, várasaival, szakrális, s hitbéli életére jelentősen kiható építményeivel a Magyar Királyság életében. Már elöljáróban utaltunk arra, hogy a királyi kiemelt birtok, a Medium Regni, talányos, titokrejtő leírása szerint az akkori Vértes alatt húzódó völgy választotta el a titokzatos belső világot a külsőtől, melyet így jegyzett fel Oláh Miklós zágrábi püspök, későbbi esztergomi koronázó érsek 1536-ban Brüsszelben nyomtattatott Hungária című könyvének hetedik fejezetében: „...ad unum miliare Italicum a Strigonio distans ambit. Exurgit hinc mons, cuius in latere vineae porriguntur, arci et civitati Strigonio imminens.” (Esztergomtól egy olasz mérföldre fekszik – /Az esztergomi érsek Vértesnek nevezett múlató és vadászó helye, – a szerző./. Innen emelkedik az a hegy – a lejtőin szőlőskertek húzódnak –, amely Esztergom vára és városa fölé magasodik.) Oláh Miklós leírja a királyi központ területét, amely a Dunavölgy jobb oldalán húzódik a középkori Kékes (Zephir) hegyétől (ma Nagy Villám) indulván keletről két magyar mérföld távolságban – ez mintegy 17 km –, az esztergomi érsek múlató és vadaskertjével zárul. Kiemeli Dömös prépostságot, mint a félkörben elterülő királyi terület közepét, és a tőle nem messze látható királyi palotát. – Kékestől a Vértesig. Megjegyzendő, hogy a Vértes föld
rajzi elnevezés a Pilisben ma is megtalálható egy hegy és egy völgy neveként a Királyvölgy földrajzi közelségében. De térjünk vissza a Tárnok völgybe, mint a nyugati királyi szakrális és közigazgatási központ helyszínére; a mai Búbánatvölgybe.
A nyugati királyi központ
A hunok történetében – akiket a magyarokkal azonosítanak fontos szerepet tölt be a trójai menekült frankok által emelt vár, melyet egyik népnevükről, Szikambriának neveztek a pannóniai brycek. A Kálti Márk fehérvári kanonok által, 1358-ban befejezett Chronica Picta (Képes Krónika) leírása szerint e vár közelében úsztattak át a Dunán az éj leple alatt a három hun kapitány vezette hun seregek és ütöttek rajta a Szikambria várán kívül táborozó Detricus és Macrinus vezetése alatt álló megerősített Nyugat Római hadseregen, amelyet szétszórva, fejveszett menekülésre késztettek. A megfutamított római sereget hadvezéreik csak a Tárnok mezején tudták hadrendbe állítani és ütközetre sarkallni a hunok ellenében. Véres csata folyamán a hun seregek győzedelmeskedtek, de vezéreik; Keve, Béla és Kadocsa kapitányok elestek volt a harcokban. Szkíta szokás szerint temették el őket a közelben és sírjuk fölé egy követ állítottak. – Ez a kő még a XVIII. század közepén is látható volt – olvashatjuk az 1744. évi Bitóczi per jegyzőkönyvében Szamárkőként említve. Közelebb kerülünk földrajzi értelemben Szikambriához amennyiben felütjük Kézai Simon XIII. századi krónikájának lapjait a 24-26. fejezetnél, ahol ezt olvashatjuk a hunok második bejöveteléről:
„Miután tehát előadtuk a hunok eredetét,...most lássuk, mikor tértek vissza ismét Pannóniába. ...hét hadseregre oszlottak,...minden hadsereg harmincezer fegyveresből állt...zászlót bontva kivonultak tehát feleségeikkel, gyermekeikkel, nyájaikkal együtt, és átkeltek a Dunán Pestnél, illetve a szobi révnél, ahol is megvívtak egy bizonyos Duna menti várat.”
Bizonyára meglepetéssel ütköztünk meg, ennek a résznek olvastán, Pest helyrajzi nevének említésekor. - Ne tegyük! – Emlékezzünk Heltai Gáspár: „Krónika az magyarok dolgairól” című művében leírtakra, amelyben utal a pilisi Duna menti Pestre. Vessünk egy pillantást a Pilis térképére, egyetlen egy olyan terület bontakozik ki a szemeink előtt, amely valószerűvé teszi Kézai leírását az átkelés helyét illetően. Ha figyelembe vesszük, hogy a hét hadsereg létszáma – a tiszteken kívül is –, 210 ezer harcos, feleségeikkel, gyermekeikkel, felmenőikkel együtt is legalább hétszeres szorzót kell vennünk a magyarság összlétszámának megállapításakor; ez közel másfél millió ember. Hozzá kell vennünk az állatokat és a szekereket. A Szob-megyeri rév helyén történő folyami átkeléshez, ha a létszám felét vesszük is, a beérkezőknek szét kell bontakozni és meghatározott rend szerint végrehajtani a műveletet. Ehhez kellő teret biztosított az Ipoly torkolat két oldalán lévő szélesek és malom földek a mai Helemba falu alatt és Szob felett egészen Zebegényig.
A Tárnok-völgy titka (1. rész)
Múltőrző, titokfejtő séta a Búbánatvölgy környékén
VETRÁB JÓZSEF KADOCSA



A királyi központ lapja 27
A krónika a továbbiakban megjegyzi; Marót várának tartják a mondai hagyomány átörökítői, s a fent nevezett fejedelem ennek az erőd-várnak a védelmében esett el annak ostromakor. Kézai Marót éltes rokonának tartja az elesettet, anélkül hogy megnevezné őt. Személyét tekintve, hogy ki volt e helytartó férfiú az az alább következő sorok rejtekében található. A tényt, hogy Árpád fejedelem e hadmozdulatokat vezérelte volt Kálti Márk albai kanonok által jegyzett Képes Krónika következő sorai erősítik meg; „Eoque Arpad Zuatapolug cum ceteris Hungaris, ut superius dictum est, debellato et occiso castra fixit in monte Noe propre Albam, et ille locus est primus, quem Arpad sibi elegit in Pannonia, unde et civitas Alba per sanctum regem Stephanum, qui ipso processit, fundata est ibi prope.”
„A mikor Árpád a többi magyarral együtt, miként fentebb elmondtuk, harcban legyőzte és megölte Zuatapolug-ot, tábort ütött Noe hegyén Alba közelében. Ezt a helyet választotta Árpád először Pannóniában, s szent István király, aki tőle származott, ezért alapította ennek közelében Alba városát.” (Barsi János fordítása) A fent leírtak összegzése képen leszögezhetjük a következőket: Krisztus után 373-ban a hunok Szikambria közelében átkelnek a Dunán. Megütköznek Macrinus és Detricus vezette nyugat-római hadakkal Szikambria mezején (...a hunok az éjszaka csendjében Sicambriánál tömlőkön átkeltek a Dunán, és Macrinus és Detre seregét, mely a mezőn táborozott, mivel a megerősített város nem tudta befogadni, kegyetlenül leöldösték.” – Képes Krónika).
Árpád vezetésével a hunok azaz magyarok a Szob-Megyeri révnél, az Ipoly torkolatánál illetve a pilisi Pestnél átkelnek a Dunán. Megvívják Marót várát. Bevonulnak Atilla városába: Szikambriába. Árpád (Noé) Nimród hegyén üt tábort. Ennek közelében alapítja Szt. István Alba városát. Ezek fényében megállapíthatjuk, hogy a hunok azaz magyarok mindkét időszakban történt hadműveletei Szikambria közelében, Szob és a középkori – az azóta elpusztult – Megyer (Meger) falu, Basaharci völgy valamint Marót körzetében zajlottak. Atilla nagykirályunk Szikambriában (Atilla városában: Etzilburgban) állította fel székhelyét, innen idult hadba, ide tért vissza, és itt is halt meg – írja a Képes Krónika. Buda fivére Szikambria mellett építette fel várát, amely neve után Budának neveztetett a magyarok részéről. – Ez a Buda válik később a XIII. század negyvenes évei elején AU- Budává (Vetus Buda, Vetera Buda). A középkori Buda helymeghatározását szintén e pilisi térséghez köti XXII. János pápának a veszprémi püspökhöz írott levele, amely így hangzik:
„1321. deczember 8. XXII. János pápa a veszprémi püspököt, a dömösi és ó-budai prépostságoknak Róbert Károly királytól tervezett egyesítése tárgyában, jelentéstételre hívja föl. A te egyházmegyédhez tartozó óbudai Szent Péter parochialis egyház is, királyi székhelyen, a jelzett dömösi vár és káptalan szomszédságában, régebben a tatárok által földig leromboltatott és bár ebben az istentisztelet nem szűnt meg, mégis a Szent Péter káptalan – annak szegénysége és épületeinek romos állapota miatt – nem volt újjáépíthető, azért sem, mert a helyreállítás igen költséges lett vol
A Búbánatvölgy és a Duna



na.” (Monumenta Romana, 1899. 40. o. XLVII. Sz. fordította: Soós Imre)
Vagyis Óbuda 1321-ben királyi székhely, amely a dömösi vár és a prépostság szomszédságában volt található! – (Bradák Károly megállapítása)
(folytatjuk)
Irodalom:
Rupp Jakab: Buda-Pest és környékének helyrajzi története ( Bp.1868) Noszlopi Németh Péter: Az Árpád-kori Buda nyomai a Pilisben (Bp. PÜSKI 1998.) Kézai Simon: A magyarok cselekedetei (Osiris Budapest 1999.) Oláh Miklós: Hungária – Athila (Osiris Budapest 2000.) Heltai Gáspár: Krónika az magyaroknak dolgairól (Magvető Kiadó Bp. 1979.) Vértessy György: Fehéregyháza Kérdése Képes Krónika (Budapest 2003) Monumenta ecclesiae Strigoniensis, Ed. Ferninandus Knauz. II. –Srigonii, 1882
28 Dobogókő
Vért mezeje az Ákospalota tetejéről nézve
Sík Sándor:
Ballagás a Pilisen
Gondolatoktól körülrajzva leülök a pilisi romok mellett a diófa alatt fakadó forráshoz, mely az egyetlen, ami nem változott s úgy bugyborékol most, mint 800 év előtt.
Prohászka: A Pilis hegyén
Ballagdálok a vén Pilisen, Az ezredes erdő lelkét lesem.
Málló köveken, zörgő avaron Régvolt magyarok nyomait kavarom.
E kövön tán a táltosok Regesajkú népe áldozott.
Amott a völgyben szíthatta tüzét Remeték apja, boldog Özséb.
Az irtás földön amoda át Feltűrt csuhájú bence-barát
Irtotta az erdőt, törte rögét És pingálgatta pergamenét.
A forrásparton itt pihent Tán tegnap is még a Püspök, a szent.
Látom most is, amint meditál, Fákkal, füvekkel összeáll
S ezüst fejével tovalebeg, És elnyeli lassan a rengeteg.
Zsibongó fejjel járdosok, Elnyargaltak a táltosok.
Elfeküdtek a remeték, Némák a romok, köveik feketék.
Múlt már, rege már a Püspök is, Mese vagy magad is már, néma Pilis.
Megyünk-e mi is már aludni, mesék, Ha kibontja az éjszaka szemfödelét
S egyedül marad ébren a rengeteg, Elsiratni a szenteket?
Sík Sándor (Budapest, 1889. január 20. – Budapest, 1963. szeptember 28.) piarista tanár, tartományfőnök, költő, műfordító, irodalomtörténész, egyházi író, cserkészvezető, a Magyar Tudományos Akadémia levelező tagja (194649), Kossuth-díjas (1948), a XX. század jelentős magyar lírikusa. Fiatalkorától fogva foglalkozott az irodalom szinte minden ágával. Már a gimnáziumban feltűnt költői tehetségével, később írt irodalomtörténeti és esztétikai értekezéseket, kritikákat és színműveket. Szerkesztett imakönyveket, tankönyveket és újságokat, működött mint lelkigyakorlat-vezető és előadó. A cserkészet mellett számos más közéleti és irodalmi társaság életében és irányításában is részt vett.



A királyi központ lapja 29
Amikor különböző korokból származó, a pilisi területet ábrázoló térképet veszünk a kezünkbe, a hegyek és települések neveinek megannyi változatával találkozhatunk. Az eltéréseknek több oka van. Fontos tudnunk, hogy milyen korban, mikor készült az adott térkép, hol nyomtatták, milyen nyelvterületen adták ki illetve milyen nyelvterületen szánták használatra. A térképészeti terep-felmérés és rajzolás fejlődésével egyre részletesebb munkák láttak napvilágot, ami az ábrázolt terület részletességében és a feltüntetett hely- és településnevek számában is megmutatkozott. A korai térképek torz, hiányos, és a mai szemmel nézve elnagyoltnak tűnő ábrázolási módjáért a kezdetleges mérési eszközök, a hiányos információk a felelősek, mellyel kapcsolatban – utalva e sorozat legelső cikkére a első évfolyam második számában tudnunk kell, hogy a meglehetősen nagy területeket ábrázoló térképek tartalmát nem a terület bejárásával mérték fel a kezdeti időkben, hanem beszámolókból és útleírásokból nyerték az adatokat. Mindezek okán a Pilissel kapcsolatba hozható térképészet közel ezer évének anyaga izgalmas kutatási területe a történésztudománynak, hiszen a névváltozatok eredetének, jelentésének és az adott hely elhelyezkedésének vonatkozásában megannyi jelentős adat és tényező tárható fel. (Ezzel kapcsolatban hivatkoznék a Dobogókő előző számában megjelent cikkre, melyet Dobay Pál írt.) Amint arról már írtunk, az első értékelhető térkép, mely a Pilis és a Duna-kanyar vonalát – igaz, nagyon egyszerűen és kevés adattal – ábrázolja, a II. században keletkezett Ptolemaioszi munkának tulajdonítható. Ezen, a római birodalom – Pannonia provincia – részeként rajzolt terület néhány, a Limes melletti fontos városa van feltüntetve, latin megnevezéssel. Később, a korai középkor térképein már több Kárpát-medencei város nevét megtalálhatjuk, melyek - a rajzoló és a kiadó származásától függően – az akkor használt és élő olasz, német, holland, francia, angol, arab, török vagy valamelyik szláv eredetű nyelven szerepelnek. Az 1528-tól számított magyar térképészettel megjelentek a hiteles magyar nyelvű helység- és területnevek, korabeli betűhasználattal és írásmóddal /ami sokszor igen nehezíti a beazonosítást/, azonban még évszázadokig ábrázoltak a térképek kevert, zavaros, nem letisztázott, vagy éppen hibás névhasználatot. (Nem egy esetben, melyeket a térképész-tudomány feltárt, a nyomdai hiba – betűk kiesése vagy megfordulása – is felelőssé tehető egyes nevek megjelenésének problematikájában.) Ezek tanulmányozásakor figyelembe kell vennünk a mindenkori politikai, katonai, gazdasági helyzetet, az adott terület pillanatnyi hovatartozását, hiszen ezek döntően meghatározták, hogy egyegy terület, település milyen névvel és milyen módon került feltüntetésre. Átgondolandó az a szempont is, hogy egy adott térképtervező vagy rajzoló miért tartotta fontosnak egyes helyek, települések feltüntetését, és miért mellőzött másokat? (Sok olyan város, település létezett a középkorban, melyek akkor nagy jelentőséggel bírtak, mára jelentéktelenné zsugorod
tak vagy eltűntek.) Jellemző, és egyben izgalmas kutatási lehetőség, hogy egyes időkben jelentek meg több nyelven feliratozott térképek is.1
A térképeken feltüntetett nevek azonosítása külön tudományág a térképészeten belül, mely területet Magyarországon Stegena Lajos, Szathmáry Tibor vagy Faragó Imre képviseli. A kutatók munkáját – a közigazgatás és a megye-rendszer fejlődésének köszönhetően – számos, különböző korokban kiadott helységnév-tár segíti, és bonyolítja is egyben.2
Mivel a Kárpát-medence – vízrajzi, gazdasági, politikai és katonai szempontból is – leg meghatározóbb jellemzője a Duna átfolyása, ezért ezzel, és a folyóhoz kötött települések neveivel kezdjük a névváltozatok tárgyalását, különös figyelemmel a Pilist határoló városokra. A Duna folyó térképi megjelenítése – a XIX. század második
A Pilis titkai régi térképeken
A pilisi helyek és helységek névváltozatai
VÁRY ISTVÁN
A ptolemaioszi térkép (II. század) pilisi részlete.
Az 1528-as Lázár tárkép börzsönyi részlete: Vác, Nagymaros, Kemence, Nagyoroszi, Drégely könnyen beazonosíthatók.



feléig – igen pontatlan és kusza képet mutat, a folyó partján lévő városok és települések elhelyezkedésének tekintetében több térkép pontatlan, hibás, vagy még fel nem tárt rejtélyes ábrázolást használ. Legfontosabb folyónk archaikus neve Ister, melyre többféle etimológai magyarázat létezik: a nevet ógörög és kelta eredetűnek is vélik, azonban - összeilleszthetően az újabb sumér-magyar kapcsolat kutatásának feltárt eredményeivel – elkerülhetetlen az Istar (más korokban és kultúrákban: Asztart, Innana, Lilith) istennői névvel történő összefüggés vizsgálata. A térképeken már – az ős indoeurópai „dinu” szóból származtatott - fl., flv, vagy flu. (folyó) Donau, Donaw, Danubio, Danube, Dunav, Danubius, Dunaj, flui Deneva, vagy Nahr Dna (arab) szerepel. Legfontosabb Duna-menti városunk neve is a folyó archaikus nevéből származtatható: Ister-gam (Istergranum, Osterigun, Astragon, Ostrihom) - Esztergom. Ez a város már a római időkben is nagy jelentőséggel bírt, akkor Salvio Mansio, Salva Mansio, vagy röviden Solva, Salva, Salua névvel jegyezték. A Strigonium, Strigonia, Strogonia (Fra Maurónál Straouigna) elnevezés mellett már a középkorban használták a német nevét: Gran, Agran. Al Idrisi arab térképén Askruna, később Asarkuna névvel van feltüntetve. (A mai Esztergom több kisebb város csatolásával jött létre, ismert, hogy a két legfontosabbat – Szent-György mezőt és Szent-Tamást – a középkorban külön is tüntették fel.) Nem közvetlenül a Pilis területéhez tartozik az a város, mely Esztergommal szemben, a Duna túloldalán található, de ennek a területnek a beazonosítása okán említést kell tennünk róla: Párkány. Ezt a nevet (Parca, Parkan, Parican, Barkan, Parckan, Parkany) a törökök adták a városnak, korábban – és ez a török időket megelőző térképeken is így szerepel – Anavum, majd Kaka, Kakat, Kakata, Gakata elnevezéssel bírt. Esztergomtól nyugatra is volt egy fontos római város a Duna partján, Brigetio, Brigantio, Bregitium – Ószőny.3
A Duna folyását követve Esztergomtól eljutunk Pilismarótra. Ez a vidék „történelem-ittas hely”, ahogy Szőnyi József mondaná; az út menti Szamár-hegy, a Búbánat-völgy, a Sas-hegy, a
dunai kis szigetek és maguk a Maróti hegyek (a Nagy-Háboddal kezdődően) számos történelmi esemény vélt vagy valós helyszíneként tartjuk számon, és a terület régészeti feltárásai szinte minden korból hoztak fel nem kevés leletanyagot. A település neve a térképeken Maroth, Marot, Marót, és a XIX. század végétől Pilismarót.4
Ezen a területen már nem létező, de a korabeli krónikákban többször szereplő településeket is keresnek a kutatók: Pazanduk, Geizavásár, Bitóc.(Ez utóbbi nevet egy domb és egy völgy még őrzi a közelben.) Ezek a térképeken nem szerepelnek, valószínű, hogy nem voltak olyan nagy és jelentős helyek, és nem is léteztek hosszú ideig. (Pazanduk falut Kubinyi András a mai Óbuda közelébe, Békásmegyer alá helyezi.)5 Tovább haladva Dömösre érünk. Történelmi múltjánál ennek a községnek is sokat időzhetnénk, hogy csak a legfontosabbat említsük: a XII. század elején, Álmos herceg által alapított prépostság területe és romjai bírnak nagy jelentőséggel e helyen. A község neve a korabeli térképeken Demes, Domos, Dőmős, azonban tudnunk kell, hogy a török korra a község elvesztette korábbi jelentőségét, el is néptelenedett, és ennek okán évszázadokig nem tüntették fel térképeken. Marsigli tábornok híres Duna térképein (1686) sincs Dömös kijelölve, pedig ez volt a folyó és közvetlen környezete első részletes ábrázolása. Fenti neve a XVIII. századi ábrázolásokon tűnik fel. A Duna-kanyar következő, szintén kiemelkedően fontos városa Visegrád. Neve már az országot ábrázoló részletesebb térképek megjelenésétől kezdődően (a XV. század második fele) fel van azokon tüntetve a következő változatokban: Vische, Wissigrad, Vizzegrad, Vizeegrad, Vissograd, Vicegrade, Visgrado, Vicegradt, Visze Grad, stb. A német betelepítések okán Visegrád egy másik neve is megjelenik, és sok térképen szerepel: Plundenburg (Plōteborg, Plindeburg, Plintenburg, Planteborg, Plein
Wolfgang Lazius 1587-ben készített térképének részlete: „Salmár” (Solymár) mellett láthatjuk „Pelijsiát” (Pilis), Buda alatt Szent Pált.
Justus Danckerts 1680-as rézmetszetének részlete: megfigyelhetjük „Pelisiát”, ott van „Kaltbach” (Tahi), „Wuraschwar” (a mai Pilisvörösvár), és a kép tetején láthatjuk a Börzsönyben az azonosítatlan „Salatint”.
30 Dobogókő



deburg). Tudnunk kell még, hogy a középkorban a maihoz viszonyítva keleti irányban, a Sibrik-domb magasságában volt a város, főutcája nem a Duna partján, hanem a Salamon-torony felett haladt el. A pilisi községek ilyetén „vándorlása” nem egyedi eset: Piliscsév török kor előtti elődjét a mai községtől hat kilométerre, nyugatra lokalizálta a régészet, a későbbiekben tárgyalandó Pilisszentkereszt sem ott létezett községként, ahol most van, és kezdetben nem is ezen a néven. Azt is érdemes megjegyeznünk Visegráddal kapcsolatban, hogy Mátyás király idejében Rómán kívül az egyetlen olyan város volt a kontinensen, ahol csatornázott, kövezett és járdákkal kiépített utcák és vezetékes vízhálózat volt! (A fellegvár vízellátását pedig vízemelő rendszer biztosította...) Ahol a Duna délnek fordul, szintén ősi város mellett halad el: Dunabogdány. Római kori neve Cipri Mansio volt, másként: Castrum Cirpi. Több térképen ennek rövidített változata szerepel: Cipri, Cirpe. A magyar neve Bogdan (Bogdanj) volt. (1285ben, IV. László egyik adománylevelében még Bogud-ként szerepel, 1287-ben már az esztergomi érsek tulajdonában van Bogdan néven.) Tovább haladva déli irányban ismét egy már nem létező, de a térképeken megjelenített római kori helység területét érintjük: Carpis Castellum, röviden Carpis, melyet Tomka-Szászky az 1751-es atlaszában feltüntet, igaz Pomáz és Aquincum között. (Vannak, akik Carpist Ciprivel azonosítják.) Ezután jutunk el Tahitótfaluba.6 Ennek a településnek a neve és a helyzete a történelmi viszonyoknak megfelelően igen gyakran változott. A római időkben itt is álltak őrtornyok, de a térképeken hosszú ideig nem jelölik a helyet. Tah és Thotfalw néven volt két település a Duna két
partján, melyeket a XVIII. századi térképek felváltva ábrázolnak, hol az egyik, hol a másik jelenik meg, ráadásul gyakran nem egymással szemben. Tahitól északra felfedezhető későbbi térképeken Tahi-puszta vagy Puszta-Tahi (egy 1863-as megyetérképen P.Tahi) és Várad, vagy Tahi-Várad, egy valaha létezett vár emlékét jelezve. (Ez a terület ma Váradok néven Dunabogdányhoz tartozik.) A XVI.-XVII. századi térképeken azonban németül, Kaltbach (Caltabach) néven van feltüntetve a község, mellyel kapcsolatban sajnálatos, hogy semmilyen hozzáférhető hazai anyagban nem leltem erre vonatkozólag utalást, egy németországi honlap adatai között lehet a magyarországi községek korabeli megyei felosztás alapján számba vett – német neveit megtalálni.7
Joannes Alexandri Reiner 1682-es Magyarország térképének részlete. Az egyik leggyönyörűbb kézzel rajzolt térkép, amit kutatásaim során láttam; a keszthelyi Festetics gyűjtemény értékes darabja. Láthatjuk rajta Tahit („Kaltbach”), Pilisvörösvárt („Vunchva”), Buda alatt ismét megjelenik Szent Pál, a börzsönyi területen egy másik beazonosítatlan település: „Gennu”. Figyelemre méltó Óbuda („Altoffen”) nagy távolsága Budától („Offen”).
Pierre du Val 1684-es térképének részlete: középen Pilisszántó („Zanto”) és Pilis („Pelisia”). Esztergommal („Gran”) szemben figyelemre méltó Párkány mindkét nevének feliratozása („Parican” és „Gakata”).
1691-es Magyarország térképrészlet, rajzolója Vincenzo Coronelli. Több nyelven feliratozott. Megtaláljuk rajta Pilist, Vörösvárt, Solymárt, Tahit, a korábban leírt nevekkel. Figyelemre méltó, hogy Szentendre mellett „Ad Herculem” van feltűntetve, illetve Buda alatt itt is megtaláljuk Szent Pált („S. Paolo”).
31
A királyi központ lapja



A következő város Szentendre, melynek római neve Ulcisia Castra (Farkasvár) volt, a későbbi korok térképein St. Andrew, Z. Andre, St. Andre, Sanct Andra, Sanctus Andreas vagy Sz. Endre névvel van feltüntetve. Szentendrével szomszédos község Pomáz, mely község a legkevesebb névváltozattal bír a térképeken: római kori neve Florentia, a középkortól Pomaz, Pomás, Pomáz, de jellemző, hogy számos térképen nincs feltűntetve. Furcsa névvel illette a községet Csonka József egy olyan 1783-as térképén, ahol elsősorban a nógrádi postautakat ábrázolta: Roláz. Érdekesség, hogy 1765-ben Ruttkay a területet ábrázoló térképén Pomáz községe mellé romokat rajzolt Vetus Pomáz (Ős-Pomáz /!/) felirattal. A Pilis belsejében is több községet találunk, ezek térképi megjelenítésével – igaz, kezdetben hiányosan – a XVII. század végétől találkozhatunk. Elsőképpen Pilisszentlászlót említsük: amikor (1291) a már vadászkastélyként itt működő épületegyüttest III. Endre a Pálos rendnek adományozza, Kékes a helység neve, egészen a török időkig. Ez kortárs térképeken még nem jelenik meg. A török pusztítása és a terület elnéptelenedése után a régi alapokon felépített templomot Szent Lászlónak szentelik fel, ettől kezdve magát a megújuló települést is Szent Lászlónak nevezik. Ilyen formán a XIX. század – már részletdúsabb – térképeire felkerül. A megyerendszer és megyei adminisztráció fejlődésével, a gazdasági – politikai ügyintézés jelentőségének és a közigazgatás áttekinthetőségének okán elkerülhetetlen volt a kamara számára, hogy az azonos nevű magyarországi településeket (pl. a Mátrában, Bükkben, vagy a Gerecsében lévőktől) valamilyen módon megkülönböztessék. Erre az egyik megoldás a nevek helyi geográfiai jellemzőkkel történő kibővítése volt, s ezért jelent meg a XIX. század végétől az 1920-as évekig szakaszosan a pilisi községek Pilis- előtagja. Így lett Szent Lászlóból Pilisszentlászló, vagy pl. Marótból Pilismarót. Nevének „csonkaságát” legtovább az Árpád-korban alapított Csév (Chw, Chew, Tschew, Chev, Cheu, Csiv) húzta, ez a község kapta legutoljára a Pilis előtagot. Az előtagos névváltozat szükségtelensége és nyelvtani szempontból helytelen alkalmazása okán két község megtarthatta eredeti nevét: Dömös és Csobánka (Tschowanka). A legelső „Pilises” község azonban nevében jóval megelőzte az átkeresztelést: Pilisszentkeresztről van szó. A Pilist ábrázoló térképeken legkorábban megjelenő és azután folyamatosan ott levő települést még sem foglyuk megtalálni, mert nem Szentkereszt néven rajzolták fel, hanem Pilis (!) néven, a következő változatokban: Polisia, Pelysia, Pelisia, Pilisch, sőt: Belusio. Tudnunk kell azt is, hogy ez a név nem egy községet takar: a területen a Szent Istváni bencés kolostor alapjain épült és működő, Gerevich László által feltárt Ciszterci apátságot, majd a XVIII. század első negyedétől – a ciszterciekkel folytatott elhúzódó pereskedés után – a Pálos rend hét hektáron (halastóval, malmokkal, mezőgazdasági területekkel) működtetett rendi-gazdasági komplexumát kell értenünk. (Mindezekről, a pilisi apátság működésének kontinuitásáról és a működtetők vallási-történelmi megítéléséről és szerepéről a mai napig folynak viták. Az azonban vitán felül áll, hogy ezen a hatalmas területen évszázadokig fenntartott rendi organizmus a török pusztítás ellenére is - milyen nagy jelentőséggel bírt, s erre éppen a hely térképi ábrázolása is elsőrangú bizonyíték: nem egy esetben a térképeken nagyobb ikonografikus jellel
/épületek, épületegyüttesek/ ábrázolták Pilist, mint Budát! Sőt, számos térképen, a pilisi területen nincs más feltűntetve, csak Pelisia.)8
A kutatások alapján gyanítható, hogy nem a hegynek és a hegységnek volt a neve a kezdetekben Pilis, hanem az itt lévő vallási központnak, s innen „terjedt ki” az elnevezés a földrajzi környezetre.9 Maga a község csak a Pálos rend idejében bontakozott ki számottevően. Itt térnék vissza a nevére: Andreas Kneidinger 1770 körül (!) rajzolt kéziratos térképén, melyen Szántó (Pilisszántó) mezőgazdasági területeit ábrázolja, a következő csodálatos felirattal tünteti fel Szentkeresztet: Pilisien Santa Crux. Pilisszántó Szentkereszt „szomszédjaként” szintén nagy jelentőséggel bír a pilisi települések sorában. Már a Lázár-féle 1528-as térképen szerepel, és a későbbiekben is gyakran jelenik meg a következő nevekkel: Santo, Zanto, Santov, Szántó, majd Pilisszántó. A Pálos Rend vonatkozásában Pilisszentlélek is nagy fontosságú, közismert a hosszú időn át itt is működtetett rendi vallási és gazdasági központ jelenléte, rommaradványait évente sok ezren keresik fel. Ez a település is csak meglehetősen későn tűnik fel a térképeken, a terület korai nevét (Benedek völgye) csak oklevelekből ismerjük. Már 1263-ban a Pálosok birtokolták a területet, 1287-ben, IV. (Kun) László alatt, faluként is lejegyzik. 1703-ban Hutás András helyi mester ténykedése nyomán üveghutát létesítenek, mely a település későbbi nevében (így a térképeken) is megjelenik: Hut, Huta, Hutaszentlélek, Szentlélek. 1913-ban kapja a Pilisszentlélek nevet, 1950-ben még Kesztölchöz tartozott, 1985-ben csatolták Esztergomhoz. Szót kell ejtenünk két szomszédos településről, Piliscsabáról és Pilisjászfaluról; együtt említeni őket közös sorsuk, és évtizedekig tartó közigazgatási egységük okán lehet. Piliscsaba (Tschawa, Tsaba, Chaba, Chabia, Csaba) első írásos emléke 1263-ból való, tehát szintén régi településről van szó. (1274-ben Jászfalu még nem létezett, Csaba határterületeként volt számon tartva.) Számos történelmi eseményt és legendát kötnek területéhez, a térképeken ennek ellenére csak az 1700-as évek közepén kezd feltűnni. Jászfalu az első katonai felmérés térképén még nem található, csak a későbbiekben jelenik meg ezen a néven (Puszta Jászfalu), addig a szomszédos Tinnyével (Tenge) összefüggésben ábrázolják területét. Egy 1770-es, a Duna magyarországi szakaszát ábrázoló térképen, ahol Csaba már megjelenik, nincs rajta, azonban Müller Ignác 1771-es ország-térké
Andreas Kneidinger, 1770. Pilisszentkereszt gyönyörű felirata
32 Dobogókő



pének pilisi részletében – rejtélyes módon – mindjárt két Jászfalut is találunk! (Mindkét település tartalmas monográfiát adott ki történelméről.)10
Ismét két szomszédos településre kell pillantásokat vetnünk, s ez a szomszédi viszony egyedülállóan és sajátosan jelenik meg: van egy gyönyörű utca, melynek egyik oldala közigazgatásilag Pilisvörösvárhoz tartozik, a másik oldal Pilisszentivánhoz. Mindkét község, ill. város a Pilis – Budai hegység választóvonalán található. Pilisvörösvár korábban, már a XVII. századi térképeken megjelenik Vunschva (1682!), Wurschwar, Wereswar, Wutschwar, Veresvar, Veresvár névvel, mely elnevezés nyilván a török korban itt felépített hatalmas palánkvárral van összefüggésben. Pilisszentiván Bél Mátyás szerint (1737) római múlttal is büszkélkedhet (ennek már nincs nyoma), de minden bizonnyal a XIII. század végén már létezett. A térképeken szintén későn jelenik meg Ivany, Ivány, Szentiván néven. Végezetül egy, szintén a Pilis határán fekvő, de ennek ellenére elhelyezkedésében igen jelentős helyen lévő községet kell megemlítenünk: Pilisborosjenőt. A Kevélyek tömbje alatti zsákutcatelepülés neve már egy 1284-es oklevélben feltűnik, később is Borusienew néven jegyzik. (Itt sem hanyagolható el a Pálos renddel való összefüggés: 1351-ig a fehér barátoknak itt volt szőlőbirtokuk.) Nyilván a helyi bortermelés (és a Jenő honfoglaló törzsétől való származtatás) határozta meg a község nevét: Borosjenő, mely már a XVII. századi térképeken megjelenik Weindorf néven.
Felsorolásunkból több érdekes, de kisebb település most kimaradt (pl. Kiskovácsi – Puszta-kiskovácsi), és nem tárgyaltuk az egyes községek neveinek eredetét és jelentését, valamint történelmüknek érdekes és rejtélyes vonatkozásait, de egyes konkrét térképek bemutatásánál és tárgyalásánál a sorozat későbbi cikkeiben mindezekre visszatérünk.
Jegyzetek:
1 Sok középkori térképen a jelzett település mellett – s ez a későbbi beazonosítást megkönnyíti – az ott lezajlott fontos történelmi esemény leírását, vagy jelentős haditett rövid ismertetését találjuk, melyeket nem egy esetben míves grafikai megjelenítéssel is kiegészítettek. Salamanca 1548-as térképének Dél-Dunai szakaszán, egy mellékfolyó vonala mellett például az alábbi feliratot találjuk: „Hic struit rex turcarum suas naves et p hoc fl ... em eas in danubium mittit” – „Itt építi a törökök királya a hajóit, és ezen a folyón küldi a Dunába.”
2 A helységnevek beazonosítása adott esetben könnyű, de számtalan elnevezés igen bonyolult kutatómunkával tárható csak fel. Például Vác, Buda, Pest vagy Csepel (korábban Rácok szigete) elnevezése – beszámítva a térképkészítő anyanyelvének szóhasználatát – mindig felismerhető és többnyire azonos, a tájban történő térképészi elhelyezésük nagyjából a valóságnak felel meg. Ide tartozik Eger is, mely évszázadokig Agria néven szerepel szinte minden térképen. Azonban számos térkép-összehasonlító tanulmány tár fel „nehéz eseteket”: „Quinque Ecclesie (”négyegyház”) = Pécs, „Geschemet” = Kecskemét, „Jaurim” (1339!) = Győr. Vagy: „Poxon” = Pozsony, „Gumarn” = Komárom, „Zatari” (1546) = Nagyszakácsi (!), „Anticquo castri” – „Ovar Altenburg” = Magyaróvár, „C coli” –„ Centu” = Százhalombatta, „Fos” = Siófok, „Colocen” = Kalocsa, „Surable” = Sárospatak, „Versagus” = Veresegyház, stb. Ma is akad nem kevés olyan helységnév, melyet még nem tudtak beazonosítani. Például két olyan községét, melyeket a Börzsöny területén tüntet fel több középkori térkép: „Gen” vagy „Gennu” és „Salatin”.
3 Egyéb fontosabb magyar városok római kori nevei: Sopron- Scarabantia, Szombathely – Savaria, Győr – Arabona, Dunaföldvár – Annamatia, Pécs – Sopianae, Komárom – Camarum, Nagytétény – Campona, és természetesen Aquincum (Aquinco, Acincum, Acineum) a mai Óbudán. Ismert még Vetus Salinae, mely Matrica (ma Százhalombatta) és Intercisa (ma Dunapentele) között volt, Siscia (ma Sziszek Horvátországban), Herculia (Tác – Gorsium). Ad Herculeum – ma már nem létezik, Dömös és Esztergom közé helyezik a kutatók, többek között Salamon Ferenc is ír róla az 1800-as években Herculia Castra néven: ő is Esztergom alá helyezi. Floriana – valahol Csákvár környékén létezhetett. A Pilishez kötődően: Piliscsév - Lacus Felicis, Pilisszántó – Susamana. Részletes és rendkívül pontos felsorolása Pannónia provincia római helységeinek: http://asciatopo.xoom.it/pannonia.html (Sajnos ez sem magyar, hanem olasz honlap.)
4 Országunk számos községe, köztük több pilisi település rendelkezik a helyiek fáradhatatlan és mélyreható kutatásai nyomán – kiváló, és mindenre kiterjedő monográfiával. Az egyik kiemelkedő munkát Pilismaróton leljük, ahol 1966-ban Lukács Józsefné Varga Eszter adta ki községének két kötetes történetét, és ez képezi mai is a község történetírásának alapját. A mű elképesztő részletességgel, minden összefüggésre kiterjedő aprólékossággal tárja fel Marót történelmét, ezen belül kiemelten a Pálos Rend ténykedését, hiszen a Pálos Barátok pilisi jelenléte kiemelten kötődik e helyhez. A monográfiában csak a levéltári hivatkozás, citálás 80 oldal! Az 1996-ban ismét kiadott teljes művet megtalálhatjuk a neten: http://www.sulinet.hu/oroksegtar/data/telepulesek_ertekei/Pilismarot/pag es/main_ptI.htm
5 A környékhez és középkori történelmünkhöz valamelyest köthető, és több, számos korabeli dokumentumban említett község helyzetét a levéltári adatok és a régészeti feltárások sikerrel meghatározták, feltárták: pl. Jakabfalva (a mai Óbuda-Újlak helyén létezett), Gercse (nyomait láthatjuk a Hidegkúti medencében), vagy a XVI. században elnépte
Görög Demeter 1811-es Pest – Pilis – Solt Vármegye térképének részlete. Még nincs a Pilis- előtag a nevekhez csatolva. (A Jászfalu előtti „P” betű Pusztát jelent.)
33
A királyi központ lapja



Dobogókő
34
lenedett Kissing-puszta, mely a Duna közelében, a mai Csillaghegy területén létezett. Pest- Pilis-Solt vármegye helységneveiről bőven olvashatunk az 1984ben kiadott helynévtárból: http://www.sulinet.hu/oroksegtar/data/megyek_oroksege/Bacs_kiskun_megye/pages/Pest_pilis_solt/000_konyves zeti_adatok.htm
6 T. Stackhouse 1785-ös történelmi rekonstrukciós térképén Carpist a pesti oldalra rajzolja (!), a túloldalon, valahol Tahi és Dunabogdány magasságában azonban a Curta nevű római erődítést jeleníti meg, melynek korabeli helye a mai napig nem azonosított.
7 http://exonyme.bplaced.net/Board/Thread-Deutsche-Ortsnamen-inUngarn
8 Fontos és egyben rejtélyes ide kapcsolódó tény, hogy a szintén első rendű szerepet betöltő Budaszentlőrinc néven ismert Pálos központ egy térképen sem szerepel! Azonban egy már eltűnt és elfeledett szakrális hely viszont igen: Szent Pál. (Erre a kérdésre majd egy külön cikkben visszatérünk.)
9 Itt a kérdést szellemi oldalról megközelítve meg kell jegyezzük, hogy az ezen a területen működtetett vallási központ szakrális mélysége és tartalma, valamint maga a földrajzi terület jellege és jellemzői analogikusan és a spiritualitást tekintve magasrendűen összetartozó és együtt élő minőséget takarnak!
10 A jászok itteni jelenlétéről már az 1300-as évek közepétől számon tartanak dokumentumokat.
Kezdetben a Föld puszta vala és üres. Sötétség borította be a világot, és az Isten lelke lebegett a vizek felett. Isteni Rend és béke borította be a teret, az emberi agy számára felfoghatatlan időtlenségben, öröktől fogva. Így írja a biblia: vizek felett lebegett. Mintha felhívná a figyelmet a víz rendkívüli szerepére, élet közvetítő képességére. Aztán, talán hogy ne legyen olyan egyhangú és békés a világ, az Isten beleteremtette Ádámot és Évát, majd ritka drága ajándékkal jutalmazta meg Őket: szabad akaratot adott nekik. Ezzel felemelte az embert magához. Hogy ezt jól tette vagy sem azt csak Ő tudja, mert amint megjelent a Földön az ember, elindult az addigi Rend bontogatása. Az idő múlásával egyre jobban sikerült neki tönkre tennie a körülötte lévő világot, sőt minél inkább közeledik a mához, annál szédültebb ütemben teszi ezt. Ha ilyen tempóban halad, a végén még megélhetjük azt a rettegett bibliai világvégét. Mint egy gyorsuló autó, egyesbe indul majd mind nagyobb sebességbe kapcsol, hogy őrült iramban rohanjon tovább. Nagy csattanása lesz a teljes sebességgel falnak csapódó autónak, ha nem tartja be a kreszt. Pedig az Isten annak idején Ádámnak és Évának útravalóul mellékelte a használati utasítást, hogyan kell bánni, hogyan kell viselkednie a környezetével, hogy örökéletű maradjon, és ne kelljen félnie semmitől. Feltételekkel kapott szabad akaratát bekorlátozta törvényeivel, megmondta neki segítségként mit tehet, mit nem, hogy mi a jó és mi a rossz, mi visz az életbe, mi a halálba. Csakhogy a Sátán csábítóbb, vonzóbb, szabadabb akaratot ajánlott az embernek. Azt csinálhatsz amit csak akarsz, ne hallgass arra az Istenre, mert ezen a Földön Te vagy az Isten. Alkoss saját törvényeket örömödre, vágyaid kielégítésére. Miért jók Neked azok a kemény parancsok melyeket tőle kaptál és korlátok közé szorítják kívánságaidat? Hát van nagyobb méltóság a világon mint az ember? Neked jogaid vannak! Egyedül csak Neked van eszed, alkotó értelmed minden más élőlénynek csak primitív ösztöne. Csúszómászó állatok, férgek és ragadozók, mind esetlenül működnek, Te uralkodsz felettük. Hát nem Te vagy a Homo Sapiens, hát nem Te vagy a nonpluszultra, hát van rajtad kívül magasabb rendű értelem a Földön? Nincs! Hát akkor ki dirigálhat Neked? Csak nem gondolod komolyan, hogy létezhet egy buta sötét vidéki elmaradott emberek agyában forgolódó fantazmagóra, egy nem létező fantom, egy megfoghatatlan úgynevezett Isten? Ki hiszi el ezt a bagyulaságot ebben a mai felvilágosult világban, ahol a nagyszerüen fejlődő tudomány már kimutatta feketén fehéren hogyan működik a világ. Ugye elhitted, hogy Isten haragja sújtott Rád amikor villámlik, de most már tudjuk hogy csak a pozitív és negatív elektronok kisülése a trükk. Láthattuk a filmben hogyan verik át a fáraó papjai az egyszerű népet. Összetrombitálták őket egy kupacra és azzal félemlítették meg őket hogy Isten haragja jön engedetlenségük miatt. Majd amikor tényleg eltűnt a Nap, a nép mindent megígért félelmében csak múljon el a harag. Bezzeg mi a felvilágosultak most már tudjuk jól, hogy
csak egy előre kiszámítható Napfogyatkozásról volt szó. Az egész egy ilyen egyszerű fizika. Hol itt az Isten, láttad már, fogtál vele kezet? Ezt a fajta gondolkodást nevezik ma liberalizmusnak, amely elöntötte a világot. Ennek az észjárásnak köszönhetjük, hogy mint a guruló hógolyó a háztetőről, mára elértük azt a kritikus tömegét a kapzsi emberiség gonoszságának, amikor már menthetetlenné válik az Univerzum egyetlen, ember által vezérelt bolygója: a Föld! Nyilvánvaló, hogy a világnak teljesen ki kell fordulnia sarkából ha jövőt akar, mert a mostani út katasztrofális zsákutca. Odafentről az égi dzsípíesz újra tervezést mond! A G-20 ak, a világ legbefolyásosabb urai évente összejönnek pánikolni, hogy megmentsék a Földet, de a harangok félreverésénél többet képtelenek elérni. Az Isten tagadók szerint az ember majomtól származik, szerintem fordítva, sajnos Darwin óta lettünk majmok. Jójó, de akkor mit tehetünk mi a „sötétek, az elmaradottak,” a Francia Forradalom, a Nagy Októberi Proletár forradalom áldozatai, akik az ateizmus minden erőfeszítésének ellenére mégis hisszük az Istent? Akiket a „Felvilágosodás” nem sötétített el. Mi továbbra is hisszük, hogy a villám elektronjai és a Napfogyatkozás mögött nem trükk, hanem Isteni akarat van. Mihez kezdjünk ebben a kilátástalan világban mi, akik kevesebben vagyunk mint azok, akiken segíteni akarunk? Akik bízunk az ima erejében, bízunk az Isten ígéretében, bízunk a Szeretet Forrás barlangjában álló Imádkozó Szűzanya gondoskodásában, akinek a szeretete, mint egy esernyő megvéd minket a világ csapkodásaitól. Mit tehetünk azért, hogy azon az utolsó napon, amikor a mámortól szédülten száguldó autó nekicsapódik a falnak, akkor a Teremtő ne feledkezzen meg rólunk és ne söpörjön minket is a konkoly közé, amit el fog égetni. Úgy tűnik egyre nyilvánvalóbban, hogy Földünket már csak az tudja megmenteni, aki megteremtette. Már csak hozzá mehetünk segítséget kérni. Itt vagyunk, itt élünk a Pilis oldalában. Csodálatos történelmi helye hazánknak. Nem csak Prohászka püspök úrnak, Boldog Özsébnek, Árpád-házi királyainknak Szent ez a hegy, hanem mindnyájunknak, akik a Kárpát-medencében élünk. Nekünk keresztény hazánk van. Ezt megújulásra váró egyházi vezetőinknek is tudni kell, hisz oka van annak, amiért többen elfordultak egyházunktól, belőlük kialakultak különféle szekták, szellemi irányzatok, amelyekhez nem értek mert zavarosak számomra, így nem is tudok hozzászólni. Akik Szíriuszról, Mú szigetről, Atlantiszról, a fősámán Po apótól vagy más népek hazájában kialakult, egyébként tiszteletreméltó kultúrájától, tibeti és hindu Istenektől várják a megváltást itt Magyarországon. Én maradok az új parancsokat, új törvényeket adó Jézus tanításának feltétlen követőjeként magyarnak. Mi a világot szeretett édes hazánk értékrendjétől, kultúrájától befoncsorozott szemüvegén kell hogy lássuk,
A Szántói Imádkozó Szűzanya szobrának szentelésére
a Trézsi Szeretet Forrásnál