---
master_file: "[[@DobogokoSetakpdf]]"
---
# Index for Dobogókő séták.pdf

1. Rezső körút (Főtér, autóbusz megálló - Eötvös menedékház és kilátó - Rezső kilátó - országút - Főtér) Távolság: 3,2 km. Jelzés: kék-körút. Kényelmes sétaút, kisgyermekekkel is járható. Az Eötvös menedék-ház mögötti kilátóból induljunk. Először a Táltos kaput érintjük, amit a Fény kapujának is hívnak. Tovább menve egy útelágazáshoz érünk, ahol a piros- és a sárga-sáv jelzést követve menjünk tovább mindaddig, amíg kb. 200 méter után el nem érjük a Rezső kilátót. Ebből a kilátóból talán még szebb panoráma tárul elénk, mint az előzőből. Térjünk vissza az elágazáshoz, s menjünk tovább a kék-körút jelzésen.
Dobogókő — turista útvonalak
Dobogókő, a pár centiméter híján 700 m magas szikla perem és az előtte elterülő hajdani legelő, 100 évvel ezelőtt olyan fátlan „tanári dobogó” volt, ahonnan mind a négy égtáj felé elkalandozhatott a tekintet. Téry Ödön és barátai jutottak 1888 szeptemberében a Pilisszentkereszt melletti Klastrom-kútnál arra a gondolatra, hogy meg kellene alakítani a Magyarországi Kárpát Egyesület Budapesti Osztályát. Ebből született meg aztán 1891-ben a Magyar Turista Egyesület. Ez az egyesület kezdte meg akkor a Pilis turisztikai feltárását, azaz a jelzett utak festését, a források foglalását és a menedékházak építését. 1898-ban adták át azt a boronaházat, amely a honi Magyarország első menedékháza lett. Ma turista múzeum, műemléki védettség alatt áll. 1906-ban kőházat avattak, hogy fogadni tudják a turisták áradatát. Mind a két házat báró Eötvös Lorándról, világhírű fizikusunkról nevezték el, hiszen Ő neves hegymászó, s nem utolsó sorban a Magyar Turista Egyesület első elnöke is volt. A két menedékház az 1980-as évekre már-már összedőlt. A kőházat az újjá alakult Magyar Turista Egyesület az 1990-es években hozta rendbe. A turista hősök emlékművének apostoli kettős keresztjét Rákosi Mátyás személyesen döntette le az 1950-es évek elején. A park másik részén van a Szt. István vándorlás és Cholnoky Jenő emlékköve. A Szt. István vándorlás 1938-ban volt, amikor is megszületett a ma Országos Kék-túrának nevezett útvonal. Van még egy emlékkő: Mészöly Győzőé, aki a magyarországi parkerdő gondolat elindítója volt. A park újkori ékessége a nyolc méter magas Szent Életfa, mely kilenc királyunknak állít emléket: a Szentkorona alatt Szűz Mária és Jézus Urunk jelenlétében, Szent Istvántól kezdődően, Mátyás királlyal bezárólag, hogy méltón emlékezhessünk Őseink nagyságára és emelt fővel tiszteletünket tehessük előttük. E tölgyfába rótt emlékoszlop Farkaslaky Jakab György fa- és csontfaragó művész alkotása. A turista történelmi emlékpark a Magyar Turista Egyesület tulajdona.
A túraútvonalak leírásánál fogadják el az út bejárásának a javasolt irányát!
2. Kis körút (Főtér, autóbusz megálló - sípálya - Öregvágás - tv-adótorony - sípálya- kilátó - Főtér) Távolság: 2.8 km. Jelzés: kék-körút. Kényelmes, kisgyerekekkel is jól járható sétaút. A menedékház mögötti kilátóból indul a kék-körút jelzés a kék-sáv és a piros-háromszög jelzéssel együtt. A Siketek Mária kegyhelyéhez térjünk le a Táltos kapun keresztül. Érdemes ezt a pici fáradtságot venni kisgyerekkel is. Majd a Nimród szálló mögött haladunk tovább a Makovecz büféig. Kövessük a kék-körút jelzés, a kék-sáv — amely egyben az Országos kék-túra jelzése is —, a piros-háromszög és a kék-kereszt jelzés összefonódását. A Kerek-bükk és az Öregvágáshegy közötti nyeregben „szétfoszlik” az összefonódás, s mi éles „balraátot”, már-már „hátraarcot” csinálunk. Kíméletes emelkedőn keresztül térhetünk vissza a kiinduló ponthoz. 3. Zsivány-körút
(Főtér, autóbusz megálló - Kanyargós patak - Zsivány-sziklák - Márton rét - Dobogókő - Főtér) Távolság: 4,4 km. Jelzés: piros-körút. Nagycsoportos óvodás és kisiskolás gyerekekkel is könnyen megtehető út. A Főtérről a Matyi büfé mögött induljunk a kék-körút jelzés mentén. Együtt haladunk a kék-sáv, a piros-sáv és a sárga-sáv jelzésekkel. Elhagyva a piros- és a sárga-sáv jelzést, a kéksáv jelzéssel együtt haladjunk a kanyargós patak hídjáig. A patakon átkelve enyhe lejtéssel megyünk be a romantikusan szép fenyves erdőbe. Azon az úton haladunk, amelyet „római” útnak neveznek. Mikor átlépünk a gerincen, a Zsivány-szikláknál vagyunk. Az útról nem nagyon látszanak az impozáns sziklák, ezért menjünk fel a baloldalon emelkedő kis rézsűre, s akkor elénk tárul a kő-utca. Az utunkat jelző piros-körút jelzés itt visszafordul a Márton rétre, majd szépen visszavezet a kiinduló pontunkhoz. 4. Szt. Bernát körút (Főtér, Eötvös Loránd menedékház - Rezső kilátó - Szerkövek - Jász-hegy üstöke - Szakónyereg - Ilona pihenő - Hegedűs bérc - Dobogókő menedékház, Főtér) Távolság: 7 km. Jelzés: zöld-körút. Közepes nehézségű, felső tagozatos iskolásokkal már nyugodtan megtehető túra. Minimum három-négy órával számoljunk a pihenést, a nézelődést is bekalkulálva. A Fő-térről, a menedékház mögül
5. Thirring-körút (Táltos körút)
Távolság 2,5 km. Jelzés: sárga-körút. Az út Dobogókő É-i letörésének meredek, sziklákkal ékesített oldalában halad. Szülői segédlettel kisgyerekkel is járható. A Pilis egyik legérdekesebb, sziklaalakzatokat mutató, legromantikusabb útja. Javasoljuk, hogy K-ről Ny-felé járjuk be a körutat, azaz a Siketek Mária kegyhelye felé induljunk. A kegyhelyet 1927-ben építette a Siketek Turista Egyesülete. A táltos iskola ezt a körutat Táltos körútnak nevezte el, mert úgy látják, hogy az út vonalvezetése egy turul madár körvonalát mintázza. Az utat máskülönben az 1990-es évek elején a Magyar Turista Egyesület Hunfalvy osztálya építette kárpátaljai és erdélyi fiatalokkal karöltve. Thirring Gusztávról nevezték el. Ő a Magyar Turista Egyesület megalakulásától kezdve, Téry Ödön túra társaként dolgozott a honi természetjáró turizmus elindításáért. Az utolsó sziklánál élesen balra kanyaradunk, s most már a sziklák tövénél megyünk tovább. A régi Rám-szakadék úton érünk vissza a gerincre, a Táltos kapuhoz, ahonnan kiépített sétaúton térhetünk vissza a Főtérre.
6. Rám-szakadék körút, A változat
Távolság: 12 km. Jelzés: sárga-sáv, majd zöld-sáv, végül piros-sáv. Zárt cipőre van szükség. Ügyes általános iskolás gyermek már végig tud menni az úton. Dobogókőről, a kilátótól a sárga-sáv jelzés mentén induljunk el, s ezen haladjunk végig. Az aszfaltos erdei feltáró út után döntenünk kell: ha a Rám-szakadékon át Dömösre megyünk, akkor a zöld-sáv jelzést kövessük. Ha a Rám-szakadék bejárása után vissza akarunk térni Dobogókőre, akkor a sárga-sáv jelzést kövessük továbbra is. A sárga-sáv jelzés a Lukács árkon lefelé havas, jeges, csúszós időben is jól járható. A Szőkeforrás völgyébe érve, ha Dömösre akarunk menni, akkor a völgyön lefelé induljunk, ha vissza akarunk térni a Rám-szakadékba és Dobogókőre, akkor a völgyön felfelé induljunk, majd a zöld-sáv jelzésen menjünk be a Rámszakadékba. Általános szabály, hogy völgyben lehetőleg mindenkor felfelé, míg hegygerincen inkább lefelé menjünk. Ezért javasoljuk a Rám-szakadékot is mindenkor alulról felfelé bejárni. A zöld-sáv jelzésről, azaz a Rám-szakadékból sehol se akarjunk kimászni, mert az életveszélyes. Ezek a sziklák omladékonyak, sziklamászásra alkalmatlanok. Kiérve a szakadékból Dobogókőre a legrövidebben a sárga-sáv jelzésen térhetünk vissza, de ha van kedvünk kirándulni, kövessük a zöld-sáv jelzést a Szakó-nyeregig, ahonnan a piros-sáv jelzésű úton térhetünk vissza Dobogókőre. Rám-szakadék körút, B változat
Távolság: 14 km. Jelzés: piros-háromszög, piros-sáv, majd zöld-sáv, s az A változat szerint vissza Dobogókőre. 7. Nagy-körút
Távolság: 15 km (17km). Jelzés: pirosháromszög, zöld-sáv, majd sárga-sáv. Igazán kemény túra, csakis edzett, jó kondícióban lévőknek ajánljuk.
A piros-háromszög jelzést követve a Király kúti vadászházat érintve menjünk fel a Prédikálószékre. A Prédikálószék (639 m) a Pilis egyik legfenségesebb panorámájával jutalmazza a vándort. A piros-háromszög jelzés a Vadálló-kövek mellett, morzsalékos meredek úton vezet lefelé. (Havas, csúszós időben veszélyes lehet!) A Szőke-forrás völgyét elérve megpihenhetünk, a Szentfa kápolnánál, de itt van a Kaincz forrás is. Innen vagy lemegyünk Dömösre, vagy visszamegyünk a zöld-sáv, majd a sárga-sáv jelzés mentén, vagy a könnyebb és gyorsabb utat követve, azaz végig a sárga-sáv jelzésen, Dobogókőre. 8. Szent-kút út Dobogókőről Pilisszentkeresztre.
Távolság: 6,5 km. Jelzés: kék-kereszt, majd sárga-kereszt. Dobogókőről, a kilátóból a kék-kereszt jelzésen induljunk. Mikor elhagyjuk a kék-sáv jelzést, átmegyünk egy vadkerítésen. Szép kilátás fogadja a kirándulót. Létrán át-, illet
9. Klastrom-út Távolság: 7 km. Jelzés: zöld-kereszt, zöld-sáv. Könnyen járható iskolás korú gyerekekkel is. Dobogókőről a menedékház mögül a zöld-kereszt jelzésű úton menjünk a Két-bükkfa nyeregig. Itt valamikor (talán 1935-ig, amikor is a Dobogókőre vezető út épült) két termetes bükkfa állt, jelezve Pest-Pilis-Solt-Kiskun és Esztergom vármegye határát. Innen a zöld-sáv jelzést követjük Pilisszentkereszt irányába, tehát K felé. Nem kell az országúton ötven métert sem tennünk, s máris az erdőben folytathatjuk utunkat. Jelzett utunkat római útnak is hívják. Ezen érjük el az Ördög-lyuk barlangot. Figyeljünk, mert elhagyjuk majd a széles dózer utat, s mi az üdülő házak felett folytatjuk utunkat a sárga-kereszt jelzéssel együtt. Megint figyeljünk, mert a zöld-sáv letér egy fa-csoport, azaz a Klastrom-kút felé. A forrás nevezetes hely: a magyar szervezett természetjárás gondolatának szülő helye. Itt, a névadó Pilis-hegy (755,5m) lábánál találjuk meg a pilisi, Szűz Mária tiszteletére emelt ciszterci apátság maradványait. II. András magyar király első felesége — IV. Béla király és Szent Erzsébet édesanyja — Gertrúd 1213-ban a pilisi erdőben merénylet áldozata lett, majd itt, a Pilisi apátság templomában temették el. A romoktól a patakig menjünk, ahol azt követve érünk be Pilisszentkeresztre. 10. Pilisszentkereszti Szurdok körút Távolság: 3,2 km Jelzés: kék-sáv. Szép, könnyű, gyerekkel is járható út. Pilisszentkereszt autóbusz megállótól a kéksáv jelzést követve az országúton indulunk lefelé. Mielőtt az országút balkanyart venne, mi letérünk jobbra a hajdani mészégető boksák felé. A vállalkozó kedvűek az erdő szélén felmehetnek a gerincre egy keskeny ösvényen. A szurdok alsó bejáratánál érjük el a pihenőt. Innen a szurdokon keresztül térjünk vissza Szentkeresztre. 11. Pilistető körút (Dobogókő - Pilistető - Pilisszentkereszt) Távolság 14 km. Jelzés: zöld-kereszt, zöld-sáv, piros-sáv. Közepesen nehéz túra, iskolás gyerekkel is járható. Egy útvonalat (variációval) ismertetünk, de aki jó térkép olvasó, az más utat is választhat. Javasoljuk, hogy akár Pilisszentkeresztről (a zöld-sáv jelzésen), akár Dobogókőről (a zöld-kereszt jelzésen) indulunk, menjünk el a Két-bükkfa nyeregig. Innen választhatjuk a kiépített katonai, de ma már csak erdészeti célokra használt aszfaltos utat. Ez elvisz az elhagyott rakéta silókig, s a Pilis-tető páratlan kilátást nyújtó leszakadásáig. A védett területet óvó kerítésen létra segítségével tudunk átjutni. A létra után mi a baloldali ösvényen induljunk enyhén lefelé. Fenséges panoráma tárul innen elénk. 756 méter magasról nézünk le az alattunk 400–500 méterre lévő világra. Térjünk vissza majdnem a létráig, s onnan a jobb oldali irányba haladó kitaposott, elhagyott kocsiúton menjünk lefelé, jobbra tartva. Így érjük el a következő kerítést és létrát. Azon átmászva érjük el a Panoráma utat, melyen kényelmesen megyünk le addig a kereszteződésig, ahol eldönthetjük, hogy balra a piros-sáv jelzésen Pilisszentkeresztre, vagy jobbra haladva a piros-sáv jelzésen Pilisszántóra, vagy a zöld-sáv jelzésen tovább haladva Csobánkára
akarunk-e menni?
12. Nagyboldogasszony körút
Távolság: 4 km. A térképen nincs jelezve, de van igény a körút bejárására, ezért fontosnak tartjuk a segítség megadását. A Szent Életfától indulunk a központi kilátóba, ahonnan ÉNy felé jól látszik a Rám-hegy. Innen a Thirring-körútra a táltosok építette Fény kapun át jutunk. A Siketek Mária kegyhelye előtti kikövezett forduló neve Szt. István terasza. A sárga-körút jelzés vezessen itt még mindenkit. A Thirring-sziklák felett haladva, a gerincet követve mehetünk tovább lefelé, egy jól látható erdei szekérútig. Balra haladva lehet elérni a Déry forráshoz, melyet a táltosok Nagyboldogasszony forrásnak neveznek. A forrás alatti aszfaltos úton balra tartva haladjunk — a Miklós-kút mellett — mindaddig, amíg egy nagy útkereszteződéshez nem érünk. Itt a jobb oldali elágazást kövessük. Nemsokára meglátjuk a Rám-kaput. Innen egy ösvény megy fel a Rám-hegyre, a Ferenczy-sziklához. Ennek a helynek sokan különös kisugárzást tulajdonítanak és erőt merítenek belőle. Visszafelé is ezen az úton haladunk. A Miklós-kúttal (balra az út alatt van a vízmű épülete, ezalatt pedig egy szépen kiépített forrás) majdnem szemben indul egy keskeny ösvény a hegyre. Csak száraz időben járható biztonságosan. Sehol ne térjünk le erről az útról. Így elérjük a Thirring-körútról jövő sárga-körút jelzést. A gerincre érve Atilla és Buda kapuja fogadja a vándort virágos pihenővel. A sétaúton térhetünk vissza Dobogókő központjába. Peták István
induljunk a piros-, a sárga-sáv, a kék-kereszt, a kék- és sárga-körút jelzéssel együtt. Az út a gerincen, az É-i leszakadással párhuzamosan megy. Senki ne próbáljon kimenni egyetlen egy sziklára sem, s főleg ne akarjon itt lemászni, mert életveszélyes a vállalkozása. Ahol a piros sáv és a sárga-sáv jelzés elválik, ott mi a sárga-sáv jelzést, s természetesen a zöld-körút jelzésünket kövessük. Erősen vízmosta úton megyünk le egy széles, ún. dózer útig. Innen már ne kövessük a sárga-sáv jelzést, hanem a dózer úton menjünk balra. Lényegében szint-úton, egy kellemes erdőben haladunk mindaddig, amíg egy erdei útkereszteződéshez érünk. Nézzünk körül, mert itt mi „balraátot” téve indulunk felfelé az úton, a zöld-sáv és a zöld-körút jelzést követve. Jobbról rövidesen csatlakozik hozzánk a piros-sáv jelzés, azaz a Téry-út, amely Dömösről jön felfelé Dobogókőig. Erős emelkedőn hamarost az Ilona-pihenőhöz érünk. Itt van az 1942-ben elhelyezett Hegyi Szt. Bernátot ábrázoló dombormű. Ő a hegyen járók védőszentje. A szikla tetején áll a Tost obeliszk. Van itt egy pad asztallal is. Majdnem szint úton, azaz enyhén emelkedve, szép szálerdőben megyünk innen már egyenesen Dobogókő felé. Hamarosan elérjük a Hegedűs obeliszket, az egész gerinc névadóját. A térképen e hely megnevezéseként a Zsidó-rét elnevezés szerepel, de az elmúlt 30–40 évben az erdő a rétet visszafoglalta. A gerincen haladva, a már ismert úton térünk vissza Dobogókőre.
ve kimászva érjük el az aszfaltozott utat, melyen lefelé haladunk az első balra vezető széles erdei útig. Lemegyünk a völgy aljáig, ahol aztán jobbra tartva átmegyünk a patakon, s a szemközti partoldalon felsétálunk arra a gerincre, amelyen a sárga-sáv jelzés is fut Dobogókőt és a Lajos-forrást összekötve. Közben keresztezzük az erdei utat, s a gerinc túloldalán haladunk egészen egy mélyútig, ahol is találkozunk a sárga-kereszt jelzéssel. Meredek erdei kocsiúton kell lefelé mennünk egészen a Szent-kútig. Sarlós-Boldogasszony napján (július 2.) tartják a hely búcsúját. A sárga-kereszt jelzést követve besétálunk Pilisszentkeresztre az autóbusz megállóba.