---
master_file: "[[@BileczFerencSarolta]]"
---
# Index for Bilecz Ferenc – Sarolta a fehér menyét.pdf

Sarolta a fehér menyét?
(Kiegészített változat)
Történelmi tanulmányainkból közismert, hogy Szt. István királyunk
szülőanyja az erdélyi gyula, Zombor, Sarolta nevű leánya volt.
Nevének jelentése: „fehér hölgymenyét” és ezt a legtöbb történész
egy bolgár-török nyelvből eredezteti. Mindez Anonymus krónikájára,
illetve annak fennmaradt bővített változatára alapoz, amely a 13.
század elején, illetve a bővítés a század vége fele íródott. A később
keletkezett budai, pozsonyi és a képes krónikák is ennek felelnek
meg. A lengyel kútfők (kamenczi, heinrichowi évkönyvek, az un.
Lengyel-magyar krónika, ill. az ezekből készült OSSOLINSKI
krónika) azonban állítják, hogy Szt. István anyja lengyel



fejedelemleány volt. Nézzük meg, hogy a kereszt-, és
ragadványnevek vizsgálata, valamint a logikus következtetések
milyen segítséget adhatnak a titok megfejtéséhez. De előbb adok
egy kis áttekintőt a leszármazottak adataiból levont szakértői
véleményekből. Ezekből van bőven, kezdve Szoblahói Palma
Károly Ferenctől (1735-1787), illetve Pray Györgytől (1723-1801),
Kristó Gyuláig (1939-2004). A kor nagy vitáját NAGY GÉZA és
KARÁCSONYI JÁNOS között Hóman Bálint összegezte Az Árpád
ház nemzedékrendje a gesta ungarorumban c. munkájában. (A
2006-ban Glatz Ferenc szerkesztésében megjelent A magyarok
krónikája negyedik kiadása – gyakorlatilag nem foglalkozik ezzel az
„aprósággal”!). A számomra ismert utolsó színvonalas tanulmányt
ebben a témában Marton Szabolcstól olvastam. / Marton,
Szabolcs: Géza és Adelhaid. Belvedere Meridionale, (25) 4. pp.
108-119. (2013). SZTE Egyetemi kiadványok/. Természetesen az
említetteken kívül még többen mások is (pl. Szilágyi Sándor, Padányi
Viktor, Badiny-Jós Ferenc dr., Vajay Szabolcs, Dr.Vágó Pàl, Dezső
István stb.) állást foglaltak pro és kontra.
Szt. István születési dátumára (és anyjának kilétére) vonatkozóan a
krónikákban nincs összhang. Kézainál ez 967, a pozsonyi
krónikában 969. A lengyel kamienieci (kamenczi) évkönyv szerint
Vajk, a későbbi István 975-ben született. Fix dátumnak István
uralkodásának kezdetét fogadják el a szakértők. Ezt Géza halálától
997-től – számítják. István hatalomra kerüléséről szóló tudósítások
elemzése tág teret enged a következtetéseknek. Ugyanis az ifjú
vezér fiatal kora különböző formákban jelenik meg latinul (Puer;
iuvenis beatus; infans; primum gradum adolescentie; adhuc
adolescens) és ez „évesíthető”! Lásd, az un. isidorusi állásfoglalást
a terminusok sorrendjére: infantia —pueritia — adolescentia
iuventus. István korára vonatkozóan Kristó Gyula például így
következtet: „Géza halálakor, a főhatalom megszerzésekor 16-17



éves volt, 996-ban 15-16 évesen kötött házasságot Gizellával, a
koronát 1000/1001-ben 19-21 évesen nyerte el, halálakor, 1038-ban
pedig közel járt 60. életévéhez.” „vagyis 981 táján született.”
/KRISTÓ GYULA: Szent István születési ideje/
Kihagyva a Saroltról és Adelhaidról szóló több mint két évszázados
polémia részleteit, a források megnevezéseit az alábbiakban saját
véleményemet, gondolatmenetemet ismertetem nem vitaképp,
csupán annak bemutatására, hogy a rendelkezésre álló
ismeretekből „lehet más a történelem”.
Kiindulásképp felsorolok néhány axiómának elfogadott eseményt,
következtetést, amelyeket vagy az eredeti forrásművek, vagy a
történészek többsége már igazolt, illetve én annak tekintek.
1. A szereplők létező személyek voltak.
2. István (Vajk), apja halála után, 997-ben fejedelem lesz.
3. Koppányt 997-ben kivégzik.
4. A krónikák szavahihetősége, valóságtartalma a leírt történések
következményeinek függvényében lesznek megítélve.
5. Géza fejedelemnél a többnejűség elfogadott volt.
6. A levirátus (sógorházasság) szokásjoga érvényben volt.
A jobb áttekinthetőség érdekében megelőlegeztem a magam
készítette Árpád-házi genealógiát.
Kezdjük mindjárt Taksony gyermekeivel.
„A hagyomány két fiúgyermekük –Géza és öccse Mihály – nevét
örökítette meg.” /Wikipédia/



„Taksony két fia, Géza és Mihály neve ismert.” /Magyar Katolikus
Lexikon/
A Képes Krónika ennyit ír: „Taksony pedig nemzette Gézát és
Mihályt. Mihály meg nemzette Szár Lászlót és Vazult. Géza pedig
isteni jóslat által intve nemzette Gyula leányától, Sarolttól az Úr
megtestesülésének 969-ik évében Szent István királyt, miképpen
meg van írva a boldogságos István király legendájában.”
Arról nem szól a fáma, hogy még kit nemzett Taksony! Viszont a
Lengyel-magyar krónika „Thoxon” (Taksony) három gyermekét
említi: „Geyzan, Mychlemum et caluum Ladislaum” / Bielowski, A.
(ed.) (1864) Monumenta Poloniæ Historica (Lwów) Kronika
Węgiersko-Polska, De sancto rege Ladislao, p. 488./ A vonatkozó
teljes szövegrész így néz ki: „..scimus per Croynicam Hungarorum
ubi habetur, quod in secundo ingressu Hungarorum in Pannoniam
primus princeps fuit Harpad, secundus Zotham, tertius Thoxon qui
genuit trés filios scilicet: Geyzan, Mychlemum et caluum Ladislaum.
Geyza genuit sanctum regem Stephanum, Mychl et Vanzul, qui obiit
per effosionem oculorum per reginam Gesla, con-sortem regis
sancti Stephani. Ladislaus verő genuit trés filios scilicet: Andreám,
Belam et Leventém...” Hogy mi volt a forrása ennek a szövegnek,
nem tudjuk pontosan. A szövegtöredéket egykor a Kuropatnicki
kéziratban, Lengyelországban találták meg, és akkor a
szentpétervári császári közkönyvtárban IV. 98. jelöléssel szerepelt.
A felvezető szövegben Bielowski azt írja, hogy ebben a töredékben
kicsit bővebb közlés van, mint a Magyar-lengyel Krónikában, vagy
hasonló írásokban ezért megadja az eredeti szöveget, latinul. Hogy
pontosan ki volt a szerző és honnan származik a forrása, nem
tudjuk. Szent László uralkodásának egyes eseményeiről a 12.
század első évtizedeiben Gallus Anonymus számol be. Így könnyen
meglehet, hogy a szöveg az elveszett magyar ősgesztából
származik! (Saját vélemény!). Rugonfalvi Kiss István (1881-1957)



Laskai Osvát hitszónok (1450? – 1511) második Szent László
sermójának forrásait kutatva megtalálta ezt a töredéket, és
megállapította, hogy a sermó és a Bielowski idézet szövege, szinte
teljes egészében megegyezik. A minket érdeklő rész a sermóban így
néz ki: „...patet per Hungarorum cronicam, ubi habetur, quod in
secundo ingressu Hungarorum in Pannoniam primus princeps fuit
Árpad, secundus Zolthan, tertius Thoxon, qui genuit trés filios,
scilicet Geysam, Michaelem et Calvum Ladislaum. Geysa genuit
sanctum regem Stephanum, Michael Wazul, et obiit per effossionem
oculorum per reginam Gesla, consortem regis sancti Stephani.
Ladislaus verő genuit trés filios, scilicet Andreám, Belam et
Leventhe...”. „..mint tudjuk, a Magyarok Krónikája szerint, ahol a
magyarok második bejövetele történt Pannóniába az első
fejedelem Árpád, második Zoltán, a harmadik Taksony volt, aki
három fiút nemzett, nevezetesen: Gézát, Mihályt és Kopasz
Lászlót. Géza nemzette Szent István királyt, Mihály Vazul aki
meghalt Gizella királyné, Szent István házastársa áskálódása
következtében. László pedig nemzett három fiút, nevezetesen
Andrást, Bélát és Leventét...” Ebből R. Kiss levonta azt a logikus
következtetést, hogy a lengyel töredék 1497 (a sermó kiadása) előtt
íródott. Kertész Balázs ezt írja: „Úgy gondolom, a feljebb
elmondottakból világosan következik, hogy a töredéket Laskai Szent
László-sermójáról másolták, s így az a ferences barát beszédei
utóéletének szempontjából fontos.” A forrásra vonatkozó
véleménye: „A kérdés tehát továbbra is fennáll: vajon használt-e a
ferences szerző valamilyen forrást a László szentségével foglalkozó
sermo megfogalmazása során, vagy Pauler Gyulának van igaza, aki
szerint az egész gondolatmenet a késő középkori író leleménye?”
/KERTÉSZ BALÁZS: Megjegyzések Szent László kanonizációjához.
Magyar Könyvszemle - 122. évf. (2006) 3.sz./.
Jelen írásom szempontjából kizárólag annak van jelentősége, hogy



milyen apropóból kerülhetett a töredékbe Kopasz László Géza és
Mihály testvéreként, továbbá a 15. század végén ezt az állítást
Laskai miért fogadta el, illetve találta ki? Számomra ez csak úgy
érthető, ha az információ egy régi, a krónikáinkat megelőző
forrásból származik. Továbbá nyilvánvaló, hogy Szent László
nagyapja egy nemzedékkel távolabb van a Taksony-fiaktól! Tehát ő
csak Kopasz László fia László lehetett. És itt Kopasz László
valószínűleg azonos a krónikáink Tar Szeréndjével.
Folytatva tehát a családfa elemzését, egy krónikás tud Taksony
harmadik fiáról, akit „kopasz Lászlónak” hívtak. A többi krónikás
ennek nem mond ellent, csak nem szól róla. A magyar krónikák
viszont ismernek egy kopasz (tar) Zerindet (Szerénd) a „Tart” (?
971 előtt), aki Szent István király rokona, a Szent István ellen
fellázadt Koppány somogyi vezér apja volt. Bakay Kornél Tar
Zerindet Géza öccsével, Mihállyal azonosítja, fiát, Koppányt pedig
Szár Lászlóval, arra alapozva, hogy ők is megkeresztelkedtek, még
ha csak színleg is: „Mihály azonos Tar-Szörénddel, tehát a pogány
neve Tar-Szörénd volt. Tehát a két testvér; Gyevicsa (Géza) és Tar
Szörénd. A keresztségben az egyik a Stephanos (= a
Megkoszorúzott), a másik a Mihály nevet kapta. Ha ez a feltevésem
helyes, akkor még kiélezettebb a történelmi dráma, mert Tar
Szörénd fia Koppány, Géza fia Vajk. A keresztségben Vajk
ugyancsak a Stephanos nevet kapta". Mihály azonban Géza öccse
volt, Koppány pedig jóval idősebb Istvánnál, mert az éppen
felserdült István előtt Koppány előbb Biharban, majd Somogyban
birtokolt területeket[1]. Tar Zerind Gézánál minden bizonnyal idősebb
volt. /Wikipédia/. Máshol Bakay Kornél ezt írja Somogyvárról, illetve
Koppányról: „... mert I. László király nagyapjának a székhelye és vára
állott itt egykoron. Ki volt az ő nagyatyja? Maga Koppány herceg!
Koppányt én a források Szár (Calvus) Lászlójával azonosítom, akinek
testvére volt Vászoly, s fiai voltak: András, Béla és Levente, amint a



magyar krónikák is állítják”. Forrás: Bakay Kornél: Fegyverem a szó c.
tanulmánykötete, mely a szerző 75 éves születésnapjára jelent meg
2015-ben. A korosztálybeli különbségeket viszont, csak az én
változatom tudja kezelni, ahol Koppány (Tar Szerénd) Szár lászló
apja, azaz I. László dédapja![2]
Figyelembe véve, hogy Koppány (Kupán, Kupa) vezér (herceg)
apjának halálát 971-nél korábbra teszik (ez Taksonyra illik!), valamint
Bakay Tar Zerindet Mihállyal azonosítja, akinek fia Koppány, (de
annak jóval idősebbnek kellene lenni Istvánnál!), beláthatjuk, hogy a
leglogikusabb feltevés az, hogy a Lengyel-magyar krónikában
említett Kopasz (Tar) László – maga Koppány lehetett! (A
koppány/kupán/kupa és a tar/tarkó szavak régen talán
felcserélhetők voltak, gondoljuk a „kupán vág” és a „tarkón vág”
kifejezések azonosságára! Itt a kupa és a tarkó a fej/fő részei, így a
képzett „kupány”, vagy a „kupa” szónak lehetett egy „fejes
fejedelem” értelme is)[3]. Koppány és István közötti korkülönbség
ekkor kb. 18 év, és Koppány, István nagybátyja! Ez a feltételezés
megfelel az axiómáim 4. pontjának is, mivel a később bekövetkező
esemény (Koppány 997-es kivégzése) ezt igazolja. Ugyanis Mihály
halálával (978) István riválisa csak Koppány (Géza testvére) lehetett!
Ráadásul Koppány Géza halála után a levirátus ősi intézménye
címén tartott igényt Géza özvegyére. Ez a sztyeppén bevett
gyakorlat oly régi, hogy már Sima Qian, a Kr. e. 2–1. században élt
kínai történetíró is feljegyezte az ázsiai hunokról: „Szokás szerint az
apa halála után a fiú veszi feleségül a mostohaanyját. Ha egy fivér
elhal, fivérei feleségül veszik az özvegy sógornőket.” A
sógorházasság pedig testvérek esetében áll fenn! Ezt ma
„tudósaink” csak úgy magyarázzák, hogy Koppány Gézának a
„legidősebb férfirokona” volt, és ezzel a „vérfertőző” házassággal
akart jogot szerezni az uralkodói címre. 1778-ban Katona István
fejtette ki ezt az elméletet és azóta a történészek ezt tényértékű



következtetésnek tartják a történettudományunkban. Annak pedig,
hogy Zerindet „Taksony fiának tekintsük, mind a krónikás
hagyomány, mind kronológiai meggondolások
ellentmondanak”. /Magyar PDA Lexikon. Géza és Koppány/. Holott
minden jel arra mutat, hogy Koppány, Géza testvére volt – mint
ahogyan én is feltételezem. A krónikákban „per incestuosum”-nak
olvasott rész is vitatható. De ha ez is a helyes olvasat, az értelem
akkor sem fedi a fordítást. A latin incesto szóösszetételben az in
tagadó, fosztó előtag, a cesto pedig castus fejleménye, ami tisztát,
ártatlant jelent. Tehát az értelme: tisztátlan kapcsolat, amely a
középkori egyházjog szerint ténylegesen vonatkozhatott egy rokon
feleségének az elvételére, így a pogány, magyar sógorházasságra is.
Az ősi öröklési rend pedig a szeniorátus mellett a testvér
örökösödést tartotta a legfontosabb öröklési szabálynak.
Megerősíti ezt még Koppány „hercegi” titulusa is, amely több
krónikában is felbukkan. Koppány neve Kézai Simon Gesta
Hunnorum et Hungarorum című, IV. László királynak ajánlott
történeti munkájában jelenik meg először. A Képes Krónikában így
szerepel: „Vecellin szintén Bajorországból kelt útra, tudniillik
Wasserburgból. Somogyban Szent Istvánnal együtt ő ölte meg
Kupán herceget;” (Képes Krónika 33. o. Bollók János fordítása).
Később a 16. században Karthauzi Névtelennél is előjön: „Vala azert
az ydőben Somogyssagban egy pogan hatalmas herczek, kynek
kwppan vala neve az reeghy kopaz zyrynd feyedelemnek maradeka,
ky meegh zent Isthwan attyanak eelteeben ees erőssen wralkodyk
vala mynd egheez Somogsagban es zalassagban.” (Szabados
György: Magyar államalapítások, 242. o.). A hercegi címről, pedig
ez a szakértő véleménye: „A herceg (dux) általában király öccse,
vagy más közeli férfirokona, aki az ország egy meghatározott
területén (többnyire egyharmadán) a királyéhoz hasonló uralkodói
jogokat gyakorolt. A hercegség eredetét illetően eltérőek a



vélemények. Az egyik felfogás szerint egy elavult, etnikai bázisát
vesztett intézménynek – a magyarokhoz csatlakozott segédnépek
feletti uralomnak – a felélesztése, a másik, valószínűbbnek tűnő
elképzelés szerint a nagyúri csoportosulások hatalmi harcainak
következménye volt. Az első magyar uralkodó, aki tudomásunk
szerint ilyképpen megosztotta a hatalmát, Géza fejedelem (970
997). Így alakult ki Koppány önálló somogyi tartománya. A 11.
század derekán I. András (1046–1060) uralkodása alatt öccsének,
Béla hercegnek (1060–1063-ig király) volt külön területe, majd a 12.
század elejéig folyamatosan találkozunk a dux-szal.” /Dr. Bertényi
Iván Főbb magyar világi méltóságviselők a középkorban. História
1979-03. 67. old./ Ezzel Bertényi el is döntötte a „Koppány kérdést”,
mert Géza nem akárkivel, csak a testvéreivel oszthatta meg a
hatalmát. Mert Mihály is kapott részfejedelemséget, mégpedig
Nyitrán! Így megalakult a Nyitrai Dukátus is, amelyet csak Kálmán
király szüntet meg 1108-ban. „Géza fejedelemsége idején előbb
Mihály, majd halála után a szeniorátus elvét már ekkor megsértve
István kapta meg a jövedelmező nyitrai dukátust. Koppány apjától
egy harmadik dukátust örökölt, a Somogyi hercegséget”. /Györffy
György: István király és műve. Gondolat Budapest 1983./
Miért volt a dukátus az ország 1/3-a?
Véleményem szerint ez Taksony idejéből maradt fenn, mivel neki
három herceg fia volt: Géza (István), Tar Szerénd (Koppány) és
Béla (Mihály). A dukátusok szétosztása az alábbi lehetett:
1. Géza (István) 1/3
Szabolcs-Bihar
2. Mihály (Béla) 1/3 Nyitra
3. Tar Szerénd (Koppány) 1/3
Somogy



Erdély, a Temes, a Maros, a Körös és a Tisza közötti területek a
gyuláké volt. A Hieldesheimi Évkönyv Gyulát királynak nevezi,
vagyis Istvánnal egyenrangúnak tartja. Gyula 1001-ben tagadta meg
a tized befizetését, más egyházi és világi reformokkal együtt, 1002
ben pedig megjelent nála szövetségesként Baszileosz bizánci
császár. Az Altaichi Évkönyv szerint ezután, 1003-ban kellett
Istvánnak, Erdélyre kiterjesztett jogigényeként megküzdenie
Gyulával. Nagybátyjának a legyőzésével István letörte a Bizánc felé
orientálódni vágyók táborának jelentős részét, és nem mellesleg egy
természeti adottságokban igen gazdag területet csatolhatott
országához. (Märle Tamás: Szent István államszervező harcai:
Gyula vezér.)
A ducatus elvont értelemben egy trónöröklési intézmény volt és
csak tárgyi értelemben jelentette azt a területet, ahol a trónörökös
csaknem függetlenül, és csaknem teljes felségjoggal bírt. A
ducatushoz tehát az ország 1/3-da „dukált”! Lásd a „dukál” szavunk
eredetét: dukál (latin = "magához húz") megillet valakit, jár
valakinek, kijár. /Tudományos és Köznyelvi Szavak Magyar
Értelmező Szótára/. Azaz, a ducatus cím vonzata a trónöröklés!
Szerintem itt népetimológia történt. A magyar nyelvben (Árpád
előtt) az úr a törökös Bel/Béla tőből képződött. Az Árpád-korban
már az úr/nagyúr volt használatos. (Uruszág). A latin dux, duce és
az ebből származó ducatus szavakból alakította ki a népnyelv a
„dukál” szót, ami máig is használatos, de az eredetét a szakértők
csak találgatják: „dukál ‘kijár ‹neki›, megilletiʼ. Hangzásra latin
eredetűnek tetsző szó, de sem a ducere vagy a középkori latin
ducare ‘vezetʼ jelentéséből, sem a hazai latin ducere ritkább ‘kap,
nyerʼ értelme alapján nem lehet meggyőzően levezetni”. / Magyar
etimológiai nagyszótár (Tótfalusi István)/. Így a népi hagyomány
akár közvetett bizonyítékul is szolgálhat a hercegi cím eredeti,
valós tartamára. Mert nem véletlen, hogy Thuróczy egyedül Tar



Szerénd hercegségét emeli ki a krónikájában: „Koppány pedig Tar
Szerindnek volt a fia, aki Szent István király apjának, Géza
fejedelemnek az idején a hercegi méltóságot viselte.” Azt írja, hogy
„Koppány pedig Somogynak volt a hercege.” A latin szövegben
egyértelműen a „dux” szó szerepel, amit fordíthatnak vezérnek és
fejedelemnek is. Hogy Horváth itt a „vezért” és nem a „herceget”
választotta, az mutatja bizonytalanságát, mert a
szövegkörnyezetből egyértelműen kitűnik Koppány famíliájának
(testvéri alapon nyugvó) egyenrangúsága Gézáéval. Közvetlenül
(nem célozva Koppányra), mások is gondoltak erre:
„Milyen leszármazói éltek Árpádnak Géza korában, pontosan nem
tudjuk; de annyi bizonyos, hogy Gézának volt testvére is. A lineáris
successión kívül bármelyik (Megjegyzés: a szeniorátus, vagy a
testvérörökösödés) öröklési rend szerint testvérét illette volna a
trón” -- és itt bizonyára nem Mihályra gondolt! (Rugonfalvi Kiss
István - Trónbetöltés és ducatus az Árpád-korban. Attraktor,
Máriabesnyő 2015. 17. old.)
A továbbiakban vizsgáljuk meg e három herceg házasságának
történetét. Sajnos Koppány családjáról nem tudunk semmit. Ami
biztos, az az, hogy sem a nyugati uralkodókkal, sem a római
egyházzal nem szimpatizált. Hogy halála után mi lett a családja
sorsa – nem tudjuk. De itt a hiány beszédes is lehet. Felnégyelését,
birtokainak elkobzását még, úgy ahogy ismerjük. De a későbbi és a
korábbi krónikaírók sem szokták kihagyni, azt a tényt, ha a kivégzett
rivális családját is kiirtották! Az természetes, hogy nevét az utódai
nem viselhették, ezért nem maradt fenn olyan leszármazott, például
akinek a neve Koppány fia valaki lenne. De, a pogányságára utaló
ragadványneve a Tar, a Kopasz, a Szár megmaradt a köztudatban!
(Mégpedig elég sokáig! Például ha megnézzük Atya falu (ma
Horvátország, Šarengrad 45.233056; 19.28) nevének eredetét,
akkor láthatjuk, hogy az a régi Szár család emlékét őrzi. A település



magyar nevét, a falu fölött emelkedő löszdombon ma is álló
Atyavárról kapta, amelyet a 14. század közepén Kükei „Szár” László
nyitrai ispán építtetett). Miért lényeges ez? Hát azért, mert a
következő szereplő a Mihály gyermekének tartott Szár László lesz,
aki Vászoly (Vazul) testvére volt a krónikáink szerint. „ Mihály meg
nemzette Szár Lászlót és Vazult.” (Képes Krónika). Igen ám, de a
lengyel krónikák itt is közbeszólnak! És ezzel eljutottunk Mihály
feleségéhez!
A lengyel évkönyvekből készített családfa-kutatásokból arra a
következtetésre jutunk, hogy Mihály felesége a lengyel I.
Mieszkónak egyik nőrokona, Adelhaid volt. /Mihály (Michael), Duke
between March and Gran, +ca 978/before 997; m. Adelajda of
Poland (+after 997) dau./sister of Pr Mieszko I of Poland). vagy:
Michel de HONGRIE. Born in 955. Deceased in 978, age at death:
23 years old. Spouses and children: Married to Adelaide de
POLOGNE 950-999. Basile de HONGRIE 978-1037 married to
Katun Anastazya de BULGARIE/. Mihálynak és Adelajdának több
szerző is csak EGY gyermekét, Vazult említi. Ezzel igazolódni látszik
az a feltételezés, hogy a 990-ben született Szár László, nem
lehetett a közös gyermekük, annál is inkább mivel, hogy Mihály 978
ban meghalt! (Feleségét pedig a testvére Géza „örökölte”). Marad
tehát a fentebb leírt változat, hogy Szár (kopasz) László
Koppánynak alias Tar (kopasz) Szeréndnek a fia volt! Az árván
maradt 7 éves gyermek valószínűleg Mihály birtokain,
unokatestvérének, Vazulnak a felügyelete alatt nevelkedett és ez
megfelelő alapot adott arra, hogy a krónikások testvérként kezeljék
a két fiút. De elképzelhető, hogy külföldre kellett menekülnie, hiszen
feleséget Rusciá-ból (talán Kijevből, Vlagyimir nagyfejedelem
udvarából) hozott magának. (Font Márta: Az Árpádok országa.
Tiszatáj, 2001. nov.). Ezért fedi homály Szár László és családjának
sorsát. Vazult később a krónikaírók züllött egyéniségnek állítják be,



de Lászlóról hallgatnak.
Géza volt a legidősebb Taksonyfi, és apja halála után ő lett az
uralkodó. Az ősi szokás szerint több feleséget is tarthatott. Első,
hivatalos feleségét politikai okokból vette el. Így ír erről a Képes
Krónika: „Gyula volt a harmadik kapitány; tőle ered László fia Gyula.
Nagy és hatalmas vezér volt ez a Gyula; vadászat közben
Erdőelvében nagy várost talált, melyet hajdan a rómaiak építettek.
Volt neki egy Sarolt nevezetű gyönyörű szép leánya, akinek
szépségéről sokáig beszéltek a tartománybeli vezérek; Beliud, aki
Kulán földjét bírta, oly tanácsot és segítséget adott Géza
fejedelemnek, hogy ez vegye el Saroltot törvényes feleségül”. 967
táján került sor a házasságkötésre és 963-ban, 966-ban Sarolt
leánygyermekeket szült Gézának. Kristó Gyula szerint a házasságra
3 évvel később kerülhetett sor, és az első leánygyermek is 970 körül
születhetett. (Kristó Gyula: Szent István király. Budapest: Neumann
Kht., 2002.)
978-ban meghalt Mihály, felesége pedig éppen ebben az évben
szülte meg Vazult. A levirátus szokása szerint Adelhaida
gyermekével átkerült Géza udvarába, mint második feleség. /A
Pallas Nagy Lexikonában is azt olvashatjuk, hogy Gézának
valószínűleg volt második felesége is: Adelhaid királyné, (Adelhaid
von Beleknegina), Ziemovit lengyel herceg lánya. Jan Długosz
lengyel történetíró 1440-ben, Ulászló koronázásakor járt
Székesfehérváron és a „Historia Polonica” című művében leírta,
hogy itt: „el van temetve Géza, Boldog István atyja, Adelheiddel, a
feleségével, Miesco lengyel fejedelem leányával, Boldog István
anyjával együtt.”/. Eleget téve házastársi kötelezettségének egy-két
éven belül megszülte Vajkot. (A gyermek névadásánál valószínűleg
az anya szláv származása is befolyásoló tényező volt). Így Vazul és
Vajk anyai részről testvérek, apai részről unokatestvérek voltak. (A
későbbi történések kettejük kapcsolatában ezt igazolják). Talán



ennek a „féltestvéri” állapotnak köszönhető, hogy „Egy későbbi
genealogia a müncheni krónikában Istvánt Mihály fiának mondja”.
/Szilágyi Sándor: A Magyar Nemzet Története. 1895. Lábjegyzet az
„Árpád házából a vezéri székhez legközelebb állott Géza testvére,
Mihály, kitől számos sarjadék származott” – mondathoz./ 985-ben
Sarolt lelépett a történelem színpadáról és helyét hivatalosan is
Adelhaida vette át. A szláv krónikák csak szép úrnőnek
„belekneginának” nevezik a német neveltetést kapott becsvágyó
lengyel fejedelemasszonyt, aki inkább hajlott Róma, mint Bizánc
felé, és „teljhatalmat gyakorolt” Géza udvarában. A német
krónikások (Bruno von Querfurt, vagy Merseburgi Thietmár) ezt
nyíltan meg is írták. Ha viszont hihetünk Györffy Györgynek,
miszerint Mihály pogány neve Béla volt, akkor feltételezhetjük, hogy
Géza második feleségét (megkülönböztetésül az elsőtől) a szláv
környezete úgy hívta, hogy „az a királynő, aki Béla felesége volt”.
Röviden és szlávosan: Bele knegina! Egyébként csak magyar
fordításban találkozhatunk „szép úrnő” fordítással. A latin eredetű
bello kombinálása a szláv királynéval, máshol nem fordul elő:
«белая княгиня»; "weiße Königin" azaz „fehér királyné” a helyes
fordítás. A hunoknál (és más török népeknél) is ismert Bela név
szláv „kifehéresítése” ismert jelenség! Különben a magyar források
egy része is elfogadta a lengyel változatot: „Pogány magyarok
fejedelme, Gyécse, azaz Géza, Urunk születésének 973.
esztendejében hitveséül választotta Mieskó lengyel fejedelemnek
Beleknegina, keresztény nevén Adelhaid nevezetű leányát, kitől is
Esztergom várában Urunk születésének 975. esztendejében Vajk
nevezetű fia született”. (Dr. Révay József: Szentek legendái.
Franklin-Társulat, Budapest. 1926. III. Magyarország nagy szentjei.
Szent István király). Adelhaida arra használta fel a hatalmát, hogy
fiának német feleséget és a vele járó katonai segítséget
megszerezze, biztosítva fiának a trónra lépését. Egy akadály volt:
Géza testvéröccse Koppány, aki jog szerint követte volna őt a



trónon. (A fenti változat a trónutódlás vitatott kérdését teljesen
megoldja).
Géza halálakor a 17-18 éves István leszámol a nagybátyjával, és
bevezeti a nyugati feudális szokásokat. De István és Koppány
harcának oka nem a kereszténységellenességben keresendő, hiszen
a pogány hitvilágban nem volt vallási türelmetlenség. A magyarság
körében a kereszténység már évszázadok óta ismert volt. Az idegen
zsoldosok fellépése elleni ellenszenv sem volt ekkor még jelentős.
Mindez majd csak István hatalomátvétele után kezdődik és ez ellen
Vata, majd fia János fog fegyverrel fellépni! (1045/46-ban, illetve
1061-ben). Tehát az István és Koppány konfliktus tipikus utódlási
harcnak minősül! Történészek körében azonban ez a gondolat nem
nyert teret! „Nem találjuk nyomát annak, mintha trónra lépését
bármi családi viszály előzte volna meg” – írja Istvánról Szilágyi
Sándor „A Magyar Nemzet Története” című művében. (Budapest,
1895. Kiadja az Athenaeum Irodalmi és Nyomdai Részvénytársulat).
Pedig a családi viszály nyílvánvaló: „De ki támadt volna fel Árpád
vére ellen, ha nem olyan vezér, kinek szintén örökölt a méltósága?
Ilyen vér volt Kupa, Tar Zerind fia, „ki már Géza idejében
vezérkedett.” – olvashatjuk ugyan ott! Természetesen a
„vezérkedett” helyes értelmezése: „Ki már Géza idejében herceg
volt!”.
István a kereszténységet a római rítus szerint teszi kötelezővé,
bevezeti a primogenitúra trónöröklési rendet, amelyet fia, Imre
herceg halála miatt (1031) már nem tud alkalmazni. Ekkor István
válaszúthoz ér. Ki legyen az utódja? Féltestvérét Vazult, nem tartja
alkalmasnak, hiszen vele szinte egyidős, és erkölcsi élete is
kifogásolható. Testvérének vérét nem onthatja, ezért „elhatározták,
hogy megvakíttatják és elküldötték a nyitrai várba Sebest, Budának
fiát, a ki a hagyomány szerint a herczeg szemeit kiszúrta és füleibe
ólmot öntetett”. (Dr. Karácsony Imre: Szent László király élete.



Győr, 1895.) Megismétlődött tehát az, ami Koppánnyal történt! A
testvért kellett távol tartani a tróntól, mert a jog szerint ő
következett volna az utódlásban. (Látványos példája lett ennek
később András és Béla esete Salamon királysága alatt). Kopasz
László gyermekeiben nem bízott meg, mert „ Koppány-sarjaknak”
tartotta, és nem szerette őket. (Lásd: Újházy Lászlónál: A magyar
nemzet történelme. Középiskolák alsó osztályai számára. I. rész.
Szent István Társulat, 1912. 29. l.). A Képes Krónikában ez áll: „azok
Szár László fiai, ki, amint mondják, Ruthéniából vett nőt, kitől az a
három testvér származik.” Thuróczynál (Horváth János fordítás
1986. 79. old.) ezt olvashatjuk: „Magához hívatván tehát Kopasz
Lászlónak, nagybátyjának (Calui Ladislai, patrui sui) fiait, tudniillik
Andrást, Bélát és Leventét, azt tanácsolta nekik, hogy amilyen
gyorsan csak tudnak, meneküljenek, hogy életüket és testi
épségüket megőrizhessék”. A hercegek tehát Csehországba
menekültek. Itt Ulrik herceg szívesen fogadta őket, de miután II.
Mieszko bujdosó lengyel fejedelemmel összejöttek, annak
hatalomra kerülése után Lengyelországba mentek. Ez 1031 és 1034
(Mieszko halála) közötti időben történt. András és Levente tovább
ment Bölcs Jaroszláv kijevi nagyfejedelem udvarába, de Béla maradt
a lengyeleknél. Hogy miért ment tovább a két herceg? Talán azért,
mert anyjuk onnan származott!
A krónikás tévedését a rokoni fokokban (Szár László unokatestvére
volt Istvánnak) már korán észrevették a szakértők. A történetíró
kanonok Katona István (1732-1811) munkájában már zárójelben
helyesbített: „Calui Ladislai, patrui sui (patruelis) scilicet Andreas,
Bela et Leventa”, ahol a zárójelben lévő szó jelentése: első
unokatestvér az apja oldalán; az apja testvérének gyermeke, azaz
egy párhuzamos unokatestvére. / Katona István: Historia critica,
Buda, 1779-82/. De ezt tudta Thúróczy is, amikor Béla és Szár
László szülő-gyermek kapcsolatát később megerősíti, és azt írja,



hogy: „Béla herceg pedig két fiat nemzett Lengyelországban; az
egyiket Gézának, a másikat pedig nagyatyja neve után Lászlónak
hívták”. (Thuróczy, u. o. 86. old.). Valószínűbb, hogy itt Thuróczy is
beleszaladt a „László (Szerénd) fia László” problémába!
A fordító Horváth János a 237-es végjegyzetben írja: „Ez a
ʼnagyatyaʼ kitétel Szár Lászlóra vonatkozik, és arra az időre mutat,
amikor az uralkodó családnak Vazultól való származtatása már
ʼkényelmetlennéʼ vált”. Ha azonban Szár László atyjának elfogadjuk
Koppányt, akkor nem kell elméleteket gyártani a Vazul ág
védelmére, hiszen Vazul nem volt „bűnös”, csak áldozat. Nincs
semmiféle bizonyíték arra, hogy az István ellen 1031-ben (1032
ben?) elkövetett merényletben Vazulnak szerepe lett volna. Ezt
egyesek az Altaichi Évkönyvek és Szt. István kisebbik legendájából
következtetik ki. Mivel István nővére fiát, Orseolo Pétert jelölte
utódnak, így Péternek lehetett sürgős oka átvenni a koronát. Erre
már Katona István is gondolt. (Lásd: S. Katona Historia critica
Regum Hungariae. Buda, 1794.). Ezért a krónikásoknak nem volt mit
„szépíteniük” Vazul múltján. András, Béla és Levente apja pedig
valóban Szár László lehetett, mint ahogyan a fennmaradt krónikában
írva vagyon – és ez valóban „kényelmetlen” volt! Sokkal nagyobb
súllyal esik latba mint, ahogyan a „nem törvényes házasságból”
születettek múltjának eltakarása lenne, Kálmán király (1095-1116)
törvénytelen fiának, Boricsnak esetében. Ugyanis történészeink
ezzel indokolják, hogy Anonymus Szár László fiának mondja I.
András királyt. Egyedül Szt. Gellért püspök nagyobb legendája
nevezi Vazul fiainak Andrást, Bélát és Leventét. Ez pedig az
események után kb. 50 évvel később született, amikor a szereplők
közül még sokan élhettek és a hercegek száműzetését is indokolni
kellett. Tekintettel arra, hogy Szár László egy évvel előbb halt meg,
mint Imre herceg, így ő kiesett a trónkövetelők sorából, de fiainak
menekülni kellett, mivel „Koppány sarjak” voltak és Pétertől nem



várhattak semmi jót! Hogy nem Vazul fiai voltak, arra bizonyosság
lehet az is, hogy elkerülték a megvakíttatást. Hiszen Vazullal annak
fiai is trónkövetelőkké válhattak volna, mint ahogyan ez be is
következett Kálmán, Álmos és fia, Béla esetében. Kinnamos bizánci
történetíró, (1145?-1183?) II. Alexios császár jegyzője szerint ez a
hunoktól átvett szokás volt a magyaroknál. „A hunoknál ugyanis az a
szokás, hogy ha fejedelmük gyerekeket hátrahagyva távozik az
életből, mindaddig, míg az uralmat közülük átvevő nem lesz
fiúgyermek apja, a testvérek egymással egyetértésben vannak, és
egymás iránt jóindulatot tanúsítanak, ha azonban már gyermeke
születik, nekik az ország földjén való tartózkodást csak úgy engedik
meg, ha a szemüket kiszúrják.” /Juhász Péter: Az Árpádok
trónöröklési rendje a 10–12. században. Aetas, (37) 3. pp. 17-35.
(2017)/ Juhász azt írja: „Bár Vazul nem volt István testvére, esete a
lényeget tekintve egyezik Álmoséval, hiszen Szent Istvánnak nem
volt testvére, így örököse a régi szokás szerint az utána legidősebb
unokatestvére, Vazul lehetett. Imre életében biztosan börtönbe
került; megvakításának időpontja ismeretlen, ám legkésőbb Péter
örökbe fogadásakor megtörténhetett.” (U.o. 31.old.). Hipotézisem
szerint Kinnamos párhuzama teljesen helytálló, hiszen István és
Vazul anyai ágon testvéreknek számítottak. „Hat hasonló helyzetből
tehát öt esetben bekövetkezett az (unoka)öccs megvakítása,
száműzése vagy bebörtönzése, illetve tudunk meggyilkolásának
szándékáról” – írja Juhász Péter. Hazatértüket és győzelmüket
viszont jórészt Koppány régi híveinek köszönhetik. Ezt a változatot
igazolhatja az is, hogy Szent László szintén Szár László unokájának
tarthatta magát és így nem egy „nagyapa gyilkost” kellett szenté
avattatnia! Az udvari krónikaírók meg nem merték megírni az igazat,
inkább jelképekkel takarództak. „Bélára rászakadt a trón!” „Nem
nyílt ki a szarkofág fedele, míg László meg nem bocsátott
Salamonnak.” stb.



Hogy a legendák, és a soron következő királyok is megkerülik,
óvatosan kezelik ezt az igen fontos témát, az arra mutat, hogy volt
mit takargatni. Úgy tűnik Taksony után az Árpád-háznak lett egy
Tar/Kopasz/Szár nevű ága, amelyből a későbbi „Árpád-házi”
királyaink származtak. Ebben az ágban volt egy Koppány, egy
Szerénd, egy (vagy kettő!) László, egy Béla nevű herceg. Hogy ez
nem légből kapott fantazmagória, azt igazolja Koppány hercegi
méltósága, ennek következtébe somogyi „egyeduralma” (ducátus),
igénye testvére trónjára, feleségére (levirátus okán) annak halála
után. A krónikások (magyar és lengyel) közvetlen, vagy közvetett
utalása Szár László családban betöltött pozíciójára. A krónikai
hiányosságok részben magyarázhatók a keresztény királyság és
egyház hozzáállásával a „fekete bárányt” megtestesítő
szereplőkhöz. „A bizonyítékok száma alapján nem vethetjük el
egyértelműen, hogy István király kortársa, Koppány valóban élt. Azt
sem tartom elképzelhetetlennek, hogy több Koppány-hagyomány
létezett. A kérdésnek azonban megnyugtató lezárása nincs” – írja
Perényi Károly. / Napi Történelmi Forrás. Perényi Károly: Képtelen
krónika – megjegyzések a Koppány-problémához. 2019./ Ugyan itt
van egy figyelemre méltó megállapítása Perényinek: „Ha egykorú
adatokkal kívánunk megtámogatni egy narratívát, a történelem lapjai
üresek maradnak.”
Évszázadokon keresztül foglalkoztatta az embereket Szent István
trónjának utódlása, Imre herceg halála és András, Béla, Levente
hercegek sorsa. Ennek a történetnek egy képi megjelenítése maradt
ránk a veleméri templom falán. A freskót Aquila János készítette
1377-78-ban. A kép a háromkirályok hódolatának van álcázva, de
valószínűbb, hogy Szepsy Szűcs Levente értelmezése az igaz,
miszerint a „képregény” Imre herceg meggyilkolását, Szent István
koronájának felajánlását Szűz Máriának, majd Szent László
megkoronázását meséli el. (Lásd: Levente Szepsy Szücs: Szent Imre



halála és a „vaddisznó”. 2013.)
Úgy tűnik, a kép lassan összeáll!
[1] Somogyország az Árpád korban sokkal nagyobb volt, mint
manapság. Nemcsak a Balaton és a Dráva köze, hanem a Dráván túli
rész a Száva-vidékig hozzá tartozott. Koppányról elnevezett
szállások: a mai Törökkoppány Somogyban; a baranyai Koppány a
siklósi hegyek déli oldalán, Harkánynál; a bakonyi Koppány, (Szücs,
kápolna!).
[2] Bakay változatában Koppány unokatestvére lenne Vajknak. A
Koppány nevű telepek elhelyezkedése és kialakulása, egy
viszonylag fiatalon kivégzett herceg („SzárLászló-Koppány”)
esetében nehezebben képzelhető el, mint az apjánál: „TarZerind
Koppánynál”!
[3] A koponya és a kupa szavak szemantikai kapcsolatára van
régészeti bizonyíték is. A somerseti Gough's-barlangban 1992-ig
feltárt csontmaradványok vizsgálta során kiderült, hogy több emberi
koponyát is igen ügyes és gyakorlott technikával alakítottak át ivó
kupává. „A barlangban talált emberi maradványokat számos
alkalommal megvizsgálták” – nyilatkozta Dr. Silvia Bello, a
Természettudományi Múzeum paleoantropológusa. –„A legutóbbi
analízis során megállapítottuk, hogy a koponyák maradványait
egyfajta ivótálként alakították át. (Forrás: Journal of Human
Evolution. Volume 82, May 2015.) Igen sok európai nyelvben
megtalálható a kupa (cup) szó valamelyik alakja serleg, kiöntőtál
jelentéssel. De a fej (koponya) értelem éppen ilyen gyakori. Lásd a
német Kopf (fej), vagy a latin: caput (fej) szavakat.
Megkockáztatom, hogy az ismeretlen eredetű szláv (orosz) kupáty



(fürdetni) szó eredete is erre a vízmerésre, mosakodásra (kézmosó
kancsó) szolgáló kupa szóra vezethető vissza. A kupa és a koponya
(fej) szavaknak ez a kapcsolata tehát bizonyítottan 10-15 ezer éves!
<!-- [if gte mso 9]> <w:LsdException Locked="false" Priority="62"
SemiHidden="false" UnhideWhenUsed="false" Nam