---
master_file: "[[@AndrasfalvyBertalanNephagyomany]]"
---
# Index for Andrásfalvy Bertalan – A néphagyomány értékei napjaink kultúrájában.pdf

Az önálló tudományként egyetemi tanszékkel rendelkezô diszciplínák közül a néprajz elismerése és értékelése a legvitatottabb. E tudományág létjogosultságát gyakran megkérdôjelezik, avíttnak vagy éppen nacionalistának tartják. Az elôadás ezekre a vádakra is megpróbál válaszolni, miközben felvázolja a néprajztudomány történetét, és bemutatja, hogy a múlt szokásainak ismerete hogyan adhat választ a jelen dilemmáira.
A néprajztudomány elôzményei és kialakulása
Az idegen népek népszokásaira, feltûnô külsô tulajdonságaira, a viseletre, a lakásra, a viselkedésre vonatkozó adatokat már az ókorban is gyûjtötték: Hérodotosz, Plinius, Tacitus földrajzi és történeti munkáiban találkozunk efféle leírásokkal, késôbb pedig a középkori útleírásokban, Carpini, Rubruk, Marco Polo emlékezéseiben vagy a felfedezések korában Kolum- 235
Andrásfalvy Bertalan
etnográfus
egyetemi tanár
1931-ben született. 1955-ben
az ELTE Bölcsészettudományi
Karának román–magyar és mu
zeológia–néprajz szakán vég
zett. 1971-ben a néprajztudo
mányok kandidátusa, 1990-ben
akadémiai doktora lett.
Pályáját a Néprajzi Múzeum
ban kezdte, muzeológusként
dolgozott Szekszárdon, majd
Pécsett a Dunántúli Tudomá
nyos Intézetben. 1977–1985
között a pécsi Janus Pannonius
Múzeum Néprajzi Osztályát
vezette, 1985–1989 között pedig
az MTA Néprajzi Kutató Csoport
jának fômunkatársa, osztályve
zetôje volt; azután Pécsett meg
szervezte a JPTE Néprajzi Tan
székét. 1990–1993 között mûve
lôdési és közoktatási miniszter,
majd 1993-tól a JPTE egyetemi
tanára; 1995-tôl az Acta
Ethnographica fôszerkesztôje,
több mint 160 tudományos köz
lemény szerzôje.
Fôbb kutatási területei: népi
gazdálkodás, szôlészet, gyü
mölcstermesztés, állattartás,
népköltészet, néptánc, történeti
néprajzi kutatások, néprajzi cso
portok együttélése, egymásra
hatása, a néphagyomány jelen
tôsége a jövô közmûvelôdésé
ben.
ANDRÁSFALVY BERTALAN
A néphagyomány értékei napjaink kultúrájában



busz, Magellán, Cook, Bougainville vagy Amerigo Vespucci jelentéseiben és naplóiban olvashatunk róluk. A magyar népköltészetre már Szent Gellért felfigyelt. A 11. századból ránk maradt legenda szerint társával egy faluban megszállva hallotta az éjszaka búzát ôrlô szolgálóleány dalát, melyet ô a magyarok szimfóniájának nevezett. Anonymus, a 13. század névtelen történetírója a magyarok tetteirôl szóló Gestájában megemlíti, hogy a honfoglaló hôsök gyôzelmeikrôl éneket szereztek, vagyis az ô idejében még hôsdalokat énekeltek a honfoglalásról. Egyébként elítélte és hazugságnak tartotta a parasztok „csácsogását”, együgyû beszédét, vagyis a szájhagyományt, melybôl azonban ô is merített. A Szent László életérôl készített falfestményeken a hôsdalok jeleneteire ismerünk. Balassi Bálint pedig verseit az akkor közkedvelt és közismert magyar, német, tót, lengyel és török népdalok dallamaira írta, „Ad notam” megjegyzéssel.
A népköltészeti gyûjtések és az országismereti munkák
Népköltészetünk gyûjtésére nálunk J. G. Herder és a Grimm testvérek munkásságának hatására került sor, s azóta költészetünk és irodalmunk vissza-visszanyúl e gazdag forráshoz még napjainkban is. Csokonai Vitéz Mihály, Petôfi Sándor népdalokat jegyzett fel, Arany János nemegyszer a dallamok leírására is vállalkozott lelkiismeretes pontossággal. Erdélyi János, Gyulai Pál, Kiss Áron nemcsak szervezték a gyûjtômunkát, hanem a népköltészet elméleti kérdéseivel is foglalkoztak, de Móricz Zsigmond (aki maga is sokat gyûjtött), Ady Endre, Tamási Áron, Kányádi Sándor, Nagy László költészete is elképzelhetetlen a népköltészet nélkül, ahogy Bartók Béla, Kodály Zoltán, Lajtha László, Járdányi Pál, Bárdos Lajos muzsikája is a népzene nélkül. A mai magyar néprajztudomány másik gyökere a felvilágosodás korában elkezdett, máig folytatott országismereti-államismereti munkák sora. Az uralkodók jobban meg akarták ismerni azt a népet, melyen uralkodtak, hogy annak állapotát, erejét, mûveltségét erôsítsék, emeljék, s ezáltal az állam politikai hatalmát növeljék. Ezek a leírások a hiányokra, az elmaradottságra, a szegénységre, a mûveletlenségre hívják föl a figyelmet, hogy ezeken a bajokon jó törvényekkel segíthessen az állam. A költôk, mûvészek tehát tanulnak a néptôl, az államismereti munkák szerzôi pedig tanítani akarják a népet. Bél Mátyás, Tessedik Sámuel, Berzeviczy Gergely a nép elmaradottságáról, a javítandó hibákról írnak, és a hibák kiküszöböléséért küzdenek.
A néprajz az egyetemeken
Magyarországon Katona Lajos már a 19. és 20. század fordulóján tartott népköltészetrôl egyetemi elôadásokat az irodalomtörténethez kapcsolódva, és a földrajz szakon is hallhattak néprajzi elôadásokat a diákok. Az elsô néprajz szakos egyetemi magántanár Herrmann Antal lett 1898-ban Kolozs
Szent László megszabadítja
a leányt az ôt elrabló kun vitéztôl
(Falfestmény átrajzolt részlete)
236
Mindentudás Egyeteme
Népköltészet:
a folklorisztika kategóriája, esztétikai és folklorisztikai értelemben egyaránt a nép költészete. Általánosságra törekvô definíciói rendszerint hangsúlyozzák, hogy szóbeli és kollektív, valamint hogy etnikus és tradicionális jellegû.
Szájhagyomány:
a szóban továbbadott alkotások összessége, egyáltalán a szóbeliség keretében létrejövô alkotások összessége. Szélesebb kategória, mint a népköltészet, mivel a népköltészetben nem csupán szóbeli alkotások találhatók, a szájhagyományban viszont nem költészeti termékek is elôfordulnak.



várott, majd 1921-tôl Szegeden. Ezt a rangot Györffy István 1929-ben kapta meg, majd 1934-ben kinevezték a magyar néprajz nyilvános rendes egyetemi tanárává. Európa más egyetemein nem sokkal korábban alakultak néprajz tanszékek. Ezeken elsôsorban távoli, tengerentúli népek kultúrájával foglalkoztak vagy a hazai népköltészet (folklór) kérdéseivel, s csak igen késôn fordult a kutatás és oktatás egyetemi szinten a hazai néphagyomány egésze felé.
A néprajz értékelése, a tudományok között elfoglalt helye
Az önálló tudományként egyetemi tanszéket kapott ismeretek közül a néprajz elismerése és értékelése a legvitatottabb az európai mûvelôdéstörténetben. A kérdés az, hogy a néphagyományt vizsgáló tudomány, a néprajz, hová is tartozik. A társadalomtudományok körébe, ahová a történelem és a szociológia, vagy a mûvészettudományok közé, ahová az irodalomtudományt, a zenetudományt, a mûvészettörténetet sorolják? Sok félreértés adódott e bizonytalanságból. Az 1968-as nagy nyugateurópai erjedés és diákmozgalmak idején Németországban egyesek azt követelték, hogy a néprajzot (Volkskunde) egyenesen el kell törölni, ki kell iktatni az egyetemi stúdiumok közül, mert az hamis módon idealizálja a parasztságot, a német népi kultúrát mint a német kultúra ôsforrását. Innen származnak azok a mítoszok – mondták –, melyekkel Hitler annak idején a német nép felsôbbrendûségét hirdette. Egyáltalán, a néprajz önkényesen válogat a népi kultúrákból, kiválasztja a legszebb viseletet, a legszebb házat, a legszebb táncokat, dalokat, szokásokat, és elhiteti, hogy ilyen és így él az egész nép. Pedig Magyarországon az egykori országleírásokkal egybehangzóan a két világháború közti népi írók mozgalma is bizonyította, milyen keservesen és szegényen él a magyar nép. Erdei Ferenc a néphagyományt egy elnyomott, kizsákmányolt nép „termékének” tartotta, a néphagyomány, a népmûvészet gyûjtôit pedig azzal vádolta meg, hogy a szükséges társadalmi változások elodázását, a problémák elhomályosítását szolgálják, ezért reakciósak. Késôbb ez a merev álláspontja módosult, de az 1950-es évek mûvelôdéspolitikájában fel-felbukkan a népiek, a narodnyikok, a nacionalisták elítélése, miközben – valljuk meg ôszintén – a hagyomány gyûjtése is nagy anyagi segítséget kapott, arányaiban többet, mint mostanában. Egy tudományt nem annak alapján kell megítélni, hogy eredményeit egyesek mire akarják felhasználni. E logika alapján a fizika is ellenséges, embertelen tudomány, mert eredményei alapján született meg az atombomba. Mégis, Németországban meg kellett változtatni a néprajz tanszékek nevét is, a Volkskundébôl nem egy német egyetemen Europäische Ethnologie lett. A német nyelvben ugyanis a Volkskunde az a tudomány, mely a saját nép kultúrájával foglalkozik, a Völkerkunde pedig az, ami a tengerentúli, törzsi társadalmak, primitív népek kultúrájával. Angol nyelvterületen a néprajz neve kulturális antropológia lett, az embertan, az antropológia egyik ága. Nálunk sokáig csak azt a tudományt nevezték antropológiának, mely az
Györffy István (1884–1939)
A Válasz a népi írók mozgalmának
folyóirata volt
237
an drásfalvy b e rtalan á A néphagyomány értékei napjaink kultúrájában



emberrel mint élôlénnyel, biológiájával, koponyatípusával, testi adottságaival foglalkozik. Ma már ez a tudomány is sokkal nagyobb és mélyebb kutatást jelent, mint az embertani típus, rassz leírását, meghatározását. Az antropológia mára ismét sajátos értelmezést kapott egyetemeinken. Szemben a magyar néphagyomány gyûjtésével foglalkozó néprajzzal, az antropológia a mai ember és társadalom kérdéseivel foglalkozik. Én ezt a szétválasztást nem tartom indokoltnak, mert az egykori gyakorlat, élet, mára tényleg hagyománnyá vált, de nélküle nem értjük meg a mai társadalom kérdéseit sem. Elôadásom errôl is szólna a késôbbiekben. Változatlanul elterjedt fogalom a folklór is. Eredetileg a népi tudást jelentette, kissé régies angol szóhasználattal. Ma a népköltészettel foglalkozó tudomány összefoglaló neve (amit az 1937-ben megjelent négykötetes Magyarság Néprajza még szellemi néprajznak nevezett). Így van zene-, tánc-, népdal- és mese-folklór, továbbá a népszokások kutatását is folklórnak nevezzük.
Mi a néprajztudomány?
Manapság is sok támadás, gúny éri azokat, akik a néphagyomány rajongói, tisztelôi, és ezek a támadások tulajdonképpen magának a néprajztudománynak a létjogosultságát kérdôjelezik meg. Minek felidézni és visszahozni egy letûnt világ mûveltségét, egy szegény, paraszti világ kezdetlegességeit, szükségmegoldásait? Ez nem más, mint szembeszállás a haladással, ami minden ósdit, régit elvet és a korszerût, az újat keresi. A néphagyomány gyûjtése romantikus anakronizmus, egyenesen nacionalizmus. Valóban ez jellemzi a néprajztudományt?
Az emberi szükségletek kielégítésére létrejött dolgok, cselekmények és eljárások feltárása
Minden tudomány célja a valóság, az igazság megismerése. Bár sokan hangoztatják, hogy a megismerés önmagáért van, a tudomány mégis e megismerés segítségével tökéletesíteni akarja a világot – ezért jött létre. A tudomány segítségével kiegészíthetjük és folytathatjuk a teremtés nagyszerû munkáját, hogy mindannyiunk élete szebb, jobb, teljesebb, hosszabb legyen. A biológus, amikor a sejtek mûködését vagy a kórokozókat vizsgálja, már a gyógyításra, a bajok elleni küzdelemre gondol, vagy annak a munkáját készíti elô, aki a betegségek legyôzésére teszi fel életét. A történész, amikor leírja népének, országának századokkal korábbi életét, egy háború történetét, egy forradalom okait, összefüggéseket, törvényszerûségeket fedez fel, ír le, s ezzel a jelen problémáinak kialakulását segíti megérteni, és kezelésének módjára tesz javaslatot. Az irodalomtörténet, a zene- és mûvészettörténet feltárja a szerzôk életének részleteit, indítékait az alkotásra, a mûvész szándékát – az alkotó gondolkodásának bemutatásával megkönnyíti a mû befogadását, megértését, és ezzel elôsegíti annak megvalósulását, amire
Táncoló pár zenésszel
(spanyolozott mángorló részlete)
238
Mindentudás Egyeteme



a szerzôk törekedtek. Nem utolsósorban biztatja az utódokat, követôket, hogy ôk is segítsék kielégíteni embertársaik lelki-szellemi szükségleteit, megfogalmazni életérzéseit és eszményeit. A néphagyomány kutatására létrejött néprajztudomány értelme, célja ugyanez. Tanítani akar a néphagyomány segítségével, a jelen problémáit szeretné leküzdeni. A néphagyomány a nép, sok-sok ember sok-sok évszázad alatt szerzett tapasztalatainak, ismereteinek összessége. Feltárulnak benne az ember alapvetô szükségletei és a kielégítésüket célzó módszerek, eljárások, alkotások. Kutatjuk, leírjuk a szükségletek kielégítésére létrejött dolgokat, cselekményeket, eljárásokat, tennivalókat, melyek nélkül nincs élet, melyek hiánya, elégtelensége következtében szenvedtek sérüléseket az emberek régen, és amelyek nélkül ma is sérüléseket szenvedünk, nem élhetünk hozzánk méltó, teljes életet. Magát a szükségletet nehéz meghatározni, megfogalmazni, leírni. A szükségleteket éppen kielégítésük módján, mikéntjén keresztül ismerhetjük meg. A ház, a lakás különbözô szükségletek kielégítésére jött létre. Védelmet nyújt az esô, a hideg, a meleg ellen, lehetôvé teszi, hogy elrejtôzzünk, hogy megvédjük a tulajdonunkat, hogy távol tartsuk az idegeneket és az állatokat. Ugyanakkor a házzal kifejezhetem magam, elképzelésemet a széprôl, üzenetet közvetíthetek azoknak, akik látják, megmutathatom elkötelezettségemet az emberek, a történelem iránt stb.
Az anyagi és a szellemi szükségletek és a belôlük fakadó következmények
Az anyagi, testi szükségletek felismerése és kielégítése egyszerûbbnek, könnyebbnek látszik. Eszünk, mert éhesek vagyunk. De hogy milyen ételre van szükségük, azt az emberek csak az évezredek során kialakult hagyományból, gyakorlatból tudták. Mára már a tudomány meghatározta, hogy például egy felnôtt embernek ennyi és ennyi vízre, szénhidrátra, fehérjére, sóra, vitaminra, nyomelemekre van szüksége, hogy éljen és egészséges maradjon. Leegyszerûsítve: ha az ember észrevette, hogy valami miatt beteg, gyenge, öntudatlanul is elôször azt kereste, hol tért el ôsei gyakorlatától, akik éppen azért maradtak meg, mert minden szükségletüket kielégítették. A szükségletek kielégítetlensége, a hiány nem mindjárt válik érzékelhetôvé, a hiány nem azonnal jár bajjal. Ha nem iszunk vizet, rögtön érezzük a szomjúságot, de ha nem kapunk elég vitamint, akkor esetleg csak hónapok múltán jelentkezik a baj. A lelki, szellemi, érzelmi szükségletek kielégítetlenségének következményei esetleg csak évek múltán jelentkeznek, s nem egy esetben már nem lehet pótolni a hiányt. Ha annak idején nem jött létre a személyes kötôdés, a családhoz, közösséghez, szülôföldhöz való tartozás élménye, évek múltán jelentkezik az elidegenedés, a magány érzése, a depresszió – akár egészen az öngyilkossági kísérletig. Egy indián mítosz szerint minden ember számára egy forrásból fakad az élet vize, de minden népnek más és más edénye van, amivel a forrásból vizet merít magának. „A mienk eltörött” – fûzte hozzá az öreg hopi indián, ami
Festett, faragott ülôpadtámla
részlete
239
an drásfalvy b e rtalan á A néphagyomány értékei napjaink kultúrájában



kor elmondta ezt a mítoszt Ruth Benedictnek, a híres amerikai néprajzkutatónak. E nagy múltú nép mára rezervátumokba szorulva a feloldódás, a megsemmisülés veszélyében él.
A néprajzi kutatás munkamódszere
A néprajzkutató nem a népet kérdezi meg, figyeli meg, hanem az egyes népekhez, népcsoportokhoz tartozó egyes embert. Miközben az egyének életét, tudását, emlékezetét, gyakorlatát mind tökéletesebben leírja a maga egyediségében, azt is megfigyeli, mi ebben a hagyomány, amit az egyén azért tesz, visel, használ, mert elôdeitôl tanulta, és mi benne az, ami másokkal közös, másoknál is megvan, vagyis a közösséghez kötött. A néprajzkutató azt kérdezi, hogyan tesz eleget a megfigyelt egyén a hagyomány és a közösség elvárásainak szükségletei kielégítésekor. A tudomány megköveteli, hogy mindent a társadalomtudományok módszerével, körültekintôen, összefüggéseiben írjak le – úgy, amint azt megtapasztaltam, láttam. Amikor ezeket az ismereteket közzéteszem, nyilván megkülönböztetem azokat az elemeket, amelyek egyediek, amelyek a hagyományokhoz kötôdnek vagy éppen azt tagadják, és amelyek általánosnak mondhatók a közösségen belül. A részletekbôl, a hiányosságokból is felismerem a lényeget, amely csupán bizonyos mértékig valósul meg az egyes esetekben. Amikor Kriza János a 19. század elején összegyûjtötte az udvarhelyi székely népballadákat, gyûjteményébe a legszebbeket, a legteljesebbeket írta le, hogy azokkal jellemezze népének költészetét. Amikor Tóth János a 20. század közepén a Vas megyei Ôrség népi építészetérôl könyvet adott ki, azoknak a házaknak a fényképét és alaprajzát mutatta be, melyek az ottani nép megítélése szerint a legszebbek voltak, az ottani szükségleteknek és a hagyománynak legjobban megfeleltek, jóllehet, nem mindenki lakott már akkor ilyen házakban ott sem.
A hagyományos népi tudás és annak újrafelfedezése
Az emberiség állandó haladásra, tökéletesedésre van ítélve. Sokan gondolják úgy, hogy a haladás elsô feltétele a régi lerombolása. Az új tudományos részeredmények, módszerek, eljárások igézetében gyakran azt is leromboljuk, ami már egyszer és tartósan szükségleteink kielégítésére bevált – ezért is alakult ki –, de a helyére tett új – lehet, hogy valamely részletében tökéletesebb megoldásnak tûnik – egészében mégis többet árt, mint használ. A szükségletek kielégítésének nemcsak anyagi része van, hanem annak módjában ma még teljesen átláthatatlan, csak sejtett, lélektani, társas-lélektani, érzelmi-indulati elem is van, amely éppen olyan fontos lehet, mint az anyagi, jól látható és érzékelhetô része.
Kriza János (1811–1875)
240
Mindentudás Egyeteme
Az ôrségi népi építészet szép
példája a szalafôi skanzenben



A gyermekszülés és a csecsemôgondozás
Nem is olyan régen szinte általános volt még, hogy az anyák a szülôotthonban fekve szülték meg gyermekeiket, s az eseménybôl az orvos kivételével szigorúan kizártak minden férfit – a férjet is. Az újszülöttet anyjától elkülönítve helyezték el a többi csecsemô közt, és csak meghatározott idôben vitték ôket édesanyjukhoz szoptatásra. Rendnek kell lenni, és az anyának pihenésre van szüksége – volt a jelszó. Sok anyának nem volt elég teje, vagy a kisgyerek nem szopott eleget az engedélyezett idô alatt: ez ezért itt, az azért ott sírt. A néphagyományból tudjuk, hogy valamikor, mintegy 100–150 évvel ezelôtt nem egy helyen az asszony férje ölében ülve szült vagy az erre készült szülôszékben, ami a fekvésnél sokkal természetesebb testtartást tett lehetôvé. Mostanában megint terjedôben van ez a módszer, engedik az „apás szülést”, a felkészített apa jelen lehet gyermeke világrajövetelénél, biztathatja, erôsítheti asszonyát a nehéz órákban. Különösen jóleshet ez akkor, amikor a szülés elhúzódik, az orvosok, nôvérek magára hagyják, ha kis idôre is, a vajúdó kismamát. Az újszülöttet, miután megmosták, az anyjára helyezték, s régen vele is maradt éjjel-nappal a függönnyel elkülönített Boldogasszony ágyában. A kicsi gyermek akkor és annyit szopott, amikor és amennyit tudott, ennek következtében nem maradt éhen egy percig sem, és az anya tejképzôdése is jobban megindult. Az állandó szopás az anyaméh összehúzódását is elôsegítette. Ezek ma már orvosilag elismert tények. Az életerôs parasztasszonyokat, akiket nemegyszer kint a mezôn dolgozva ért el a szülés órája, és a barázdában hozták világra gyermeküket, nyolc napig megkímélték minden könnyebb munkától is, hogy az asszony állandóan gyermekével lehessen és táplálhassa. Mátkája, komaasszonya hordta neki ezalatt ünnepélyesen a paszitot vagy kerülôt, külön erre az alkalomra készített díszes kosárban, külön erre az alkalomra szôtt kendôvel letakarva: egy fazék levest, sült húst, kalácsot, egy üveg bort. A mátka nemcsak a gyermekágyban fekvô asszonyt, hanem annak egész családját is ellátta, hogy az anyának arra se legyen gondja, csak a gyermekére fordítsa minden idejét, erejét.
A nôi szolidaritás intézménye: a mátkázás
A leány mátkáját, leendô gyermekének keresztanyját, gyermekágyban gondozóját, ellátóját még nagylányoskodása megkezdésekor, 14–15 éves korában választotta ki leánybarátnôi közül. Ennek ünnepélyes alkalma, napja volt a húsvét utáni elsô vasárnap: a „fehér” – vagy egy régi naptárban megôrzött nevével: „mátkázó” – vasárnap. E napon az öt-hat évvel késôbb remélt ellátás jelképeként mátkatálat, komatálat készített: díszes tálba hímes tojásokat, kalácsot és egy üveg bort helyezett el, majd ezt kisebb lányokkal elküldte barátnôjének. A kislányok versben kérték fel a kiszemelt barátnôt a tisztségre. Ha elfogadta a felkérést, azzal jelezte, hogy a hímes tojásokat kicserélte a magáéival, és a tálat visszaküldte barátnôjének. Ugyanis késôbb, keresztanyaként minden esztendôben húsvétkor hímes tojással kellett meg- 241
an drásfalvy b e rtalan á A néphagyomány értékei napjaink kultúrájában
Boldogasszony ágya:
az az ágy, amelyben a gyermekágyas asszony és többnyire újszülöttje tartózkodik; jelenti egyben a szülés utáni néhány hetes idôtartamot is.
Koma:
olyan férfi vagy nô barát, aki egy másik férfival vagy nôvel általában valamilyen rítus folytán meghatározott közeli viszonyba kerül. A koma sohasem rokon, de a komaság gyakran a rokonoknál személyesebb, közelebbi kapcsolatot jelent.
Mátka:
valószínûleg a délszláv anya, matka fônév átvétele, de a magyar nyelvben sohasem anyát, hanem kiválasztott kedvest, barátot, közelálló személyt jelent. A mátka a Dél-Dunántúlon és a palócoknál a lánypajtások közül kiválasztatott bizalmas legjobb barátnô.
Mátkázó vasárnap:
fehérvasárnap, a húsvét után következô vasárnap. A korai kereszténységben a nagyszombaton keresztelt katekumenek ekkor vetették le a kereszteléskor felvett fehér ruhájukat. Ebbôl az alkalomból keresztszüleik megvendégelték, megajándékozták ôket. A magyar parasztság e naphoz fûzôdô szokásai részben e korai keresztény szokásra utalnak.
Komatálküldés:
elsôsorban egynemû, ritkán különnemû fiatalok barátságkötésének megpecsételése ajándékcserével. Egyéb elnevezései: komálás, mátkálás, vésározás.



ajándékoznia keresztgyermekeit. A felkérô nem volt jelen személyesen a felkérésnél, így tapintatosan elkerülték azt az esetleges kellemetlenséget, hogy a felkért nem meri személyesen visszautasítani a tisztséget, mely igen sok kötelezettséggel járt. A húsvéti hímes tojás adásán kívül ô vette meg keresztgyermekeinek az elsô, nem szerint járó ruhákat, a korozsmát. Mezôkövesdieknél a korozsma szépen hímzett gatyácska és ing a fiúnak, hímzett szoknya és pendely inggel a leánynak. Amikor keresztleánya férjhez ment, a keresztanya lett a nyoszolyóaszszony, aki ünnepélyesen megvetette az új pár menyegzôi ágyát. Az ô becsületét, gondoskodását dicsérte az, ha a leány szûzen ment házasságába. A keresztanya volt ugyanis az a felnôtt nô, akinek kötelessége volt eligazítania keresztlányát a serdülôkor, a nôvé érés idején erkölcsrôl, tisztességrôl és viselkedésrôl, olyan kérdésekrôl, melyekkel talán édesanyjához restellt volna fordulni. Szegeden és más helyen is a keresztanya volt az, aki a nagyleányt elôször vitte búcsújáró kegyhelyre. A szegediek régen a többnapi járóföldre lévô Máriaradnára jártak, a Maros völgyébe, ez ma Romániához tartozik. Ha már nem tudott vele menni vagy akadályozva volt, a leány az idôsebb asszonyok közül választott magának az úton búcsús-keresztanyát, aki Radnán megmosta a leány arcát. Ezért sok helyütt ezt a pótkeresztanyát mosdatási keresztanyának nevezték. Ebben is kifejezésre jutott az, hogy ez nem puszta cím, hanem valóságos kötelezettséggel járó tisztesség: a keresztanya felelt a keresztleánya erkölcséért – ahogy annak idején, amikor a kislányt a keresztvíz alá tartotta, meg is fogadta. Ha az újszülött még pár napos korában meghalt – a 19. században még igen nagy volt a csecsemôhalandóság –, a keresztanya temette el csendben, minden feltûnés nélkül.
A csecsemôkori szocializáció tanulságai
Altatás, nyugtatás, zenei nevelés
Megszületik a kisgyermek, és mindjárt elkezdi tanulni az emberséget. Elôször érez, érzi az anya közelségét, megtanulja, hogy az érintés szeretetet fejez ki. Megtanul mosolyogni a rámosolygóktól. Eldobott, árva gyermekek otthonában nem jut mindegyiknek annyi mosoly, mint annak, akinek van édesanyja. Az ilyen otthonokba látogatók döbbenetes élménye épp az, hogy annyi mosolytalan kisgyermekkel találkoznak. Aztán az édesanya megkezdi a tanítást. A jó tanító abból indul ki, amit már tud a gyermek. Mit tud a pár napos kis csecsemô? Szopni. Megtanulja csücsöríteni az ajkát és a nyelvét. Gyermekkori emlékem, hogy jönnek megnézni a nénik a pár heteshónapos öcsémet. Föléje hajolnak, összecsücsörítik a szájukat, kidugják kissé a nyelvüket és mozgatják, forgatják az ajkuk közt dúdolgatva. Emlékszem, hogy 1962 óesztendô utolsó napján a moldvai Lujzikalagorban a házban hallgattuk az udvarban hejgetô legénycsapatokat. Két hejgetô csapat jötte közt az egyik házbeli fiatalasszony altatta a bubáját: úgy, ahogy öcsémnél láttam hatvan évvel ezelôtt, de a fiatalasszony énekelt is.
Nyoszolyólányok a menyasszony
nyal (palóc népviselet)
Pártás lány és fiatalasszony
felvetett ágy elôtt (Kolozs megye,
1950 körül)
242
Mindentudás Egyeteme
Korozsma:
öltözet, amelyet a csecsemô keresztszüleitôl kapott. Szerényebb formában a gyermek neme szerinti kisfôkötô, kalap vagy más ruhácska is lehetett.
Hejgetés, urálás:
a moldvai magyar falvak óévbúcsúztató, köszöntô szokása; nevét a regösének refrénjével szokták kapcsolatba hozni. Szereplôi a falu legényei, köztük a hégetô vagy uráló, aki a szöveget mondja, egy dobos, aki adományokat gyûjt, egy furulyás és egy ostoros. Esetleg csengettyû és kereplô is szerepel az együttesben.



Alululej, alululej, kukujj el... Jancsekám... alululej. A gyermek visszamosolyog. A beszélt nyelv elôtt már tanulja a zenei anyanyelvét, a zene nyelvét. Hogyan is válaszolt egyszer Kodály Zoltán, amikor azt kérdezték tôle, mikor kell kezdeni az énektanítást? Kilenc hónappal a születés elôtt, válaszolta. Hogyan is nevezik az angolok a bölcsôdalt? Lullaby. Csaknem úgy hangzik, mint a kalagori altató. Üzenet az ôskorból, amikor az angolok ôsei és a mi ôseink még hasonló nyelvet beszéltek. Ha a csecsemô szopott, utána nem fektetik le rögtön. A mohón lenyelt tejjel sok levegô is kerülhet a kicsi gyomrába, s ha így kerül vízszintesbe, kibukhatja a tejet, vagy a legrosszabb esetben a légutakba kerülhet az anyatej. Ezért a szoptatás után a kicsit felállítják, rázogatják, höccögtetik, büfiztetik – ehhez térdükön lovagoltatják is, egyszerû, ritmikus kis dalt dúdolva: „Gyi, gyi paripa, Azon megyünk Brassóba...” Ez a kicsi ember elsô találkozása a dal, a zene, a ritmus, a mozgás, a tánc leírhatatlan ôsi örömével. Karon ülve késôbb is így tanulja a ritmust, saját magát rázogatva, emelgetve, nézve a nagyobbak táncát, majd késôbb társaival próbálgatja az elsô ritmikus tánclépéseket a játékokban.
A testközel szerepe az anya–gyermek viszonyban
Az anya állandó közelsége, hogy érezte teste melegét, érinthette arcát, hallhatta szívdobogását, nagyban elôsegítette a gyermek testi, szellemi és érzelmi fejlôdését – ezt a modern orvostudomány és lélektan bizonyítja. A kisgyermek sokáig, jó egy éven túl is szopott, az anya azonban kénytelen volt dolgozni, ellátni a háztartást, kapálni, gyomlálni a kiskertben, felnôtt gyermekeit gondozni, esetleg még piacra is eljárni. Ilyenkor a kisgyermeket szorosan magára kötötte úgy, hogy a gyermek fejecskéje a mellén vagy a hátán a szíve fölé kerüljön, hogy hallja a szívdobogását. Az anya két karja szabad maradt, dolgozhatott, cipelhetett is, ha kellett. Láttam afrikai néger, indián, ázsiai kismamákat, akik így dolgoztak, és baranyai német fiatalasszonyokról készült fényképeket is, akiket a templomról kijôve kapott lencsevégre a fényképész. Mindegyiknek egyformán, mint a katonáknál a géppisztoly, a kicsi gyermek a mellére volt kötve úgy, hogy a feje a szívük felett nyugodott. Ehhez külön erre a célra szôtt gyermektartó kendôt, Kindstuchot használtak; hasonlókat alkalmaztak a sokác asszonyok
243
an drásfalvy b e rtalan á A néphagyomány értékei napjaink kultúrájában
Felkötött gyerekhordó kendô
Xhosa asszonyok hátukra kötött
gyermekükkel



is Baranyában. Japánban ha a kisgyermeket valami baj, betegség miatt el kell választani anyjától, például inkubátorba kerül, halk zenével és a szívdobogás ritmusával nyugtatják meg.
A hagyományos gyermekjátékok világa
A gyermekek játékvilága ezután már önállóan hagyományozódik. A futkosó gyermek már nem a szüleitôl, hanem idôsebb társaitól tanulja meg az énekes, szerepjátszós, körtáncos játékokat. Így tanulja meg az öröm, az ünneplés átélését, például mikor a hosszú tél után felsüt a várva várt tavaszi nap vagy megérkeznek a fecskék. A kitörô elemi öröm, a meleg napsugár köszöntése így kap formát és lehetôséget. Együtt, másokkal összekapaszkodva, egymást fogva tapasztalja meg a gyermek a közös ünneplést, a közösséget, a dallam szépségét, a ritmus pezsdítését az énekes-táncos játékokban. A hagyományos gyermekjátékokban nincs gyôztes és legyôzött, bajnok vagy vesztes, második, harmadik, utolsó helyezett, mint a mai játékokban, melyekben az együttmozgás, az együttdobbantás, éneklés örömét felváltja a gyôzelem ígért öröme, a vágy a másik legyôzésére. Ma már minden játék a gyôzelemre megy ki: az olimpiai játékok, a labdarúgás, az ének-, a karének-, a hangszer-, a karmesterverseny és a szépségverseny. A legegyszerûbb társasjáték, a „Ne nevess korán” vagy a „Fekete Péter” kártyajáték is arról szól, ki az ügyesebb, szerencsésebb, szebb, erôsebb, okosabb, erôszakosabb. A gyôztes öröme mellett mindig ott van a vesztes, a vesztesek bánata, szégyene. Ezt a kicsi gyermek nehezen viseli el, sír, ha veszít. Neki van igaza. A gyôzelem öröménél van teljesebb öröm, az összetartozás, az együttlét, a barátság nehezen leírható élménye, az együttmozgás, a zene, a tánc mélyebben ható gyönyörûsége. Ne csodálkozzunk azon, hogy kegyetlen verseny, jogos és jogtalan elônyök kihasználása uralkodik a gazdaságban, a közéletben és a politikában is. Talán nem utolsósorban azért, mert az emberek gyermekkorukban nem
244
Mindentudás Egyeteme
Kisfiú falovacskás fogattal játszik



tapasztalhatták meg az együttjátszás, a közösség, a szolidaritás felemelô élményét a gyermekjátékokban. „Ez ôsi játékok fenntartása elsôrendû kulturális és nemzeti érdek. Egyrészt valóságos tárházai a tudatalatti magyarságnak. Tudatalatti elemeknek eddig még alig méltatott nagy szerepe van a nemzeti jelleg kialakulásában. Aki nem játszotta gyermekkorában e játékokat, annyival is kevésbé magyar. Benne a nemzethez tartozás sokágú, bonyolult érzése feltétlenül szegényesebb, hiányosabb. Egy csomó jellegzetesen magyar testmozdulat, szólás, hanglejtés, forma, dallam kimaradt lelki életének építôanyagából. A nevelésnek oda kell törekednie, hogy ez a szó: magyar vagyok, minél gazdagabb tartalmat, minél több életet, színt jelentsen mindenkinek, egyénileg is, különben vajmi könnyen üres frázissá szárad. Másrészt nagy e játékok tisztán emberi értéke is: fokozzák a társas érzést, életörömöt. A mai gyermek koravénsége ellen nincs jobb orvosság” írta Kodály Zoltán. Egy nemzethez való tartozás tudata nem elhanyagolandó összetevôje az egészséges ember egyéniségének – ez már a korszerû magatartás-tudomány megállapítása. Kiss Áron tanítótársaival azért gyûjtötte össze és adta ki 1891-ben Magyar gyermekjáték gyûjteményét, hogy ott, ahol már nem játsszák azokat, a könyvbôl újra megtanulhassák. Európában ez volt az elsô ilyen tárgyú kiadvány. A játék, az ének, a tánc nem maradhat ki az iskolákból sem, legalább annyira fontos, mint az idegen nyelv vagy a számtan. Az érzelmi nevelésben pótolhatatlan, de ma már tudjuk azt is, hogy számos mentális nehézség, például a diszlexia, megfelelô játékokkal gyógyítható csak. Még a sportszerû, ügyességet, erôt igénylô játékokban sincs végsô gyôztes és megszégyenített vesztes. Jó példa erre a futó-méta. Ha a kiütött labdát a másik csapat elfogja és megdobják a kifutót vele, a két csapat szerepet cserél, és a játék megy tovább. Amikor immár csaknem hatvan éve elôször álltam be a Feketebokor-majori cselédgyerekek méta-játékába, még nem volt gyakorlatom, és kicsi lévén, a nagyobbak futottak helyettem. Nem dobtak ki megszégyenítve a csapatból, hogy egy ügyesebbet vegyenek be helyettem. Ebben a játékban az együttmûködés, a szolidaritás volt az élmény, nem a legjobbak kiválogatása volt a játék célja és értelme. 245
an drásfalvy b e rtalan á A néphagyomány értékei napjaink kultúrájában
Napraforgó-ekével játszó gyerekek
Kodály Zoltán (1882–1967)



A hagyományos népi játékszerek
A hagyományos játékszereket maguk a gyermekek készítették, és ennek módját a nagyobbaktól tanulták meg. A csontból, csutkából, rongyból maguk készítette ökör, baba kedvesebb volt minden ajándékba kapott, csillogó játéknál. A villanyvasutat nem én csináltam, mûködése még felfoghatatlan számomra, olyan idegen, mint a felnôttek világa. Ebbe nekem nem volt beleszólásom, a játékon nem tudok alakítani, legfeljebb elrontani tudom. De már a kicsi gyermek is szeretné formálni a világot. Épít vagy rombol, de nem henyél. A gyermek nem sokra becsüli azokat a kész játékokat, melyekkel elhalmozzák. Alkotás helyett marad a falfirka, a váróterem üvegének betörése, az üléshuzat lehasítása. Hol marad az alkotás, a teremtés kimondhatatlan öröme, ha az alkotás lehetôségét is elvették tôle? Milyen sikere van annak, aki megtanulja az agyagozást, a nemezelést, a hímzést, a szövést! Átszellemülten élvezi, úgy, mint a játékot, melyben társaival fogják egymás kezét és ütemre, énekelve táncolnak körbe.
A szöveges folklórmûfajok szerepe a mindennapi életben
A hosszú, eseménydús nap után a gyermek elfárad. Elszakad társaitól, a családtagoktól, mielôtt elnyugodna, elmagányosodik. Álmos, de fél az éjszakától, az egyedülléttôl. Igényli a biztatást, a hozzá szóló szavakat. És ekkor mesét kell, kellene mondani. Milyen mesét? Az évezredek, évszázadok alatt kialakult, hagyományos mese az, amit a gyermek igazán igényel. Ami lényegében arról szól, hogy „most te még kicsi vagy, gyenge, kiszolgáltatott, mint a harmadik, a legkisebb királyfi, vagy a kiskanász, vagy a Hamupepejke, de ha jószívû vagy és bátor, ha segítesz a bajbajutottakon, emberen, állaton, akkor azok is megsegítenek téged, és legyôzöd a hétfejû sárkányt, a gonosz óriást, a boszorkányt. Nem a másik embert, hanem a Gonoszt magát, és te leszel a király!” A gyermek ezt akarja hallani, nem egyszer, hanem sokszor, újra és újra. Nem újságot, új viccet akar hallani, nem legyint, hogy „ezt már hallottam!” Inkább azt mondja: „Ezt meséld el, nagyapa!” És kijavít, ha tévedek. Ez az elsô erkölcstan- és hittanóra, bevezetés a tartalmas élet tudományába. Azt a mesét, ami nem errôl szól, kár elmondani. A gyermek nem szórakozni vágyik; erôsítést, biztatást, hitet vár, életprogramot, eszméket. Bármennyire mókás, nevettetô Tom és Jerry kalandjainak sorozata, az ott látottak eljelentéktelenítik, bagatellizálják az erôszakot, a szenvedést, a brutalitást. A gyermek hisz az igazságban, és ezért nem viseli el a méltatlan vereséget. Azért, mert nem volt szerencséje, nem hatot dobott a kockán, azért, mert kisebb, gyengébb, miért lenne alábbvaló az erôsebbnél, az okosabbnál? A gyermek nem is tud alkudni a sárkánnyal, nem köt szövetséget a boszorkánnyal. Tiszta, egyenes, hívô.
246
Mindentudás Egyeteme
Csutkamuzsika



Annak idején nem mérlegelték, hogy a világ legnagyobb hadseregével szemben nincs esélye egy kis, felkelt népnek. Egyszerre érezték az igazságot, hogy most ôk, a lenézett pesti srácok, ôk a nemzet, ôk a világtörténelem legtisztább forradalmának hôsei. Ôk lettek a kiskirályfiak, a kiskanászok, és megütköztek a sárkányokkal. „Királyi örökséget hagytak ránk, amit ôk elvesztettek, azt mi megnyertük; a szabadságot – írta a Nobel-díjas francia író, Albert Camus, a magyar szabadságharc hôseirôl 1957-ben.
A három árva balladája
A néphagyományból a fiatal nemcsak a munka és a társas élet mikéntjét, szabályait tanulta meg, hanem azt a jelrendszert, nyelvet is, mellyel gondolatait és indulatait kifejezhette, elmondhatta másoknak. És azzal, hogy jelekkel, jelképekkel megfogalmazta a kimondhatatlant, meg is szelídítette, hatalmába is kerítette. Az 1950-es évek végén ismertem meg egy Tolna megyei kis faluban, Izményben Sebestyén Mári nénit, a bukovinai Andrásfalva szülöttjét. Csodálatosan szép, színes gyapjúszônyegeket, festékeseket szövettem vele a budapesti és a pécsi múzeum számára. Olyan régi, hagyományos mintákat is ismert, melyeket már a többi bukovinai asszony nem használt. Elbeszéléseit, emlékezéseit, régi énekeit igyekeztem magnetofonra venni. Egyszer megkérdeztem tôle, ismeri-e a három árváról szóló keserves éneket. (A ballada szót a nép nem használta.) „Üsmerem” – válaszolta. „Akkor kérem, énekel- 247
an drásfalvy b e rtalan á A néphagyomány értékei napjaink kultúrájában
Ballada:
a középkorban kialakult epikai-lírai mûfaj. Elnevezése feltehetôen középkori eredetû. A magyar nép körében elôforduló elnevezései: hosszú ének, történetes ének, keserves ének.
Nagyanyó meséi



je nekem azt is magnetofonra, szeretném azt is felvenni.” „Nem vagyok ura” – válaszolta. Ez annyit jelentett, hogy „nem bírom”. „Miért nem?” kérdeztem. „Mert én nem voltam árva. Itt a szomszédomban lakik egy asszony, annak is Mári a neve, az szegény árva leányka volt. Most már megöregedett ô is, leányai elmentek, egyedül maradt magára. Ha hátramegy a hostelbe, a kertbe, kapálni pityókát, sokszor elbúsulja magát egyedül. Akkor szokta énekelni...” – mondta és hozzátette, menjek át hozzája, ô tudja, mert ô árva volt. Vannak életünkben nagyon keserû és jóvátehetetlen, megváltoztathatatlan események. Halál, gyász, árvaság, csalódás, életre szóló sérülések. Nem lehet ôket nem megtörténtté tenni, elfelejteni, kitörölni. Mit lehet vele tenni? Szépen megfogalmazni, kifejezni, elsiratni, másokkal megosztani. A szó – hatalom, erô. Amit kimondok, amit nevén nevezek, afölött már úr vagyok. Mennél jobban, mélyebben, találóbban nevezem meg, ismerem meg, ismertetem, adom tudtára másnak, adom tovább – mint a mûvész, aki szoborban fejezi ki, mint a költô, aki versben, mint a zenész, aki muzsikába szorítja azt, amit másképp kimondani nem tud, nem is lehet –, annál inkább erôt veszek magamon, fájdalmamon, annál jobban megbékítem magam a világgal. Mirôl is szól ez a ballada? Három árva találkozik szép Szûz Máriával, aki megsajnálja ôket és aranyvesszôt ad nékik, hogy azzal csappintsák meg a temetôt, édesanyjuk sírját. Édesanyjuk megszólal a sírból: Miért sírtok, van néktek jó mostohátok, aki gondot visel rátok. Van, felelik, mikor hajunkat fésüli, hajunkat mind kitépi, mikor fehéret ad ránk, vérrel virágzik a hátunk... Ennyi az egész. Nem a valót mondja el, saját árvaságát, külön egyéni sorsát, vonásait, hanem annak csak égi mását, lényegét. Hogyan gyógyítja a pszichiáter a lelkileg sérült, depressziós betegeket? Beszélteti ôket. Lehetôség szerint csoportokban, hasonlóan szótlan, apátiába, depresszióba merült társakkal. Ha egyiket meg tudja szólaltatni, talán a másik is magáénak érzi annak panaszát, és kimondja azt, amit magának sem igen vallott be eddig. Így lépésrôl lépésre mégiscsak kimondják, elmondják, mi érte ôket, miért, hogyan betegedtek meg. Ha ki tudják mondani a kimondhatatlant, az már a javulás kezdetét jelenti. És ha szépen tudják kimondani, az már több mint véletlen, az már a lényeg.
A világszép leány balladája
A moldvai Lészpeden egy csángó asszonytól vettem fel egyszer A világszép leányról szóló keserves éneket. Kallós Zoltán barátom küldött hozzá, tudta, hogy az asszony sok éneket tud. Egy kis beszélgetés, magyarázkodás után rábírtam az éneklésre. Elhúzódtunk a szoba sarkába, elôvettem a hangrögzítôt és ô elénekelte. E ballada hosszabb volt, 10–12 versszakból állt. Feszes, részaránytalan ritmusát végig szigorúan megtartotta, de nem volt benne semmi elôadói hatáskeltés, hangerô-, hangszínváltás, gyorsítás vagy lassítás. A szép, hajlításokban gazdag dallam alatt a ritmus változatla248 nul kopogott: ∪∪∪—∪—, de csaknem sírásba fulladt a vége. Amikor befe
Mindentudás Egyeteme
Élô erdélyi és moldvai magyar
népballadák gyûjteménye
Imádkozó fiatalasszony díszes
fôkötôben



jezte, még egy ideig mozdulatlan maradt, de szemébôl folytak a könnyek. Idô kellett ahhoz, hogy láthatóan mély megrendülésébôl magához térjen. A maga sorsát mondta el benne – nem a valót, hanem annak égi mását. A történet így szólt: Volt egy szépségérôl híres leány. Rabló törökök törtek rá a falura, keresték a leányt. Özvegy édesanyja azonban elbújtatta egy ládába. A törökök feldúlták az egész falut, a kertet, a házat, de nem találták. Csak kínozni kezdték szegény özvegyasszonyt... Végül már nem állhatta tovább, elárulta leánya rejtekét. A rablók kiragadták onnan és elhurcolták. Amint a Dunán eveztek vele, a leány belévetette magát a vízbe: „Inkább leszek halak martaléka, mint a török rabszolgája...” Az asszony magáról énekelt: szép leány volt, özvegy édesanyja nevelte több kisebb testvérével együtt, de a szegénység kínozta ôket. Akkor jött egy gazdag kérô, s talán édesanyja rábeszélte ôt: neked jó lesz, nekünk könnyebb, és elment hozzá – szerelem nélkül. Most, már 60–70 évesen visszagondol a szerelem és talán szeretet nélkül eltöltött életére: talán jobb lett volna, ha ô is a Dunába ugrik. Ezt azonban így soha nem mondta ki, soha nem fogja kimondani. Nem vádolhatja özvegy édesanyját, aki mindent megtett értük, de mégis ô tanácsolta vagy tette elkerülhetetlenné ezt a megoldást. Nem lehet ezt már meg nem történtté tenni, nem lehet újra kezdeni az életet. Hasonló esetek nem lehettek ritkák abban az idôben, amikor a szülôk szeretete és tisztelete nagyobb volt a mainál. E ballada több változatát ismerjük a magyar nyelvterület más részeirôl is. Egy dunántúli változatban ugyancsak egy özvegyasszony leányát egy nagyúrnak, „Rákóczi kisúrnak” adja el – nem a puszta szegénység kínzása miatt, hanem egy icce borért. Megdöbbentô, finom árnyalat.
Kômíves Kelemenné balladája
Mirôl szól a jól ismert Kômíves Kelemenné balladája? Nem az építô áldozat a lényeg, hanem az, hogy két ember Isten és tanúk elôtt megfogadja, megígéri egymásnak, hogy egymást legnagyobb értéküknek, kincsüknek tekintik. Most azonban kiderül, hogy fél véka arany és fél véka ezüst többet ér a mesternek, mint a felesége. A megcsalt feleség szalad ki az utcára, hogy szélnek kiáltsa bánatát, hogy megalázták, leértékelték, föláldozták, elcserélték. „Szégyenével dicsekszik” – mondanák és ki is nevetnék. A Kômíves Kelemenné döbbenetes sorain, szürrealista képein nem lehet mosolyogni. Az ilyen embertelen önzés igazi áldozata a kicsi gyermek, aki hiába szólítja anyját, s beléhull a meghasadó földbe. Idôszerû probléma?
A kegyetlen anya balladája
Hány magyar asszony, leány titkolt, életét megkeserítô bûntudata fogalmazódik meg egy másik moldvai népballadában, a kegyetlen anyáról szóló keserves énekben! A ballada talán valóban megesett történetrôl szól: az egyik tatár betörés során kincseivel és gyermekeivel menekülô fiatalasszonyról. 249
an drásfalvy b e rtalan á A néphagyomány értékei napjaink kultúrájában



A menekülô édesanya egyre közelebb hallja üldözôinek lódobogását. „Gyermekeim helyett még adhat Isten más gyermeket, de kincsem helyett kincset nem.” Így inkább gyermekeit hagyja el és kincsesládáját menti. Végül azt is el kell dobja, hogy életét menthesse. Ekkor az erdôben lát egy szarvastehenet, aki egyik fiát szarva között viszi, a másikat maga mögött vezeti. Visszafordul és megtalálja kicsi fiát, aki azonban elutasítja: „Ha anya lettél lenne, itt nem hagytál lenne...” – mondja. Az elkeseredett anya sírva elátkozza magát. Hány fiatalasszony döntött hasonlóan, amikor nem szülte meg gyermekét, mert még nem volt lakás, gépkocsi, még élvezni akarta gondtalanul életét. Aztán feltámad a vágy a gyermek után, de az asszonynak nem sikerül teherbe esnie. Az orvos megállapítja, már nem lehet. Ez az ének ennek a sorsnak „égi mása”. A népköltészet, a mûvészet mint pszichoterápia, mint mentálhigiéniai gyakorlat, mint megrázó erejû figyelmeztetés, intés. Az operadrámák hasonló szerepérôl, jelentôségérôl már írtak tanulmányt, de hányan jutnak el az Operába, hogy az éppen nekik, róluk szóló tragédián okuljanak, általa megtisztuljanak? Valamikor ezeket a balladákat mindenki ismerte, ha elénekelni csak azok tudták is, akik ebben kerestek és találtak vigasztalást. Az érintettek, akik gyógyulást kerestek. A mai társadalom betegesen óvja az egyént a nagy testi és lelki megrázkódtatásoktól, így az nem repdes ujjongó örömében a magasságokban, és nem járja be a gyász és a fájdalom mélységeit sem. Érzelmi kilengései „gyenge oszcillálásra” szûkültek le – mondja Konrad Lorenz. A hagyományos kultúrákban minden formát, külsôt, drámai elmélyítést kapott, kimondatták vagy kifejezték az érzelmeket, nem tagadták el ôket. Ma rögtön eltakarítják, letakarják, eltüntetik a megholtat a szem elôl, ugyanakkor a filmekben rakásra ölik egymást a szereplôk, bagatellizálják az életet és a gyilkosságot. Ez az embereket érzéketlenné, közömbössé teszi minden szenvedéssel, a szolidaritás vállalásával szemben.
Az ártéri gazdálkodás tanulságai
Több évtizeden át kutattam, jártam a Duna mentét, a Sárközt, gyûjtöttem, följegyeztem az egykori élet körülményeit, az ártéri gazdálkodás emlékeit. Majd beástam magam a szekszárdi, a pécsi, a Pest megyei és az Országos Levéltár adataiba, felkutattam a tárgyról szóló irodalmat. Az élô emlékezetet összevetve a régi oklevelekkel, megrajzolhattam azt, hogyan éltek valaha itt az emberek, akik a Dunát nem szorították gátak közé, hanem éppen ellenkezôleg, azon voltak, hogy vizét áradáskor minél messzebbre kivezessék és kiterítsék minden elárasztható felületre. Ennek érdekében átvágták a Dunát kísérô természetes övzátonyokat, hosszú csatornákat ástak, hogy a víz távoli halastavakat tápláljon és megöntözze a nyárra kiaszott réteket. Az annak idején nem kis földmunkával járó ártéri gazdálkodásnak kö
250
Mindentudás Egyeteme



szönhetô, hogy 1308-ban egy francia szerzetes azt írta a trónörökösnek, hogy a világon itt, Magyarországon van a legtöbb és legízletesebb hal. Följegyezték, hogy Mátyás király idejében egész Európában az a mondás járta, hogy Magyarországon a folyók két rész vízbôl és egy rész halból állnak. A 16. század elején hazánkban katonáskodó német Wernherus könyvet írt tapasztalatairól De admirandis Hungariae aquis (Magyarország csodálatos vizeirôl) címmel. De nemcsak halairól, hanem lovairól és hatalmas szarvú szürkemarháiról is híres volt az ország, s ez részben annak köszönhetô, hogy a folyók nyáron megöntözték a legelôket a különben csapadékszegény Alföldön. Mi biztosította a Duna menti nép gazdagságát még? Az ártéri erdôk gyümölcsfái, számtalan alma-, körte- és szilvafajta. Amikor a török elfoglalta az országot, a szultán számára foglalták le a szeremlei gyümölcsös szigetet; amikor a nagyurak kedveskedni akartak a bécsi udvarnak, külföldi barátaiknak, sózott viza-halat, gyümölcsöket vagy oltógallyat küldtek ajándékba. Az ártér kiemelkedô hátjain alakultak ki az elsô, paprikát, káposztát és más zöldségeket termelô központok: Szeged, Kalocsa, Bogyiszló, Cece, Kupuszina-Bácskertes, és számtalan méhkas terméséért, mézért és viaszért még a felvidéki városokból is lejártak a kereskedôk. Az ártéri gazdálkodás a török háborúk idején sokat sérült, de a török kiûzése után feltámadni látszott. Mária Terézia idején azonban Bécs számára mindennél fontosabbnak számított a dunai vízi út biztosítása a bácskai és bánáti búza számára. Ez lett ugyanis a birodalom gabonás ládája, de ehhez fel kellett vontatni a hajókat a lovakkal. Ezért közvetlenül a folyót kísérô háton, övzátonyon emelt vontatóutat kellett kiépíteni. A töltésekkel eltömték az ártérbe vizet vezetô fokokat, csatornákat, hiába tiltakoztak ez ellen az itt élô jobbágyok. A meggondolatlan, hullámteret sem biztosító töltésépítés következménye az lett, hogy az elsô árvíz áttörte a töltést, és a kiáradt víz nem tudott apadáskor visszahúzódni a mederbe. A víz kint rekedt és kipusztította a réteket, erdôket, gyümölcsösöket. Errôl nemcsak a korabeli panaszlevelek, leírások szólnak, hanem a 19. században megkezdett Duna-mappáció kézi festésû térképei, melyeket az Országos Levéltár ôriz, a hozzájuk kapcsolt leírásokkal együtt. A bécsi udvarnak sikerült megnyernie a magyar földbirtokosokat is, azzal biztatva ôket, hogy a töltésekkel ármentesített területen kialakíthatják majorsági gazdálkodásukat, és részesülhetnek a búzakonjunktúra hasznából. Csak a 19. század közepétôl sikerült újabb búzatermô szántókat kialakítani az ártérbôl – az árvíz esetén lezúduló nagyobb víztömeg befogadására kialakított szélesebb hullámtérrel és magasabb gátak építésével –, de úgy látszik, nem egyszer s mindenkorra. Napjainkban a vízgyûjtôkben végzett lelkiismeretlen erdôirtások következtében annyira megnôtt az egy idôegység alatt lezúduló víztömeg, hogy azt a gátak nem vagy csak nehezen tudják a mederben megôrizni. A töltések magasításával nem oldódhat meg a kérdés. Több millió forintba kerül a mellékvizek átemelése, a belvizek átszivattyúzása a magas gátak közé szorított folyóba arról a nehezen megvédett területrôl, ahol aztán egy hónap múltán már az aszály pusztít. Kézenfekvô lenne, hogy e költségesen védett,
Hortobágyi szürkegulya
Kalocsai pirospaprika-füzérek
251
an drásfalvy b e rtalan á A néphagyomány értékei napjaink kultúrájában



és ezért alacsony aranykorona-értékû földeket kivegyék a szántóföldi mûvelésbôl, s az egykori árterületen a régiek gazdálkodását újítsák fel: az öntözött legelôket, a halastavakat, a nagy keresletnek örvendô nádtermelést, az állattartást és a gyümölcsfás erdôket. Számos Tisza menti falu, falvak társulása már komoly eredményeket ért el ezen a téren. Takács Károly fiatal régész-történész kutatásai alapján, valamint számos régi kutatás eredményeinek újraértékelése révén joggal feltételezhetjük, hogy a vizek ilyen kifinomult kezelése nem szorítkozott az árterületekre. A Tóközben és a Duna mentén folytatott ásatások olyan csatornarendszert sejtetnek, amely az ármentes mezôkön folytatott vízgazdálkodásra utal. Az erdélyi Mezôség halastavairól Sztripszky Hiador már 1928-ban könyvet írt, és számos hasonló, mezôségi területen létezett halastóról tudunk az ország más területein is. Egy idáig alig ismert gazdálkodási ágra derül ezzel fény mostanában. Ez is cáfolja azt a magyarokról szóló hazai és külföldi elképzelést, mely szerint ôseink rabló nomádok voltak, akik nem termeltek, csak elragadták a meghódított népek békés munkával termelt javait. Ezt már a nyelvtudomány, a régészet és a korabeli híradások alapos elemzése megcáfolta, a kép mégse változott. Most ehhez hozzátehetjük a régiek vízkezelési tudományát is, amit a néphagyomány és a történeti források is megôriztek számunkra. A régiek életérôl, bölcsességérôl szóló néphagyomány tudománya, a néprajz így lehet a jövô építését segítô tapasztalatok gyûjteménye, egyéni és nemzeti megmaradásunk záloga.
Nádvágás az 1970-es években
252
Mindentudás Egyeteme



Andrásfalvy Bertalan: A népballadák szerepérôl. In: Janus Pannonius Múzeum Évkönyve. 1986, Pécs, 1987.
Andrásfalvy Bertalan: Duna mente népének ártéri gazdálkodása Tolna és Baranya megyében az ármentesítések befejezéséig. In: Tanulmányok Tolna megye múltjából. 7. Szekszárd, 1975.
Andrásfalvy Bertalan: Magyar népismeret. Bp.: Tankönyvkiadó, 1990.
Andrásfalvy Bertalan: Mit jelenthet a néphagyomány a jövô mûveltségében? In: Janus Pannonius Múzeum Évkönyve 1983, Pécs, 1984.
Andrásfalvy Bertalan: Néprajzi alapismeretek. Bp.: Múzsák, 1982.
Andrásfalvy Bertalan: Vízhaszonvétel és árvízvédelem Magyarországon. In: Magyar Tudomány, 2000/6.
Bátky Zsigmond – Györffy István – Viski Károly et al. (szerk.): A magyarság néprajza. I–IV. köt. Bp.: Egyetemi Ny., 1933–1937.
Benedict, Ruth: Patterns of Culture. New York, 1934.
Birketh-Smith, Kaj: A kultúra ösvénye. Bp.: Gondolat, 1969.
Cocchiara, Giuseppe: Az örök vadember. Bp.: Gondolat, 1965.
Dömötör Tekla – Vargyas Lajos (szerk.): Magyar Néprajz. V. és VII. köt. Bp.: Akadémiai K., 1988–1990.
Ortutay Gyula: Kis magyar néprajz. Bp.: Bibliotheca, 1958.
Schmidt, W. P: Der Ursprung der Gottesidee. Wiehl, 1926.
Szapu Magda: Gyermekjátékok. Kaposvár: Hunnia Press, 1996.
Vargyas Lajos: Hagyomány és kultúra. Társadalomtudomány, 1943. 23. évf.
Ajánlott irodalom
253
an drásfalvy b e rtalan á A néphagyomány értékei napjaink kultúrájában