---
master_file: "[[@SzollosyGaborJavaslat]]"
---
# Index for Szőllősy Gábor – Javaslat a lószerszámok és részeik egységes névhasználatára.pdf

JAVASLAT A LÓSZERSZÁMOK ÉS RÉSZEIK EGYSÉGES NÉVHASZNÁLATÁRA (Lómenclatura Hungarica sive Index Nominum Instrumentorum Equorum Gabrieli de Wienis (sic!) ad usum inter fraters vulgo)
SZŐLLŐSY GÁBOR
A régészeti témájú közleményekben az ásatások során előkerülő tárgyak és objektu
mok legtöbbjét egy-egy módszeresen felépített típusrendszerbe besorolva tárgyalják a
szerzők. A típusbasorolás előfeltétele, hogy a szóban forgó tárgyaknak, illetve azok egyes
részeinek pontos, egyértelmű elnevezései legyenek és a nevekhez egyértelmű meghatá
rozások (definíciók) tartozzanak. Szükség van tehát egy olyan egyezményes névhaszná
latra, ami biztosítja - legalább az azonos anyanyelvűek között -, hogy ha valaki leírja
egy tárgy nevét Zalaegerszegen, akkor az ezt Nyíregyházán elolvasó kollégája ugyanarra
a tárgyra gondoljon. Ha ez az egyezményes névhasználat nem alakul ki magától, akkor
erőszakkal kell létrehozni.
A lószerszámok leírása, típusbasorolása a régészeten kívül a néprajzot, az állatte
nyésztést és a katonai lóhasználatot, ha úgy tetszik a hadtörténelmet is érinti. Úgy tűnik,
hogy e téren a régészek nem alakítottak ki teljes körű saját elnevezési rendszert, de a kap
csolódó tudományterületek szakkifejezéseit sem vették át teljes körben vagy teljes követ
kezetességgel. Mentségül szolgáljon, hogy egyik terület szóhasználata sem alkalmas a
változtatás nélküli átvételre, mert nem következetesek.
Jelen dolgozat egy egyezményes lószerszám-elnevezési rendszert tartalmazó javaslat,
amely a szerszámok rekonstrukciójához is segítséget nyújthat.
A neveket a lehetséges szinonimák közül úgy igyekeztem kiválasztani, hogy lehető
leg magyar szó legyen és egyaránt használatos vagy ismert legyen a néprajzi, a katonai
és az állattenyésztési szakirodalomban is. Ahol ez nem volt megoldható, vagy ellentmon
dás mutatkozott a különböző szakterületek szóhasználata közt ott - engedtessék meg ne
kem ennyi szakmai elfogultság - az állattenyésztési, sőt „lovas" szóhasználatot
helyeztem előtérbe.
Igyekeztem alaptípusokat meghatározni, amelyekkel illetve amelyek változataként
reményeim szerint minden szerszám meghatározható vagy típusba sorolható. Ezek az
alaptípusok sokszor nem történelmi időkből valók, de célszerűnek látszott minél több al
katrész egy szerszámon való szemléltetése. Ezen a szemponton túl olyan modern illetve
különleges szerszámok ismertetésére tértem ki, amelyek félreértéseket okozhatnak (vagy
már okoztak is).
Nem foglalkoztam az általam tévesnek vagy helytelennek ítélt elnevezések kritikájá
val, de amikor két gyakran keveredő elnevezést próbálok egyértelművé tenni, elkerülhe
tetlen a helytelen változat néven nevezése.
Az itt nem tárgyalt kérdésekben a megjelenés alatt lévő Lótenyésztők kézikönyvét ja
vaslom irányadónak tekinteni.
1 Az alcím Kiss Magdolna, Dobrovits Mihály és Gróh Dániel közös munkája.
563



KANTÁR Itt egy kicsit hosszabban időznék, mert kantár maradványok gyakran kerülnek elő ásatások során. A szó török eredetű alapjelentése szerint valamiféle hálószerű alkalmatosság, amibe egyébként nehezen megfogható tárgyat (pl. cserépedényt, vagy jelen esetben a ló fejét) tesznek bele, hogy könnyebben lehessen kezelni. Lovas értelmezés szerint a kantár alap vető rendeltetése, hogy a zablát (-») a ló szájában megfelelő helyen tartva biztosítsa a ló fékezhetőségét és irányíthatóságát. A kantár alaptípusát az (1. ábra) mutatja, változatai a (2., 3., 4., 5., 6. ábrákon) láthatók. A kantárt a kötőféktől (—>) két fő ismérv alapján javaslom elkülöníteni: 1. A kantárban mindig van zabla és az „tartósan" van rögzítve; bele van varrva, bele van kötve vagy csattal van becsatolva. 2. A kantárnak általában van homlokszíjja. (A fülrózsa megléte nagy valószínűséggel utal a homlokszíj meglétére.) Bizonyos esetekben kötőfékbe is tesznek zablát, de ez mindig gyorsan ki-be kapcsol ható ún. peckes zabla (->) (10. ábra). Egyes belső- és közép-ázsiai, nyersbőrből csomó zott kantárok homlokszíj nélkül készülnek, de a zabla egy-egy csomóval be van kötve a pofaszíjakba. Ebben az esetben kötőfék formájú kantárról beszélhetünk. A zablakarikáktól az ember kezéhez futó szíjak neve röviden SZÁR. Lovagló szer számnál általában KANTÁRSZÁR. Feszítőzabla használata eseten csikó(zabla)szár illetve feszítőszár. Fogatos szerszámon ezeket a szíjakat HAJTÓSZÁRnak vagy GYEPLŐ(SZÁR)nak nevezik. Ahhoz, hogy a kantár rendeltetésszerűen használható legyen, nem szükséges fém csa tokat alkalmazni rajta. Csatot legtöbbször a torokszíjon találhatunk. A felkantározáskor ez a csat ki van csatolva. A kantár felhelyezése után a torokszíj megfelelő becsatolásával lehet elérni, hogy kritikus helyzetekben (amikor a lovas leesik, de nem engedi el a szárat, vagy kantárszáron való vezetés közben a ló visszahőköl) nem tud a ló „lekantározódni". A torokszíj állítását csúszócsomóval vagy közönséges szíjcsomóval is meg lehet oldani, de olyan kantár is van, amelyiken torokszíj nincs, csak NYAKFÜGGŐ, ami díszítőelem (29. ábra). A kantár többi részén lévő csatokat fel- és lekantározáskor nem csatolják ki. Ezek csak a kantár feligazítására (a ló fejének megfelelő méret beállítására) szolgálnak. Csat lehet a tarkószíjon kb. középen. Ezzel az egy csattal szimmetrikusan lehet állí tani a pofaszíjak hosszát. A beállítás célja, hogy a zabla nyugalmi helyzetben lazán le gyen a ló szájában, ne húzza a szájzugot. Ugyan ezt a célt szolgálják a pofaszíjon két oldalt párosan elhelyezett csatok is. Ezek ketten helyettesítik a tarkószíj csatot. Lehet csat a pofaszíj alsó végében is a zabla becsatolására. Újabban a parádés fogatoknál esztétikai okokból a torokszíjra két csatot tesznek két oldalra. Ezek megfelelő beállításával elérhe tő, hogy a lovak külső oldalán - ahol látszik - , minden csat „elvágólag" legyen. Az ORRSZÍJ és az ÁLLSZÍJ a legtöbb kantáron egy darabból készül, de külön nevet kap, mert gyakran előfordul, hogy állszíj nélkül készítik a kantárt, a Képes Krónikában pedig olyan ábrázolást láthatunk, amelyen az állszíj és az orrszíj külön darab és nem esik egy vonalba. Az állszíjon gyakran van csat alul középen. A torokszíjat is és az állszíjat is szokták álladzonak nevezni. Ezt az elnevezést nem javaslom. Hagyjuk meg ezt a szót a feszítőzabla (-») ÁLLADZÓLÁNCának. Az ORRFEK egyik változata a gótikus kantárokon fordul elő. Ez egy keskeny szíj, amely az orrszíj helyén, vagy az alatt, vele párhuzamosan fut. Végei a zabla(csikószár)karikáihoz, esetleg külön a pofaszíjba varrott karikához vannak csatolva. A szár meghúzására a szíj (gyakran csont lapocskákkal keményítve) összeszorítja a ló orrának az orrlyukak fölötti érzékeny részét. Ezzel a zabla hatásán felül fékezi a lovat. Hasonló orrféket ajánl Pettkó-Szandtner Tibor a modern fogatokhoz, hogy a nezezen fékezhető lo
564



vaknál se kelljen a magyar fogatoktól idegen feszítőzabiát használni. A másik fajta orrfék
modern kantáralkatrész. Mindig teljesen külön darab, azaz a kantárra tetszés szerint fel
tehető vagy levehető. Egy csattal állítható, egybeszabott pofaszíj - tarkószíjja van, és kö
rülöleli a ló orrát, mint az orrszíj és az állszíj együtt. Az áll alatt mindig csatolódik. A
pofaszíjak hosszának megfelelő beállításával a zabla alá csatolható (6. ábra). Nagyon ro
hanó sportlovak hatásosabb fékezésére használják. A három legelterjedtebb változata a
hannoveri, az angol, és a mexikói orrfék. Ha az áll alatt nem csatolódik, akkor orrszíjnak
tekintendő abban az esetben is, ha külön darab.
A FEJTARTÓSZÍJ -obercsek - az ügetőversenyzésben és az amerikai stílusú fogato
kon használatos. A normális zablával együtt egy kisebb zabla jár hozzá. Ennek a kariká
iba csatolnak egy fordított „Y" alakú szíjat. Az „Y" két szára a ló orrhátán egyesülve
végigfut a tarkón, át a nyak fölött és a vége be van akasztva a hám kapájának (—») kö
zepén lévő horogba. E szerszámelem célja, hogy a ló fejét magasan tartva lehetőleg meg
akadályozza, hogy az sebes ügetésből vágtába váltson. (A vágtázásért ugyanis kizárják a
lovat a versenyből.) (7. ábra) Megjelenésében hasonlít egyes gótikus kantárok HOM
LOKVJJLLÁjához, ami díszítő elem (4., 5. ábra. Az elnevezés önkényes).
SZEMELLENZŐS vagy SZEMZŐs kantárt a magyar lovas hagyomány szerint csak
fogatos szerszámokon használnak.
A XIX-XX. századi kantárakra nem tesznek tollbokrétát vagy lószőr forgót, így az
ezek rögzítésére szolgáló alkatrésznek nincs közhasználatú neve. Maga a tárgy általában
csőszerű vagy vékony tölcsér alakú. Vagy a tarkószíjon, vagy a homlokszíjon, néha a
homlokkereszten van elhelyezve. Egyeztményes neveként javaslom a BOKRETAKÖPŰ
vagy FORGÓKÖPŰ esetleg forgóhüvely szót.
KÖTŐFÉK
Ez a szerszám az állat - főleg ló, de szamár, öszvér is, sőt juh, szarvasmarha, rén
szarvas stb. - vezetésére, fékezésére, kikötésére szolgál. Külső megjelenésében igen ha
sonlít a kantárra. Több alkatrészük azonos.
A kötőféknek két fő változata van. Az egyszerűbbik 2-3, esetleg több szál kenderzsi
nór - magyarul madzag - igen szellemes összecsomózásával és hurkolásával készül (8.
ábra). Ezt a ZSINÓRKÖTŐFÉKet ugyan úgy teszi fel a lóra, mint a kantárt; A torokzsi
nórt a csúszócsomóval megfelelő tágra állítva felhelyezik a féket a ló fejére majd a csú
szócsomót olyan szűkre húzzák be, hogy a torokzsinór ne fojtsa a lovat, de elég szűk
legyen ahhoz, hogy az állszögleten eladadva meggátolja a fék lecsúszását. (Ugyan úgy,
mint a kantár torokszíjja.) Ez a kötőféktípus zabla befogadására nem alkalmas.
A kötőfék másik alapváltozata bőr szíjakból készül. A hagyományos magyar változa
tába 5 karikát és egy csatot varrnak (9. ábra). Az elsősorban kantárként használt kötőfé
kekbe gyakran tesznek csatot mindkét oldalra, szimmetrikusan. Ezek a csatok rendszerint
díszesek, sokszor sallangot (—>) is csatolnak rájuk. A kötőfék felhelyezése és levétele a(z
egyik) csat segítségével történik. A KÖTŐFÉKSZÁRat vagy röviden FÉKSZÁRat rend
szerint az áll alatti szárkarikába kötik. A felső pofakarikák a szíjak megfelelő irányba va
ló beállását teszik lehetővé. (Nem nélkülözhetetlenek; gyakran hiányoznak.) Az alsó
pofakarikák a kötőfék kantárként való használatakor (pl. alföldi csikósok, hajdúsági pa
rasztfogatok) a peckes zabla (-») peckeinek beakasztasára szolgálnak (10. ábra). Ha két
oldalra kötik ki a lovat, ezekbe a karikákba kötik a két fékszárat.
A kantárnál leírtaknak megfelelően a kötőféknek általában nincs homlokszíjja és
rendszerint nincs benne zabla. Ha mégis van, akkor az gyorsan ki-be csatolható.
A XIX-XX-. századi katonai és paraszti (főleg fogatos) lóhasználatban gyakran elő
fordul, hogy a kötőfékre rákantároznak, így a ló kikötésére a kötőfékszárat lehet használ
ni, etetéskor le lehet kantározni stb. A kötőfék és a kantár együttes használatának
565



elkerülésére fejlesztették ki a katonaságnál a kantárkötőfékeket. Ez a szerszám átmenet
a kantár és a kötőfék között. Egyesíti azok előnyös tulajdonságait. A különleges kötőfé
kek közül egyet mutat a (11. ábra). Ennek neve kényszerkötőfék, vagy kapicán. A lovak
betanításában, idomításában használják.
ZABLA
Az európai lóhasználatban a zabla a ló fékezésének és irányításának legfontosabb
eszköze. Európán kívül is igen fontos, de nem kizárólagos. Kelet-Anatoliában magam is
láttam lovakat fogatban és nyereg alatt egyaránt csak kötőfékkel szerszámozva, zabla
nélkül. A zabla alaptípusa a CSIKÓZABLA. Ez egy SZÁJVASból és annak két végébe fű
zött egy-egy karikából áll (12. ábra). Ezeket a karikákat, amelyek egyfelől a zabiának a
kantár pofaszíjához való rögzítését, másfelől a kantárszárnak a zabiához való rögzítését
szolgálják, javaslom következetesen KARIKÁnak nevezni, ha mégoly cifrák is. A zabla
szájvasa lehet merev, pontosabban egytagú, vagy csuklós. Egyes ritka változatokon a
szájvas nem kettő, hanem négy tagú. Előfordul két párhuzamos szájvas is.
A XX. századi magyar gyakorlatban normális lovakra csuklós szájvasú csikózabla jár.
Kemény szájú lovakra merev szájvasú, még keményebb szájnak szájába négyszegletes,
csavart, fűrészes stb. zablát tesznek a pincekulcsig bezárólag. Feszítőzabiát hagyományo
san nem használnak.
A csikózabla legsűrűbben előforduló változata a PÁLCÁS CSIKÓZABLA vagy egy
szerűen PÁLCÁS ZABLA (13. ábra). A pálca szerepe az, hogy amikor a lovas az egyik
kantárszárat nagy mozdulattal, erősen meghúzza, a zabla nem tudjon átcsúcsni a ló szá
ján. A pálcás zabla változatának tekinthetők a XIV. századi pillangós csikózabiák is (14.
ábra). Ugyancsak ide sorolható több XIX-XX. századi katonai tiszti kantár félpálcás zab
Iája (17. ábra).
Csikózabla a PECKES ZABLA is. Ellentétben több régészeti és fegyvertörténeti írás
sal, ezt a szót nem a pálcás zabla szinonimájának javaslom, hanem annak a megoldásnak
a megjelölésére, amikor a zablakarikába rövid szíjra kötött fa, vagy 2-3 szemből álló
láncba fűzött vas pecket kapcsolnak. Ezekkel a peckekkel akasztják be a zablát a kötőfék
alsó pofakarikájába (10. ábra). Főleg a hortobágyi csikósok szerszámozzák így a nyerges
lovukat. Kihajtás után a zablát kiveszik a ló szájából (a szárral együtt), de a kötőfék a
lovon marad. A szárkarikába kötött pányvakötelet lebontják, így a ló zavartalanul tud le
gelni a ménessel, de bármikor könnyen befogható, és gyorsan „üzemképessé tehető" a
zabla visszaakasztásával.
Ugyancsak csikózabla a XIX-XX. században kizárólag fogatos kantárokhoz haszná
latos NÉGYKARIKÁS CSIKÓZABLA vagy HAJTÓZABLA (16. ábra). A szájvas végé
be csatlakozó karikákba a hajtószárat (gyeplőt) csatolják, a szájvason szabadon mozgó
karikákba pedig a pofaszíjat. Érzékeny szájú lovaknál a gyeplőt mindkét karikán átfűzve
csatolják be.
A FESZÍTŐZABLÁKkal Magyarországon szinte kizárólag katonai (hadi) használat
ban találkozhatunk. A XX. századi paraszti szerszámokon időnként előforduló feszítő
zabiák is rendszeresített katonai ún. pelham zabiák. (—»)
Ha a lovasnak mindkét keze el van foglalva fegyverforgatással és e miatt nem tudja
„két szár közt" irányítani a lovát, más megoldást kell találni rá, hogy a szándékát közölje
a lóval. Egyik lehetőség a lovat eleve arra tanítani, hogy a jelzések nagy többségét nem
a zabián keresztül kapja, hanem combbal, lábszárral, derékkal, korbáccsal, egyensúlyvál
toztatással és nem utosó sorban szóval irányítja a lovas. (Egyes beduinok olyan tökélyre
vitték ezt a módszert, hogy zablát egyáltalán nem használnak.) Másik lehetőség a zabla
hatásának fokozása. Erre szolgál a feszítőzabla. Ez olyan goromba szerszám, hogy egé
566



szén kis kézmozdulatra is szinte leülteti a lovat. A feszítőzabla részeit és a javasolt ne
veket a (18. ábra), működési elvét a (19. ábra) mutatja. A feszítőzabiák enyhébb válto
zatát, az ún. PELHAM ZABLÁT a XIX-XX. századi katonai kantárakhoz és a „recens"
nyugat európai fogatokhoz használják. Ezek alsó feszítő karja rövidebb, szájvasa csuklós,
nyelvszorító ív nélküli (15. ábra). A modern nyereg alatti lóhasználatban feszítőzabiát
már csak a díjlovas sportban használatos ún. nagykantárban (3. ábra) alkalmaznak. Ebbe
a zablába csak a feszítőszárat lehet becsatolni. A ló finomabb irányítására egy különálló
csikózabla (alsó zabla) van a kantárba csatolva. A történelmi feszítőzabiák jelentős részé
nél szintén nincs lehetőség csikószár becsatolására. Ezeket csak feszítőszárral használják,
alsó zabla nélkül.
Megjelenésében és részben működési elvében is igen hasonlít a feszítőzabiákhoz egy
modern amerikai szerszám, a hakamor. Ez tulajdonképpen egy teljes, kantárszerű szer
szám, amiben nincs zabla. Helyette az állszíj és az orrszíj van fém betétek segítségével
úgy kialakítva, hogy a szár meghúzására a feszítőkar áttételén keresztül körkörösen
összeszorítja a ló orrát. Két fő használati területe van. Egyrészt a zabiára túlságosan rá
támaszkodó és emiatt nehezen irányítható lovaktól a hakamor segítségével el lehet venni
ezt a lehetőséget. Másrészt nagy hidegben, amikor a zabla fagyási sérüléseket okozhat a
ló száján, el lehet kerülni a zabla használatát.
NYEREG
A lovaglónyereg a hátasállat - főleg ló - hátán való biztosabb, illetve kényelmesebb
ülést teszi lehetővé. A málhanyereg a tehernek az állat hátán való rögzítésére szolgál.
Ezek egy része tulajdonképpen csak váz.
A lovaglónyergek tárgyalásánál csak a keleti típusú nyergekre szeretnék szorítkozni.
A nyereg szerkezete és az alkatrészek nevei e típus jellegzetes képviselőjének a tiszafü
redi fanyeregnek a képén (20. ábra) láthatók. Azonos szerkezetű, de más kivitelű ún. pár
názott nyerget mutat a (21. ábra). Gyakori az a változat is, amikor a nyerget a kapák élei
közötti rész teljes beborításával párnázzák ki. Ebben az esetben a nyerget borító, apró
szegekkel a kapákhoz szegeit bőr neve ÜLÉSBORÍTÁS.
Bár a szövegkörnyezetből szinte mindig kiderül, hogy nyeregről vagy fogatos szer
számról van-e szó, javaslom a lovas szóhasznált következetes átvételét: A nyerget a lóra
rögzítő szíj neve HEVEDER. (A hasló a fogatos szerszámoknál fog előkerülni.)
A tiszafüredi nyereggel való hagyományos nyergelést a (22. ábra) mutatja. Ennek a
megoldásnak a lényege, hogy a heveder nincs a nyereghez rögzítve, hanem a nyerget és
a lovat együtt köti át. Ez a nyergelési mód a paraszti lóhasználatban a XX. század elejéig
élt, de a huszárságnál is megmaradt az 1830-as évekig (23. ábra). XVI-XVII. századi
nyergek tanúsítják, hogy azonos szerkezetű nyergeknél az előbbivel párhuzamosan léte
zett az alsóhevederes vagy TERHELŐs megoldás is. Ez esetben a heveder a nyeregtal
pakra van rögzítve. A heveder rendszerint teljesen különálló szíj, mindkét végén csattal.
A nyeregtalpakra az ezekhez tartozó csatiékokat fűzik vagy szegelik. Ezzel a megoldás
sal a nyeregben ülve is lehet szorítani a hevederen.
Maya Pál, aki saját készítésű fanyereggel rekonstruálta a felsőhevederes nyergelést,
ezt a megoldást biztonságosabbnak tartja a terhelőnél.
Ennél a nyeregtípusnál, ahol a kengyelszíj a (19. ábrán) jelölt helyen van átfűzve, a
kengyelszíj csatja mindig alul, közvetlenül a kengyel(vas) felett helyezkedik el (22., 23.,
29., 30. ábrák).
KENGYEL
A kengyel alapvetően kényelmi eszköz. Legnagyobb haszna, hogy igen megkönnyíti
a lóraszállast. Ezen kívül arra szolgál, hogy a lovas a lábát a számára legkényelmesebb
567



helyzetben tarthassa. Kengyel használatával a lovaglás kevésbé fárasztó, és bizonyos
mozdulatok (felemelkedés, oldalt illetve hátra fordulás stb.) könnyebben végrehajthatók.
Vagyis a kengyel nem elengedhetetlenül szükséges pl. a hátrafelé nyilazáshoz. (Sőt a
nyereg sem.) A kengyel általában a nyereg tartozéka, de néha szőrén lovaglók is hasz
nálják.
SZÜGYELŐ, FARMATRING
A szügyelő és a farmatring hagyományos, de nem nélkülözhetetlen nyeregtartozék.
Az utóbbinak azért választottam a katonai szóhasználatból e bizonytalan eredetű, idege
nes hangzású nevet, hogy a „farhám" szót a fogatos szerszámok valóban „hám" rendel
tetésű tartozéka számára tarthassuk fenn. Mindkét szerszám szerepe a nyerget a
megfelelő helyen - a lapocka és a vese között - tartani; megakadályozni az előre illetve
hátra csúszást.
A szügyelők szerkezete igen kevés változatosságot mutat. Legtöbbjük ugyanabból a
három szíjból áll (24. ábra). Az ugratószíj gyakran hiányzik.
A szügelőhöz külsőleg nagyon hasonló modern szerszámelem a martingál (25. ábra).
Rendeltetése a „szár ellen menő" (fejét túl magasra tartva a szár és a zabla hatása alól
kibújó) lovakat e tevékenységükben megakadályozni.
A farmartingok a szügyelőkkel ellentétben igen változatosak (26., 27., 28. ábrák).
CSŐTÁR, SABRAK, POKRÓC, IZZASZTÓ
A nyergeléshez többféle textil segédeszközt is használnak. Mivel a különböző értel
mező és etimológiai szótárak meghatározásai nem egyértelműek, egyezményes nevek
ként és meghatározásokként a következőket javaslom:
IZZASZTÓ: Nemezből (filcből) készül. Mindig a nyereg alá kerül. A nyereg alól nem
sok látszik ki belőle, de az a rész lehet díszes is. Izzasztónak nevezik a szügyház kajája
(^) alá varrott nemezcsíkot is.
LÓPOKRÓC: Anyaga szövött, rendszerint nem díszes. Mindig a nyereg alá teszik,
általában négyrét hajtva, ezért nem is igen látszik ki alóla (22. ábra).
A csótár és sabrak szavakra a szótárak egyaránt a „nyeregtakaró" jelentést adják meg.
Mivel a sabrak jelentése a XIX. századi katonai szóhasználatban igen egyértelműen meg
határozott, a csótár szót egy korábbi - kevésbé meghatározott - tárgycsoporthoz kötöt
tem. E szerint:
CSÓTÁR = lótakaró. Bár ezt a szót lovasok is, régészek is sok más tárgyra használ
ták már - javaslom a lótakaró megjelölésére használni. Anyaga szövött. Ázsiában igen
gyakoriak a „perzsaszőnyeg" (hali) vagy kilim technikával készült darabok. Mindig a
nyereg alá kerül egy rétegben. Rendszerint díszes. A csótárral való nyergelés a (29. áb
rán) látható.
SABRAK = Nyeregtakaró. Ez a huszár ábrázolásokról jól ismert, díszes, fecskefarkú
szövött posztótakaró nyergeléskor a nyereg tetejére kerül. Erre teszik a nyeregbundát és
az egészet átkötik a felsőhevederrel. Ilyenkor a nyereg alá lópokróc jár. A sabrakkal való
nyergelést a (30. ábra) mutatja. Az ilyen nyergeléshez akkor is kell felsőheveder, ha a
nyerget terhelővel csatolják a lóra.
FOGATOS SZERSZÁMOK
Sajnos nem kerülhetem el a fogatos szerszámok alaptípusainak és legfontosabb jel
lemzőinek ismertetését. Az egyes szerszámok, illetve alkatrészek neveinek pontosítása
kor óhatatlanul előkerül a félreértést okozó fogatos szerszám neve. Ha már ilyen módon
úgyis belekeveredett e dolgozatba a fogatos lóhasználat, gondoltam legyen füle-farka.
A fogatos szerszámoknak két alaptípusa van, a szügyhám és a kumet.
568



KUMET
Hivatalos magyarított nevét a HÁMIGÁT, elsősorban a katonai szakirodalom hasz
nálja. A lovas irodalom innen vette át. Ez a szerszámtípus a hazai köztudatban mint nyu
gati sőt sváb szerszám szerepel, és csakis nyolcmázsás söröslovakon tudjuk elképzelni.
Van is némi igazság ebben a megközelítésben, mert Magyarországon a svábok lakta vi
dékeken elterjedt, mégsem csak Nyugat-Európára jellemző. Megjelenik például az orosz
trojkán is, Anatóliában pedig szinte kizárólagos. A (31. ábra) a nyugat-európai kumet egy
típusát mutatja.
SZÜGYHÁM
A szügyhám alaptípusa az ún. kancahám (32. ábra), amely tartalmaz minden „szük
séges és elégséges" alkatrészt. A ma használatos általános forma a (33. ábrán) látható.
A fontosabb alkatrészekről röviden:
HÚZÓSZÍJ: Ezen a szíjon keresztül fejti ki a ló a vonóerejét. Lovasok is szokták né
ha szügyszíjnak, sőt szügyelőnek is nevezni. Hogy ne legyen keverhető a nyeregszer
szám szügyelőjével, javaslom a húzószíj elnevezés következetes használatát.
NYAKLÓ: (34. ábra) A paraszti és a régi stílusú parádés fogatokra jellemző. Lassí
táskor vagy lejtőn lefelé menet a kocsi visszatartására szolgál.
RÚDTARTÓ SZÍJ: Az újabb stílusú parádés fogatokra jellemző. Rendeltetése azonos
a nyaklóéval. Ebben a munkában a vállszíj is részt vesz.
VÁLLSZÍJ: Részben a már említett visszatartásban játszik szerepet, részben a húzó
szíj megfelelő helyen (megfelelő magasságban) való tartását szolgálja.
HÁTSZÍJ vagy KÁPA: (A kápa tulajdonképpen acél betéttel merevített hátszíj.) Alap
vető rendeltetése a húzószíjat megfelelő helyen tartani. A rászerelt HÁTSZÍJKARÍKÁK
vagy KÁPAKULCSok a hajtószár(ak)at vezetik.
HASLÓ: A szerszám rögzítését, elmozdulásának megakadályozását szolgálja. Nem
nélkülözhetetlen alkatrész. A régi típusú, egyszerű szerszámokról igen gyakran hiányzik.
Nevét gyakran használják - tévesen - a nyereg hevederének megjelölésére. Javaslom itt
is a következetes szóhasználatot.
ÁGYÉKSZÍJ: Az istrángtáskákat (-») tartja a helyükön, vagy az istrángot (—>) vezeti.
ISTRÁNG: A húzószíjról a vonóerőt az istráng viszi át a kocsira vagy szekérre a
HÁMFÁn - négyes és ötös fogatok elülső lovai esetében a KISAFÁn - keresztül. Az ist
ráng anyaga legtöbbször kötél,ritkábbanlánc vagy szíj. A kötélistrángokat a parádés fo
gatokon bőrbe szokták bevarrni vagy szíjakkal körülfonni.
ISTRÁNGTÁSKA: Egy sima bőr hüvely, amely megóvja a ló oldalát az istráng dör
zsölő hatása által okozott szőrkopástól.
FARMATRING: A szerszám elmozdulásának megakadályozására szolgál, akár csak
a nyereg farmartingja. A XX. századi katonai farmarüngok egyes típusai nagyon hason
lítanak a fqgatos farmatringra (28. ábra).
FARHAM: Hegyes, dombos vidékeken, ahol a kocsi (szekér) visszatartására nem ele
gendő a nyakló, farhámos szerszámot használnak (34. ábra). Maga a farhám szinte tükör
képe a kancahámnak. A csülkeibe kötött tartókötelek végei a rúdvég vasalására vannak
kötve, tehát a visszatartó hatást a farhám is a rúdon keresztül fejti ki, akárcsak a nyakló.
Farhámot szügyhámhoz és kumethámhoz egyaránt használnak, ha a terepviszonyok meg
kívánják. A farhám részeit a nyeregszerszám farmatringjának analóg részeivel javaslom
megnevezni.
SALLANGot ma már csak a fogatos szerszámokon használnak, de a XVIII-XIX.
század folyamán sűrűn alkalmazták a lovagló szerszámokon is (30. ábra). A sallang alap
vető rendeltetése, hogy segítsen a lónak elhessegetni magáról a legyeket és más kelle
metlen rovarokat. Bár napjainkban kizárólag díszítőelemként használják, tökéletesen
569



megmaradt rendeltetésszerű használhatósága. Két alaptípusa közül a „sallang" szó halla
tán általában az ún. fonott sallang jelenik meg lelki szemeink előtt (35. ábra). A másik
típus a kivágott sallang, amit pillangónak is szokás nevezni (36. ábra).
Az utolsó két ábra (37., 38.) annak segítését szolgálja, hogy az egyes veretek, felté
telezett szíjak stb. helyét szakszerűen lehessen megadni.
Végezetül a kocsi és a szakér sokat vitatott és sokféleképpen meghatározott fogalmát
szeretném az eddigiek közül általam legpontosabbnak ítélt meghatározással tisztázni.
Ernst József szerint a KOCSI személyszállításra szolgál, a SZEKÉR teherfuvarozásra.
Egyéb szempontok (rugós vagy lócsös, ló vagy szarvasmarha vontatta stb.) nem vétetnek
figyelembe.
570



IRODALOM
Balogh István
1965 Lófogatok Debrecenben a XVIII-XDC. században. Ethnográfia
Barczy Z.Somogyi Gy.,
1986 A szabadságharc hadserege. Budapest é. n. Királyért és hazáért. Budapest
Benkö Loránd (főszerk.)
1967 A magyar nyelv történeti-etimológiai szótára. Budapest
Dienes István
1966 A honfoglaló magyarok lószerszámának néhány tanulsága. Arch. Ért. 93.
208-234.
Ernst József
1989 Régi magyar fogatok - Alté Ungarische Kutschen. Budapest
Ernst J.-Fehér D.-ócsag /.,
1988 Magyar lovaskönyv. Budapest
Garay Ákos
1936 A magyar nyergelés. Népr. Ért.
Horn Artúr (szerk.)
1976 Állattenyésztés II. kötet, Budapest
Kalmár János
1971 Régi magyar fegyverek. Budapest
Kovácsy B-Monostori K.,
1905 A ló és tenyésztése. Budapest
László Gyula
1943 A koroncói lelet és a honfoglaló magyarok nyerge. Budapest
Ortutay Gyula (főszerk.)
1982 Néprajzi Lexikon. Budapest
Pettkó-Szandtner Tibor
1931 A magyar kocsizás. Budapest
Raswan, CarlR.
1930 Araber und sein Pferd. Stutgart
Somoskőy László
1934 Lovaglás, hatosfogathajtás, szerszámzattan. Budapest
Szendrei János
1896 Magyar hadtörténeti emlékek az Ezredéves Országos Kiállításon. Budapest
Türkce Sözlük
1980 Ankara
Wagner, Eduárd
1957 Tracht Wehr und Waffen 1380-1480. Prága
Wahrig, Gerhardt
1980 Deutsches Wörterbuch. München
Wrangel, A.
1910 Das Buch vom Pferde. Stuttgart



hofpjokszi.i *
pofaszíj
/ . ábra. Csikókantár, alaptípus, XX. század
orrszij
2. ábra. Csikókantár (változat)
572



feszitő(zabla)szár
3. ábra. Nagykantár (angol kantár) XIX. század
4. ábra. Homlokvillás kantárok, XV. század (a Thuróczy Krónika nyomán)
573



5. ábra. Homlokvillás kantár, XIV-XV. század (Wagner nyomán)
574



az orrfék pofaszíja
6. ábra. Hannoveri orrfék csikókantáron, a zabla alá csatolva. XX. század
fejtartószij (obercsek)
7. ábra. Amerikai ügetőló versenyfogatba fogva. XIX. század vége 575



pofazsinór
8. ábra. Zsinórkötőfék
állszí.l
kötőfékszár —r
9. ábra. Bőr kötőfék, alaptípus, XIX-XX. század
576



kötőfék , srekeresfík)
10. ábra. A peckes zabla használata. XIX-XX. század
acélbetétes orrszíj
11. ábra. Kényszerkötöfek („kapicán")
577



^ 2
szájva;
12. ábra. Csikozabla, alaptípus
13. ábra. Pálcás csikozabla
578



14. ábra. Pillangós zabla, XIV. század
15. ábra. Pelham zabla, XIX-XX. század
579



16. ábra. Négykarikás csikózabla vagy hajtózabla. XIX-XX. század
17. ábra. Félpálcás csikózabla, XIX-XX. század
580



nyelvszgríto ív
18. ábra. Feszítőzabla, XVI. század
581



P = pofaszíj L = álladzó lánc C = kantárszár - karika (vagy csikózabla-szár karika) SZ = szájvas F = feszítőszár karika
1 = a feszítőszár mozgásának iránya 2 = az álldzólánc által a ló állára gyakorolt nyomás iránya 3 = alátámasztási pont
19. ábra. A feszüözabla működési elve
582



farbőr
•<ánafei
nyureijricszktfk
kivágás a kengyelszijnak
20. ábra. Tiszafüredi fanyereg, XIX-XX. század
kápa f e j
nyeregoarm
karika
a farmatring
számára
nyerenszarny
heveder (terhelő)~
ken^yel3ZÍ,iak
21. ábra. Párnázott magyar nyereg, XVII. század (Szendrei nyomán)
583



22. ábra. Hagyományos paraszti nyergelés, XIX-XX. század (Garay nyomán)
vállszíjak
uqratószij
23. ábra. Felsöhevederes nyergelés huszárlovon (ifj. Vastagh Gy. szobra)
584



vállszíjak
iMjrntnszí j
24. ábra. Szügyelö, általános forma
585



25. ábra. Martingál, XIX-XX. század
farkereszt (szíi)
farkerti In (szíj)
26. ábra. Farmatring, XVI. század (a Baburname nyomán)
586



átkötő szíjqk
farkeríiló(szij)
farkereszt(szí.i)
farkerülőCszf.i)
27. ábra. Farmatring változatok, XIV-XV. század (Wagner nyomán) 587



kápak'jL>
farok hurok
fe5zítőzabla
szügyelő
szünvelörúzsa
hevqrisr (terhelő)
kán a
i t t f ű z i k nt n ! •; f a r k á t
28. ábra. Farmatring, fogatos, XX. század
-tarkóborító
farmatrinp,
csótár = lótakaró
29. ábra. Nyergelés csatárral, XVII. század (Szendrei nyomán)
588



nyeregbunda
fülsallanq sabrak = nyerentakaró
hcwLoksallanc)
30. ábra. Nyergelés sabrakkal, XIX. század (Peííkó-Szandíner nyomán)
farhám tartószí,-)
hajtószár (gyeplő)
kumet
farhám
istráng
kocsiv^jí
tartókötél
31. ábra. Kumethám farhámmal, XIX. század (Wrangel nyomán)
589



- hátszi.i
32. ábra. Kancahám
hátszíj va.qy kúa?.
kápakulcs v á l l s z í i
istrángcsat
33. ábra. Szügyhám, általános forma, XX. század
590



kantár (szüny)háíTi
haitrisznr (gyep1ó)
34. ábra. Kancahám farhámmal, XIX. század (Pettko-Szandtner nyomán)
35. ábra. Szügyham fonott sallanggal, XX. század (Magyar Mezőgazdasági Múzeum)
591



36. ábra. Kivágott sallang, XX. század (Magyar Mezőgazdasági Múzeum)
592



fejtető
37. ábra. A ló fejének fontosabb tájai
593



nyak
sörényél oldal horpasz külsQ
CSÍpŐSZÖC|lBt
torokéi
váll(búb
szegycsont
lapátos oorn t é r d
38. ábra. A lófontosabb testtájai



VORSCHLAG ZUR VERWENDUNG EINHEITLICHER BEZEICHNUNGEN FÜR DAS PFERDEGESCHIRR UND SEINE BESTANDTEILE (Resümee)
Grundlegendes Ziel der Arbeit war die Schaffung eines einheitlichen Systems der Bezeichnungen, das die eindeutige Definition der bislang bekannten Pferdegeschirre und ihrer Bestandteile ermöglicht. Die einzelnen Geschirrgruppen werden auf der Grundlage einiger gut bestimmbarer Anhaltspunkte entsprechend Form und Funktion abgegrenzt. Dieser Logik folgend lassen sich auch die in Zukunft zum Vorschein gelangenden Stücke in der Art und Weise definieren, daß sie automatisch in die entsprechende „systematische Gruppe" kommen. Wichtigste Bedingung dafür war, daß die Kennzeichen der einzelnen Gruppen eindeutig bestimmbar sein mußten, weshalb die Arbeit auch weder entwicklungsgeschichtliche, noch etymologische Gesichtspunkte geltend macht oder die einer anderen Logik folgenden Benennungen einer Kritik unterzieht Behandelt werden in erster Linie die zum Reiten verwendeten Geschirre, um jedoch die Möglichkeit von Mißverständnissen auf eine Minimum zu beschränken, geht die Arbeit auch auf die am häufigsten vorkommenden Gespanngeschirre ein. Einen wichtigen Teil der Arbeit stellen die Abbildungen dar, die teilweise aus dem 19.-20. Jh. stammen, andererseits aber an typischen Beispielen die wichtigsten Pferdegeschirre, deren Bestandteile und die vorgeschlagenen Bezeichnungen vorstellen sollen. Die Darstellung der wichtigeren Partien des Pferdekörpers und des Kopfes leisten Hilfestellung zur exakten und auch aus tierzüchterischer Sicht richtigen Bestimmung der Stelle, an der sich die in den archäologischen Funden vorkommenden Teile des Pferdegeschirrs - Schnallen, Beschläge usw. - befanden.
Gábor Szőllősy
595



ПРЕДЛОЖЕНИЕ ПО ИСПОЛЬЗОВАНИЮ ЕДИНЫХ ТЕРМИНОВ КОНСКОЙ СБРУИ И ЕЁ ЧАСТЕЙ
(Резюме)
Основной целью работы являлось создание системы единых названий, которая создаст возможность для единозначного определения конской сбруи и её частей, известных до сих пор. Эта система разделяет группы частей сбруи на основании хорошо определимых аспектов формы и функ ции. Следуя этой логике предметы, которые будут найдены в дальнейшем, смогут быть определены таким образом, чтобы автоматически попасть в соответствующую систематическую группу. Самым важным требованием была однозначная определимость признаков отдельных групп. Поэтому данная работа не руководствуется аспектами истории развития и этимоло гии, а также не занимается критикой названий, следующих другой логике. Обсуждаются главным образом инструменты, использовавшиеся для езды верхом, но чтобы свести недоразумения до минимума, некоторое место отводится также упряжным инструментам, встречающимся наибо лее часто. Важной частью работы являются рисунки, которые пытаются на ти пичных примерах XIX-XX вв. показать наиболее важные части сбруи, их детали и предложенные названия. Рисунки, показывающие важные части тела и головы лошади, помогают правильно - и точно с животноводческой точки зрения - определить место частей конской сбруи (пряжки, накладки и пр.) в погребении. Габор Сёллёши
596