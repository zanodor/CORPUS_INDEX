---
master_file: "[[@TejutSzeptemberbenpdf]]"
---
# Index for Tejút szeptemberben.pdf

Kísértetiesen fényes csillag ragyog a Tejút mellett
Schmall Rafael kaposvári asztrofotós ismét egy lélegzetelállító fotót
készített, melyen egy kísértetiesen fényes, vöröses csillag ragyog a
Tejút mellett.
– Itt van az ősz, akár tetszik, akár nem, akár meleg van, akár nincs.
Valószínűleg már mindenki érzi, hiszen máshogy süt a nap, illetve
sokkal korábban nyugszik – írta Schmall Rafael kaposvári
asztrofotós. – Míg a nyári „nyolcórák” melegében előbújtak az
emberek az otthonukból, hogy élvezhessék a éjszaka hűsítését,
addig így szeptemberben már hamar betessékel mindenkit a
sötétség. Az égbolt ilyenkor a jellegzetes őszi formáját veszi fel. A
Tejútcentrum már bőven túl van delelésen és kezd elmerülni
délnyugaton. Az egész galaxisunk síkja kezd merőleges lenni a
horizonttal.



Fotó: Schmall Rafael



– Mostanában kísértetiesen fényes, vöröses csillag ragyog a Tejúttól
balra, déli irányban, mely nem is csillag, hanem a Mars, mely lassan
távolodik tőlünk – tette hozzá Schmall Rafael.
– Ám mi van akkor, ha hajnalban nézzük az eget – tette fel a kérdést
Schmall Rafael. – Bizony már a decemberi estét láthatjuk a kelő
Orionnal, magasra emelkedő Bika csillagképpel és klasszis kis nyílt
halmazával a Fiastyúkkal.
A fotó egy függőleges panorámakép. Annak ellenére, hogy
fátyolfelhők úszkáltak, mögöttük abszolút kiváló minőségű volt az
égbolt.