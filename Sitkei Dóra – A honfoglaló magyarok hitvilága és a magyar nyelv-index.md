---
master_file: "[[@SitkeiDoraHonfoglalo]]"
---
# Index for Sitkei Dóra – A honfoglaló magyarok hitvilága és a magyar nyelv.pdf

Sitkei Dóra
A honfoglaló magyarok hitvilága és a magyar nyelv
A honfoglalás időszakában különböző vallási hatások voltak jelen a magyarság körében: többek között a sámánhit, a keleti típusú kereszténység, illetve a nesztorianizmus, valamint a X. századtól a böszörmények (volgai bolgár, hun, illetve besenyő eredetre visszatekintő) muszlim valláshoz is kapcsolható hitvilága.1 A sámánisztikus világkép alkothatta a pogány magyarság világfelfogásának gerincét.2 Az egyes magyar ősvalláskutatók abban többnyire megegyeznek, hogy a honfoglaló magyaroknak voltak sámánjaik, s hogy ezek legalább egy csoportjának magyar neve a táltos volt.3 A táltosokról szóló későbbi lejegyzések alapján Diószegi a táltoshitnek a következő fő jellemvonásait állapította meg: a táltos révülése (transzba esése), a táltos fölös csonttal való születésének hiedelme, mágikus tevékenysége, amely pozitív a közösség számára, és a táltosok egymás közötti viaskodása, főleg állat, vagy tüzes kerék formájában.4 A táltos szavunk származékszó: tált- alapszava ősi örökség az ugor korból; vö.: vogul tūlt, tūltèn, tūltnė? ’könnyűszerrel, egyszerűen’, tūltχati ’küzd’; osztják tolten: χar χoṭa toltna tōtem ’térre varázsol engem (tulajdonképpen varázslattól vitetem)’, toltn, tolten ’varázserővel’, tolt ’óriás (tkp. varázsló)’, tolt ’láz’; kazak tǫλt ’segítség, enyhítés, csillapítás (betegségnél, szegénységben)’. Az ugor alapalak a *tultз, amelynek eredeti jelentése a vogulban és a magyarban megőrződött ’varázserő, varázslat’ lehetett. A magyar szó -s eleme denominalis melléknévképző; a tálto-s eredeti jelentése tehát ’varázslatos, varázserővel rendelkező’ volt.5
1 Büky 1986. 10.; Györffy 1997. 20.; Hoppál 1996. 68.; Kósa 1998. 89. 2 Diószegi 1978. 8.; Pokorny 1996.; vö.: Kósa 1998. 90. 3 Dömötör 1981. 33. A kutatók egy része azt az álláspont képviseli, miszerint a táltos az ősvallási sámán örököse (megemlíti Kósa 1998. 91.). 4 Dömötör 1981. 34. 5 TESz II. 818.



214 Sitkei Dóra
Honfoglaló őseinknél a természetfölötti dolgok tudóihoz tartozott a bölcs6 is. A szó török eredetű, alapszava a bögü ~ bügü ’bű’ (csak összetételben van feljegyezve: bűbáj7, bűvös, bűvöl8) szavunk ’varázslatot’, a ’tudást’, különösen ’a természetfölötti, misztikus dolgok tudását’ jelenti.9 A bügüči/ bögüči ’varázsló’ alak a bögü ~ bügü szónak a -CI nomen agentis10 képzős származéka.11 Az alapszó jelzőként ’szent’ jelentésű is lehetett, régi, kínaiból fordított török szövegekben például Bügü Kungfuci ’a szent Konfucius’. A ’varázslat’ jelentésű bű és az ezt tudó és gyakorló bölcs12 elszakadtak egymástól, de a szótörténet ismeretében összefüggésüket fel tudjuk tárni. Az eredetileg a természetfeletti dolgok ismerője a dolgok tudója lett.13 Az írott mongol böge alak, amely igen korai török átvétel a mongolban, egyértelműen a ’sámán’ jelentést hordozta,14 illetve valamennyi mai mongol nyelvjárásában a b 15 jelentése ’férfi sámán’,16 sok népnél a sámán neve a „tudni” igével áll etimológiai kapcsolatban (a tunguz sa-, ša- [sha] gyök is ilyen, amelyhez a -ma deverbális nomenképző járult,17
6 Vásáry szerint a táltost, a gyógyítót és a javast nevezték bölcsnek, s a kereszténység felvételét követően, idővel a bölcs helyett a tudós szót használták rájuk (vö. tudós asszonyok), mint olyan emberre, aki tudja és ismeri a természetfeletti erőkkel való érintkezés titkát (Vásáry 2012. 36.). (A gyógyítókról és a javasokról lásd a 38. lábjegyzetet.) 7 A báj szavunk ótörök eredetű szó, eredetileg ’mágikus kötést’ jelentett (Róna-Tas 1997. 286.; Kniezsa 1986 [1943]. 188–189.; vö. Vásáry 2012. 35.). 8 A magyarba átkerült ótörök szó (m. bű < nyugati ótörök, *büγü ~ keleti ótörök bügü) a magyar ún. v-s tövű főnevek paradigmájába sorolódott be, tehát a bű főnévből bűvös és bűvöl származékokat képeztek (Vásáry 2012. 35.). 9 Róna-Tas 1997. 285.; Ligeti 1986. 57., 271–272.; Zimonyi 2012. 45.; Vásáry 2012. 35. 10 Nomen actoris (Szatmári 2000. 201.). 11 Ligeti 1986: 57., 85., 188., 272.; Zimonyi 2012. 45.; Vásáry 2012. 35. A török +CI foglalkozásnév-képző (Göksel–Kerslake 2005. 44., 57–58.; vö. Erdal 1991. 115.) helyén a magyar nyelv török jövevényszavai szóvégi -cs hangot mutatnak: vö. bölcs < *bügä+či. Berta elveti, hogy a török +CI foglalkozásnév-képző és a magyar -s képzőnk megfelelést mutatnának. Ilyen – bizonytalan etimológiájú – szavak lennének a táltos és a később említendő orvos szavunk (Berta 2000. 190.). 12 A bölcs alak egy korábbi bőcs alakból alakult a magyarban gyakori inorganikus l-hangzó betoldásával, a török szóvégi magánhangzó pedig lekopott az ómagyarban: bölcs < bőcs < *bőcsi < *bűcsi < nyugati ótörök *büγüči ~ keleti ótörök bügüči (Vásáry 2012. 35–36.). 13 Róna-Tas 1997. 285. 14 Vásáry 2012. 35. 15 A IX. századi társadalmunkban hatalmi tényezőt jelentett a bő ’nemzetségfő’ jelentésű szavunk (Bartha 1973. 92.). 16 Róna-Tas 1997: 285.; Hoppál 1994. 53.; Diószegi 1998. 12.; Birtalan 2015. 249–250.; Birtalan Ágnes tanárnő szóbeli tájékoztatása alapján. 17 Ez az elnevezés terjedt el orosz közvetítéssel a nemzetközi szakirodalomban (Hoppál 2010. 36.).



215
A honfoglaló magyarok hitvilága és a magyar nyelv
vagyis a szó eredeti jelentése ’tudós’, ’okos ember’, ’aki tud’).18 (Az agyafúrt szavunk is utalhat a sámánokat érintő, honfoglalás kori jelképes koponyalékelés szokására.19) A sámánképesség birtokába jutni sámánbetegség útján lehet. Az egyfajta török nyelvet beszélő jakutoknál jegyezték fel, hogy e sámánbetegség során a sámánná válását megelőzően – a személy álmában azt látja, hogy felülről és alulról összegyűlnek a meghalt sámánok lelkei, amelyek gonosz szellemekké, ördögökké (üördär) váltak, és szétdarabolják a testét. Ezalatt három napon át alszik, mint a halott.20 (Az ótürk nyelvű feliratokban emlegetett ’gonosz szellem’ jelentésű erlik szó vezethetett el a magyarság számára az ördög fogalom megértéséhez a keresztény ideológiára való áttéréskor.21) A sámán kozmikus világképében a világ háromosztatú: ég-föld-alvilág hármasságára tagolódik, amelyet a világfa/életfa köt össze.22 A magyar folklórban megjelenő égig érő fa (mennybolttartó világfa) és a kacsalábon forgó vár mesemotívuma, illetve az alsó világ: a kígyók, békák országának ábrázolásai mind a sámánkori világkép nyomait őrzik.23 A szent fák, szent ligetek emléke helyneveinkben is megőrződött. Ezen szent fákra – útvonalként a világ szférái között – sok esetben aggattak áldozatot szellemek kiengeszteléséül. Anonymus szerint a silva Igfon, vagyis az Igyfonerdő a Maros és a Szamos között terült el. Legkorábbi törvényeink is említik a forrásoknál, fáknál, köveknél és kutaknál áldozókat.24 Az Igyfon névben az igy/ügy azonos az ëgyház (’szent ház’) szavunkban lévő török eredetű edü/ edgü/ädgü (’jó’) > egy25 ’üdvös, üdvöt hozó’, ’szent’ jelentésű szóval, második része régi magyar szó, ’sűrű, fonadék’ a jelentése (vö.: ügyü-fa ~ igy-fa ’szent fa’; Hegy-kő > Egykő ’szent kő’, ül ’[ünnepet] megtart, megszentel’). A ’szent’ jelentésű szó szerepel az ünnep szavunkban is (< id nap ’szent nap’).26
18 Hoppál 2001. 15.; Hoppál 2010. 69. 19 Hoppál 1994. 42.; Róna-Tas 1997. 287. 20 Hoppál 2001. 13. 21 Büky 1986. 15. 22 Vö. Hoppál 1994. 15., 35. 23 Büky 1986. 9.; Diószegi 1978. 12.; Kósa 1998. 91. 24 Vö. Hoppál 1994. 160–161. 25 Ligeti 1986. 185., 273. 26 Róna-Tas 1997. 287.; Pais 1975. 37.; Büky 1986. 15–16.; Jankovics 1997. 60–61.; Ligeti 1986. 273.; vö.: Benkő 1998b: 47.



216 Sitkei Dóra
A világfa egy sajátos változata a napos-holdas világfa, amelyet feltehetően bajelhárító céllal alkalmaztak például csónakokon vagy szánokon, illetve előfordul egy szelkup sámándobon is.27 A világfa csúcsán lévő nap a Tejút másik állatövi kereszteződésében található nyári napforduló helyére utal.28 A keresztút nemcsak fordulópont, hanem átkelőhely is a nap számára az egyik évszakból a másikba, a Föld alól a levegőégbe: a felső világba, s onnét ismét a látóhatár mögé: az alvilágba.29 A hold tiszteletének forrása több szálból tevődik össze, a holdnak egyfelől fényadó szerepe van az éjszaka sötétjében. A magyar hold, mint a finn és az észt kuu, vagy a mordvin kov30 (az uráli alapalak: *kuŋe)31 holdat jelentő finnugor szavak alapjelentése ’ragyogni, sugározni, megvilágítani’. 32 A régi időkben az emberek a hold ciklikus változását (fogyását, növekedését) megfigyelve tudták az idő múlását mérni.33 A hold ’égitest’ a hó ’hold, hónap’ főnév -d kicsinyítőképzős származékszava.34 A Hold a sámánhitet követő őseink felfogásában szellem volt, jó és egyúttal rossz. A finnek a betegségeket „szellemeknek tartják vala, kik az embereket meglepik, s addig el sem hagyják, míg csak a baj oka fel nincs fedezve, s ehhez képest rájuk nem olvasnak”.35 Sternberget idézi Harva: „a giljákok hite szerint az emberek sohasem halnának meg, ha nem lennének gonosz szellemek”.36 Ha a holdszellem megszállja az embert, akkor beteg, holdas lesz.37
27 Demény 1998. 66. 28 Jankovics 1997. 60.; vö. Jankovics 1991. 214–217. 29 Jankovics 1991. 217. 30 Kálmány 1887. 353.; MSzFE 288. 31 MSzFE 288. 32 Kálmány 1887. 353.; Budenz 1873–1881. 105. 33 Kálmány 1887. 354. 34 Kálmány 1887. 353.; MSzFE 288. 35 Kálmány 1887. 355. 36 Harva 1982 [1938]. 425. 37 Kálmány 1887. 355. A Magyar Néprajzi Lexikon szerint a teliholdnak és a fogyó holdnak elsősorban a féregűzésben és a népi gyógyászatban volt szerepe (hogy a bajok ugyanúgy csökkenjenek, ahogy fogy a hold). A betegségek közül elsősorban a bőrbajok: szeplő, szemölcs, májfolt, tyúkszem gyógyítása történt holdtöltekor. A holdhoz fűződő, magyar nyelvterületen elterjedt ráolvasások gyakran a fenti elképzelés szöveges megfogalmazásai, például holdtöltekor mondták: „Úgy múljon el (a betegség) mint a hold”; vagy újholdkor: „Hold újuljon, a szemölcsöm elmúljon”. Más szövegek a megszemélyesített holdnak küldték el a betegséget: „Új hold, új király, Engem vacsorára vár, De én nem mehetek el, Szemölcsömet küldöm el”. (MNL. 2. 1979. 568. „hold” c. szócikk.)



217
A honfoglaló magyarok hitvilága és a magyar nyelv
Aki betegségtől szabadul, az gyógyul. A magyar gyógyul (jódul)38 gyökerének, a gyógy, joho szónak a cseremisz, finn, észt, lapp, osztják nyelvben megtalálható változatai juma gyökérrel bírnak. A magyar jó39 osztjákul jim40. Az osztják jim egyenlő a cseremisz jumóval41, amely hajdan ’istent’, ’szellemet’ jelentett.42 A cseremisz jumo az ult szóval összetéve43 a mordvinban azt jelenti, hogy ’kérni’, a cseremiszben: ’istennek, szellemnek könyörögni’-t jelent. Gyógyul az, aki szellemtől szabadul, amelynek módja, hogy kiengeszteljük őket.44 A sámánok a közösség számára közvetítettek a szellemek és a közösség tagjai között, szükség esetén a szellemeket pozitívan befolyásolva a közösség tagjai irányába, esetleg kiengesztelve őket, ha a közösség tagjai vétettek ellenük; így elmondható, hogy védekező-elhárító és a szellemek felé nyitó, kapcsolatteremtő szerepet töltöttek be a sámánok a szellemekkel való kommunikáció során a közösségben, a közösségért.45 Townsend úgy fogalmaz, hogy a sámánok egyfajta szakrális kommunikációt tartottak fenn a mindennapok világa és a transzcendentális világ között.46
38 TESz I. 1131. Az ugorságnak tulajdonítható jó: jav- melléknévnek kétségtelen igei tartozékai: a -g képzős jóg kicsinyítőből való jógul ~ jógít: gyógyul-gyógyít, továbbá az igen nagy valószínűséggel szintén a jó melléknévhez vonható javas és jós szók (Róheim 1925. 70–71., idézi Pais 1975. 99–100.). A javas volt a gyógyító, ’javító’ személy (Róna-Tas 1997. 285.). Vásáry szerint a gyógyít finnugor eredetű szavunk, a jó melléknév régi középfokú alakjából képzett ige, tehát tulajdonképpen ’jobbá tesz, javít’ jelentéssel bír (Vásáry 2012. 35.). Gyógyító volt az orvos is, személye valószínűleg megfeleltethető az egyetemes néprajzból ismert orvosságos vagy füves embernek. Az orvos szó talán iráni eredetű (például szaka aruva, arva ’gyógyszer’ < ’növény’, indoeurópai *ar- ’vetni’), a törökben arva- ’mágiát, varázslást gyakorolni’, arvis ’varázslat’ jelentésű, arvïščï (orvos < urvus < *arvusi < *arvussi < nyugati ótörök *arvušči ~ keleti ótörök arvïščï) ’sámán, varázsló, ráolvasó’, de a finnben is arpa ’jósbot’ (Róna-Tas 1997. 285–286.; Vásáry 2012. 36.). Berta szerint az orvos szavunk etimológiája bizonytalan (Berta 2000. 190.; vö. Vásáry 2012. 37.). 39 Az ugor alapalak: *jamз vagy *jomз (TESz II. 275.). 40 Kálmány 1887. 356.; EWUng 645. 41 Kálmány 1887. 356.; Megegyezik az ugor alapszóval (’bonus’) (Budenz 1873–1881. 148.). 42 Kálmány 1887. 356.; Budenz 1873–1881. 146.; vö.: Rédei 1999. 41. 43 Jumuld, jumolt ’imádkozni’ (Budenz 1873–1881. 146.). 44 Kálmány 1887. 356–357.; Budenz 1873–1881. 146–148. 45 Diószegi 1998; Pócs 1983. 177.; Birtalan Ágnes tanárnő sámánizmust érintő órái (BBNOKE11-123. Távol-Kelet vallásai 1. 2012/13/2.; BBN-KOR11-271. Korea vallásai 2013/14/2.); Hoppál 2002. 28. 46 Hoppál 2002. 28.



218 Sitkei Dóra
A sámán-/táltosdob47 fontos szerepet töltött be ezen szakrális kommunikáció során, különös erővel bírt, segítségével a sámán/táltos emberfeletti cselekedeteket tudott véghezvinni: magához idézhette a természetfeletti lényeket, gyógyításkor a dob hangja és a sámán éneke együttesen váltotta ki a segítőszellemek jóindulatát, vagy a varázsdobra ülve hagyta el a sámán a földet, ment egyik helyről a másikra szélsebesen, adott esetben a világfa szintjei, szférái között mozogva, a dob tehát a táltos hátasállatát, a „táltoslovát” jelképezte.48 A táltos a táltoslovon jut el a felső vagy az alsó világba, ahol például az ősök szellemével kapcsolatba kerülve, jövendő eseményeket tudhat meg.49 A leendő sámán – a magyar mesékből is ismerten – az égigérő fáról, a világfáról kapja sámánmesterségéhez a szükséges eszközöket, így a sámándobot is, amelyek emberfeletti képességének, vagyis a sámánmesterségnek a gyakorlásához nyújtanak segítséget.50 Az erdélyiek az 1970-es évekig használták kerek bőr szitáikat, amelyeken a lyukak szabályos keresztet alkottak, ahogy a sámándobon is az égigérő világfák négyfelé osztották a teret; a szitát51 a sámándob helyettesítőjeként gyógyító eszköznek tekintették, sajátos díszítése erre a mágikus szerepre utalt.52 A sámánok holttestének nyugalomba helyezésekor is szerepet játszik a sámán dobja, a kalarok az elhunyt sámán holtteste mellé egy fára akasztják az előzőleg kilyukasztott dobját és a dobverőket.53 A sámán elrejtőzés által tud kapcsolatba lépni a szellemekkel, ekkor egy Szatmár megyei feljegyzés szerint, „úgy elrejtőzik, hogy nem tud önmagáról semmit. Az elméje nincs meg, olyan mint egy hótt. Egy óra hosszát vagy másfél
47 A hanti és manysi népcsoportok sámándobjainak elnevezése (koiδ p – koiδ m) etimológiailag a keikoi ’varázsolni, igézni’ igével és a sámán elnevezésével van kapcsolatban (Hoppál 2010. 71.). 48 Diószegi 1978. 69., 75.; Nisan 1987. 21–28., idézi Hoppál 2001. 11.; Hoppál 2010. 87. 49 Diószegi 1978. 71.; Birtalan Ágnes tanárnő sámánizmust érintő órái (BBN-OKE11-123. TávolKelet vallásai 1. 2012/13/2.; BBN-KOR11-271. Korea vallásai 2013/14/2.); Demény 1998. 69. 50 Diószegi 1978. 66. 51 A világfa ágai – mint a világ tengelye – tartják a sátorszerű lyukas égboltot, innen származnak a csillagok. Erre a szitaszerű égbolt-elképzelésre példa a „szitál az eső” és az „annyi a csillag, mint a lyuk a szitán” szólásunk (Pokorny 1996). 52 Hoppál 1994. 143. Solymossy szerint a dobot a gyógyítás mellett jóslásra és ismeretlen ártó (tolvaj) keresésére is használták (rajtunk kívül a finnek is), de a keresztény kor óta teljesen eltűnt mind szerszámaink, mind népi hangszereink közül, azóta szitával helyettesítik (a finnek szintúgy), de a moldvai csángó magyarok máig is „dob”-nak nevezik ezen műveletekhez kapcsolódóan (Solymossy 1991 [1943]. 178–179.). 53 Harva 1982 [1938]. 425.



219
A honfoglaló magyarok hitvilága és a magyar nyelv
órát rejtőzik el.”54 Decsen úgy tudják: „azért rejtőzik el, hogy megtudódjék neki valami, és aztán a népnek tudjon mondani.”55 A rejt ige ’révül’ jelentéssel bírt, az elrejtőzés, a révülés a táltos, illetve a sámán eksztázisát, transzba (megváltozott tudatállapotba) esését jelenti.56 „Nem halt meg, csak elrejtezett!” – mondja a magyar szólás a táltosokról, amikor azok megváltozott tudatállapotba kerülnek.57 A ’rejtőző, hevítő hely’ jelentésű rejtek áldozatbemutatási szent helyre utalt. A reg, rege, regës, regël szócsoport a ’melegség, hevület’ alapjelentés köré rendeződött eredetileg, s a sámán hevületére, eksztázisára utalt.58 A regös tövét alkotó szó, ami a révül (rejtezik) szavainkban is megtalálható, nyelvünk legrégebbi, feltehetően ugor (talán uráli) rétegéből származik59. A rege azt jelentette, amit a sámán hevületében, eksztázisában elmondott. A manysik nyelvében a taram réj azt jelenti, hogy ’isten heve’, és pupi réj: ’bálvány heve’.60 Hunfalvy a révül és rejt szó eredetének egy közös rév-, réj- tőt ad meg. E szavak fő jelentésének a ’lélekben való elragadtatás’-t nevezi meg.61 (A révületet kifejező boṷdug, azaz boldog a ’szent’ fogalom egyik megfelelőjeként a keresztény terminológia részévé vált, a magas fokú vallásos érzésben gyakran fellépő révületet, elragadtatást a szentség egyik jellemző vonásaként megadva.62) Tanulságos és meglepő a vogul bűbájos eljárása: a bűvös dobot veri addig, míg elragadtatásba esik, mi a test reszkedésével jelenti ki magát, s ekkor azt mondják róla: az isten réje reá jutott; vagy isten által réj-vel van meglátogatva, megrakva; vagy: isten nagy réj-e reá jutott, szólni ösztönzi őt. Emellett a vogul nyelvben a ’bűvös elragadtatás’-t csudálatos réj-nek, a korábban említett manysi pupi: ’bálvány’ szóhoz hasonló szóval: pubi réj-nek mondják.63 A „Haj, regö rejtem” (Haj, révüléssel révülök) ráolvasó jellegű regölő mondóka első sora szintén a sámán eksztázisának emlékét őrzi.64 Itt a haj szellemeket magához idéző hívó szó, felszólítja a természetfeletti lényeket, hogy jöjjenek el
54 Diószegi 1998.; Diószegi 1978. 96. 55 Diószegi 1978. 98. 56 Diószegi 1998; Büky 1986. 14–15. 57 Hoppál 2010. 78. 58 Diószegi 1998; Pais 1975. 109.; Büky 1986. 14–15. 59 Hoppál 1996. 72. 60 Diószegi 1998. 61 Hunfalvy 1896. 247–252., idézi: Diószegi 1978. 102–103. 62 Büky 1986. 16. 63 Lönnrot tapasztalatát idézi Hunfalvy 1896. 250., melyet idéz: Pais 1975. 16. 64 Sőtér 1964.



220 Sitkei Dóra
hozzá, segítsenek neki, mert bármilyen feladatot is kell elvégeznie, csak segítő szelleme vagy szellemei révén teheti.65 A mondókákban, énekekben szereplő haj! oly mértékben rányomja bélyegét a mondókára, hogy róla nevezik el ezen énekeket hajgatásnak, vagy hejgetésnek66, amely a révülés egyik formája.67 A manysi és hanti nyelven a haj-t úgy mondják, hogy kaj. A sámánt a manysik úgy hívják, hogy kajné hum, ami annyi, mint ’hajgató ember’, ’kiáltó ember’. (Ez a kaj, illetve magas hangrendű párja, a kej maradt meg a magyar kiált, kajabál kajtat szavakban, amelyek mind a kiáltást fejezik ki.) A hantik ugyanígy hívják a sámánt, csakhogy ez náluk kejta ho-nak hangzik, mert a kaj náluk kej. Az egykori, honfoglalás kori és Árpád-kori hejgetők, hejgetősök neve maradt fenn a Hejgető vezetéknévben68, illetve a hegedű/hegedős hangszer-, illetve foglalkozásnévben.69 A kalandozó magyaroknak a 933-i merseburgi ütközet leírásában megörökített ördögi húi, húi csatakiáltása az előzőekben tárgyaltakhoz kapcsolódóan, mágikus jelentéskörben használt nyelvelemnek tekinthető.70 Több hiteles híradásunk van arról, hogy a régi magyarok hittek a totemőstől való származásban,71 a totemisztikus névadással hitték, hogy a törzs vagy a család közös mitikus őstől származó tagjai – az ős: ember, állat, növény egyaránt lehet – mágikus kapcsolatban lesznek egymással, s mindnyájan participálnak, részt vesznek a közös mitikus ősben, annak testében és lelkében, testi és lelki tulajdonságaiban, s ezen participáció által egyfajta védelemben részesülnek.72 A totemizmus meglétére utalnak a származásmítoszok: a turul- és csodaszarvas-mondák és talán a későbbi állatábrázolású címerek is.73 Az ártó szellemek elleni védelemből óvónév adása is szokásban volt őseinknél, például: Nemvog, Numel ~ Nemel, azaz ’nem-vagy’, ’nem-él’, emellett elhunyt személy nevét élő nem kaphatta.74
65 Diószegi 1978. 129. 66 Diószegi szerint a hajgatást a moldvai csángók nevezik hejgetésnek (Diószegi 1998). 67 Diószegi 1978. 131. 68 N. Fodor 2010. 114. 69 Diószegi 1998; Diószegi 1978. 131.; Pais 1975. 164., 166. 70 Pais 1975. 167. 71 Dömötör 1981. 36.; vö.: Kósa 1998. 89. 72 Lovas 1934. 15., idézi Pais 1975. 300.; Gombocz 1997. 157. 73 Pokorny 1996. 74 Büky 1986. 15.; Takács 2005. 251.



221
A honfoglaló magyarok hitvilága és a magyar nyelv
A honfoglaló magyarok lélekképzetéről csak nevekből (Lehel, Lél75), illetve későbbi forrásokból lehet visszakövetkeztetni. Nagy valószínűséggel állíthatjuk mégis, hogy mind a halállal megszűnő életlélek (test-, szerv-, vagy lélekzetléleknek is nevezik), mind a halál idején eltávozó, de fennmaradó, s más lénybe, például madárba költöző lélek (árnyék- vagy szabadlélek) képzete létezett hiedelmeinkben.76 A sámán extázisa alatt megtapasztalt „lélekutazás” lehetett a forrása annak a hitnek, miszerint az ember ezen két lélekkel bír.77 Åke Hultkrantz kutatásai alapján megállapítja, hogy az északi vadászkultúrákban a kettős-lélek képzete igen elterjedt: „Az esetek többségében a sámán szabad-lelke ment megkeresni a beteg elveszett szabad-lelkét78... miközben a test-lelke a testben maradt, hogy azt életben tartsa...”.79 Pais szerint az életlélek neve a kihalt junh, jonh volt. Az élet-/lélegzetlélek neve az, ami a mai napig fennmaradt lélek szavunkban. Lélek-jelölő szó lehetett az ’íz’ (iz, isz) szó is, amely szólásokban, káromkodásokban (Emésszen meg az íz!) betegségnévként80 maradt fent, s feltételezhetően az árnyéklelket
75 Vö.: Benkő 1998a. 36. 76 Dömötör 1981. 35.; Róna-Tas 1997. 287.; Diószegi 1978. 27–28. E kettős lélekhit emléke epikus formában a „Guntram-mondának” nevezett mondatípusban őrződött meg. E történettípusban az alvó ember szájából kis állat vagy bogár távozik. Ébredés előtt ez az állat ismét visszatér az alvó ember szájába (vagy orrába). Ha az alvó ember szájából kilépő állatot elpusztítják, meghal az alvó személy is. E történettípusok változatai nálunk és Eurázsia számos népénél is ismertek (Dömötör 1981. 35). 77 Hoppál 1994. 13. 78 Sok népnél megtalálható az az elképzelés, hogy a szabadlélek a fejben helyezkedik el, álom vagy betegség esetén kiröppenhet az agyból, ezért a sámánok a beteg jobb fülén keresztül igyekeztek a lelket „visszalehelni” a koponyába (Gósy 1999. 18.). 79 Hoppál 2001. 12. 80 A Palócságban jelentése: ’fene, rákfene’, Göcsejben, vagy valószínűleg általánosítható, hogy a nyugati részeken: ’a foghúst pusztító rút betegség, kis gyermekeknél az ún. szájpenész’ (Pais 1975. 191.). A fenő–fene alakpár tagjai eredetileg a fogaikat vicsorgató, agyarukat a fák törzsén élesítő dühös vadállatok jelzői voltak, a fene farkas-é s egyéb fene vadak-é; minden olyan nagy állaté, amely fogai vicsorgatásával fenekedik, azaz acsarkodik (= agyarkodik, ebben is az agyar rejtőzik!), dühösködik, feni fogát másokra, más állatokra, fenyegeti (= fenegeti!) azokat. Később jelentéstapadással (a jelző magába szívta a jelzett szó értelmét is) főnevesült a fene, s bár fenevad szavunk a mai napig megmaradt, a fene önmagában is élt ’vadállat’ jelentésben. A továbbiakban azután a ’vadállat’ jelentés is lassan háttérbe szorult, s a fene fekélyes, sebes, rákos betegség jelölőjévé vált (Grétsy 2003). Fehértói a Farkas–Fene névpárban (apa és fia, illetve testvérek esetében) említi a fene szót vadállat értelemben (Fehértói 1997. 237.). „A farkas a legtorkosabb féreg, bestye, fene vad” – írta Comenius a 17. században egyik művében (idézi Grétsy 1999. 33., amelyet idéz Adamik–adamikné Jászó–Aczél 2004. 65.).



222 Sitkei Dóra
jelölte. Paasonen felvetése szerint a vogul és osztják isz ’szabadlélek’ szó lappang a magyar íz, izé szóban.81 A sámánisztikus kozmikus világkép háromosztatú világát összekötő magyar világfa-ábrázolásokon a világfa mellett gyakran látni állatábrázolásokat, számos esetben csak az állat fejét megjelenítve. Az altaji törökök egyik áldozati szertartásából ismerjük, hogy világfaként felállított terebélyes nyírfát ásnak a földbe, amelytől szuszt kapnak a gyermek, a lábasjószág, valamint az erdei vad számára. A szertartást leíró Anohin a szusz szót ’csíra’-ként értelmezi, de egy másik altaji nyelvjárásban, a teleutban ’lélek (az ember és marha életereje)’ a jelentése. Ebből arra következtethetünk, hogy a világfa mellett helyet kapó állatok azoknak az állatoknak a „lelkei”, amelyet világfa-ábrázolásokon az állatok szaporulatának biztosítása céljából ábrázoltak.82 Szent tárgyak is kötődtek a hiedelemvilághoz, mint például az óvó, őrző amulettek. Ezek a tárgyak néha feliratot is viseltek. A magyar betű szó a csuvasban petü alakban található meg és ott másodlagosan ’amulett’ jelentésű, eredetileg ’óvó, védő írást’ jelentett.83 A honfoglaló magyarok sírjaiban más védő, elhárító szerepű tárgyakat is találtak, kis fűrészt, medveagyart foglalatban, illetve állatcsontokat. Hasonló óvó-védő tárgyak kerültek elő az ásatások során a Kazár Birodalom egykori területéről.84 A megszemélyesített természet, a természeti környezet kiemelkedő tárgyainak tisztelete, a rontó és gyógyító erőkkel bánni tudó személyek, s az ezekhez fűződő hiedelemvilág, a világmindenség hármas beosztása azok az elemek, amelyek jellemezhették a honfoglaló magyarság hitvilágát a sámánizmus világképe szerint.85 Harmatta (1997) idézi Enoki Kazuo és Ma Yong kutatásait, akik szerint a Xiongnu86 Birodalom (kb. i.e. 3. század vége – i.sz. 3. század)87 létrejöttét 300 évvel egy hasonló nagyságú és hatalmú birodalom, a Yuezhi88 Birodalom előzte meg, akik iráni lovas-nomád nép voltak, például a lótartást elsősorban általuk ismerhették meg az ősmagyarok, ősvogulok és az ősosztjákok. A yuezhi néppel, majd a xiongnukkal való kapcsolatból származóan, ezen népek kelet-iráni
81 Pais 1975. 185–199.; Diószegi 1978. 27.; Hoppál 1994. 13. 82 Diószegi 1978. 21., 23. 83 Róna-Tas 1997. 287., vö. Ligeti 1986. 262. 84 Róna-Tas 1997. 286. 85 Róna-Tas 1997. 287. 86 A kínai területen említett birodalmaknak és azok népeinek a nevét pinjinben adom meg. 87 EB2016a; Di Cosmo 2004. 186.; lásd még Salát 2009. 47. 88 Lásd még EB2016b.



223
A honfoglaló magyarok hitvilága és a magyar nyelv
nyelveiből történtek átvételek az ősmagyar nyelvbe, amelyek közül a hitvilághoz, a valláshoz kapcsolódó szavaink:
– az isten szavunk: a középperzsa yazdān ’isten’ szóból eredeztetve, egyes kelet-iráni nyelvekben, így a sangleči-iškašmiban a többes jele -ən, -ɛn és a szókezdő y- nem fejlődött affrikátává, a középperzsa yazdān megfelelőjeként *yaśtən ~ *yaśtɛn > *išten alakot feltételezhetünk, viszont Rédei (1999) szerint hangtanilag nem lehet levezetni a yazdān szóból az isten szavunk etimológiáját, az átadó nyelvi alak a középiráni *ištÁn < *ištan (< óiráni *ištanam) lehetett;89 – a menny szavunk a kelet-iráni *minyi < *menyi (< óiráni manyu-) alakból magyarázható; – az imád szó ősmagyar alakja *vimant- alakban rekonstruálható, a kelet-iráni *vimand- ’liturgikus szöveget (imát, istenhimnuszt) elmondani, extázisba kerülni’ szó átvétele lehet.90
További kutatásokat igényel, hogy az említett isten és menny szavakat milyen értelemben használták, amikor átkerültek a kelet-iráni nyelvekből. Rédei (1999) felveti, hogy a menny szót ’isten’ jelentésben használhatták őseink.91 Eddigi ismereteink alapján valószínűsíthetjük, hogy a magyarság a honfoglalás előtt már ismerte a kereszténységet, s egyes csoportjai át is térhettek. A Kazár Birodalom keretei között voltak keresztény csoportok, a kazár udvarban lehettek bizánci és örmény hercegnők, illetve tudunk bizánci császárokhoz és kaukázusi fejedelmekhez feleségül ment és megkeresztelkedett kazár hercegnőkről is. Keresztény közösségeket találunk emellett a Krímen és a Kaukázusban is.92 A Bizánchoz húzó magyar keresztényeknél a megvilágosodás, a hitbéli reveláció szerepének hangsúlyozása, a Szentlélek erejének elismertsége bizonyos csodavárási beállítottságot alakított ki.93 Mindezek ellenére a magyarok Bölcs Leó és a mohamedán források egybehangzó tanúbizonysága szerint a 9. század végén még egyértelműen pogányok voltak.94 A racionálisabb nyugati típusú kereszténység győzelmével, Regensburg és más centrumok magyarul tudó hittérítői a vallási fogalmak magyar megnevezéseire lehetőleg olyan szavakat, kifejezéseket alkalmaztak, amelyek átlényegítették a pogány
89 Rédei 1999. 44. 90 Harmatta 1997. 73–74. 91 Rédei 1999. 43. 92 Róna-Tas 1997. 287. 93 Büky 1986. 12. 94 Pokorny 1996.



224 Sitkei Dóra
fogalmakat kereszténnyé. Az ómagyar kori lélekmegnevezéseinknek és bizonyos vallási-filozófiai szavainknak egyszerű, sommás jellegét az is magyarázhatja, hogy egy vallásilag heterogén nép minden rétegét megszólítóan kellett megnevezi a lelki élet jelenségeit keresztény szellemet tükröző nyelvi megoldásokkal.95 Ezen szellemi átrendeződés során, megfigyelhető, hogy egyes szavak értelemmódosuláson mentek keresztül, például: harang (eredeti jelentése: ’jeladó üst’); elvesztik pogánykori vallási jelentésüket, és a mindennapi élethez kapcsolódnak, például: az áldozatból áldomás lesz,96 illetve az amúgy is sokféle műveltségi hatásból összegyúrt keresztény ördögfigura valószínűleg magához vonzott immár „gazdátlanná vált”, további gonosz szellemi tulajdonságokat is.97 A boszorkányalak98 a pogány kori hiedelmek és szokások megőrzője lett, s részben emiatt vált a keresztény középkor alatt megvetett és veszedelmesnek tartott lénnyé.99 A honfoglalás után, a kereszténység felvételével a pogány magyarság hitvilága fokozatosan visszaszorult, vesztett erejéből. Az egykori világkép, mivel az azt összetartó erő, a benne való hit meggyengült, egyre inkább alkotóelemeire hullott, ezen alkotóelemek azután tovább éltek a népi kultúrában és számos esetben napjainkig megőrződtek.100
Zárógondolatok
Számos szavunk, kifejezésünk, állandósult szókapcsolatunk, szólásaink, helyés személyneveink, valamint többek között káromkodásaink, ráolvasások, mondókák, mondáink és népmesemotívumaink mintegy nyelvi lenyomatként utalnak a régi korok hiedelemvilágára. A dolgozat során a honfoglalás kori hiedelemvilágnak a nyelvünkben megjelenő örökségét kíséreltem meg segítségükkel – a lehetőségekhez mérten – reprezentatív módon bemutatni.
95 Büky 1986. 12. 96 Szakács 1996. 97 Kósa 1998. 91. 98 A honfoglaló magyarság hitvilágának egyik szereplője volt a boszorkány, amely szavunkat az ótörök nyelvből vettünk át basïrkan alakban, és általában a rossz, lidérces, nyomasztó álmot, illetve az azt létrehozó ártó szellemet nevezték így. A szó alapszava a bas- ’nyom’ ige, amelyhez egy -(X) rkA- deverbális igeképző járult, végül az -Xn deverbális nomenképzővel ellátva alakult ki a basïrkan alak. Ennek a szónak a basurkan alakváltozata lehetett a magyar szó etimonja, amely a magyarban hátraható hasonulással *buszurkan alakot vehetett fel. Az n > ny (ń) palatalizáció már a magyarban jött létre. Tehát a szó fejlődését így rekonstruálhatjuk: m. boszorkány < m. *buszurkan < nyugati ótörök *basurkan ~ keleti ótörök basïrkan (Vásáry 2012. 37.). A csuvasban a busturgan jelentése ’házi manó, kobold’ (EtSz. 499., idézi Solymossy 1991 [1943]. 216.). 99 Solymossy 1991 [1943]. 216. 100 Diószegi 1978. 9.; Hoppál 1996. 68.; Pokorny 1996.



225
A honfoglaló magyarok hitvilága és a magyar nyelv
Irodalomjegyzék
Források, szótárak
Budenz 1873–1881 Budenz József: Magyar–ugor összehasonlító szótár. Budapest, 1873–1881.
EB Encyclopaedia Britannica. https://www.britannica.com/
EtSz Gombocz Zoltán – Melich János: Magyar etymológiai szótár. Budapest, 1914–1944.
EWUng Etymologisches Wörterbuch des Ungarischen. I–III. Főszerk.: Benkő Loránd. Budapest, 1993–1997.
MNL Magyar Néprajzi Lexikon. 2. kötet. Főszerk.: Ortutay Gyula. Budapest, 1979.
MSzFE A magyar szókészlet finnugor elemei: Etimológiai szótár. Főszerk.: Lakó György. Budapest, 1971.
Nisan 1987 Nisan sámánnő: Mandzsu vajákos szövegek. Vál.: Melles Kornélia. [Budapest], 1987.
TESz A magyar nyelv történeti-etimológiai szótára. I–IV. Főszerk.: Benkő Loránd. Budapest, 1967–1976, 1984.
Szakirodalom
Adamik–adamikné Jászó–Aczél 2004 Adamik Tamás – Adamikné Jászó Anna – Aczél Petra: Retorika. Budapest, 2004.
Bartha 1973 Bartha Antal: A IX–X. századi magyar társadalom. Budapest, 1973.
Benkő 1998a Benkő Loránd: Anonymus beszélő személynevei. In: Benkő Loránd: Név és történelem: Tanulmányok az Árpád-korról. Budapest, 1998. 28–39.
Benkő 1998b Benkő Loránd: Anonymus „kunjainak” személynevei. In: Benkő Loránd: Név és történelem. Tanulmányok az Árpád-korról. Budapest, 1998. 40–57.
Berta 2000 Berta Árpád: A magyar nyelv korai török jövevényszavainak törökségi hátteréhez. Nyelvtudományi Közlemények, 97 (2000). 183–195.
Birtalan 2015 Birtalan Ágnes: Veszett farkas a hátasod, tűzkígyó az ostorod. A mongol sámánizmus történetének hiányzó láncszeme. Őseink nyomán Belső-Ázsiában VI. Budapest, 2015.



226 Sitkei Dóra
Büky 1986 Büky Béla: A pszichikumra vonatkozó szókincs korai rétege a magyarban. Budapest, 1986.
Demény 1998 Demény István Pál: Világfa, sárkány és a transz fokozatai. In: Eksztázis, álom, látomás: Tanulmányok a transzcendensről I. Szerk.: Pócs Éva. Budapest – Pécs, 1998
Di Cosmo 2004 Di Cosmo, Nicola: Ancient China and its Enemies. The Rise of Nomadic Power in East Asian History. Cambridge, 2004.
Diószegi 1971 Az ősi magyar hitvilág. Szerk.: Diószegi Vilmos. Budapest, 1971.
Diószegi 1978 Diószegi Vilmos: A pogány magyarok hitvilága. Budapest, 1978.
Diószegi 1998 Diószegi Vilmos: Sámánizmus. Budapest, 1998. http://terebess.hu/ keletkultinfo/dioszegi.html
Dömötör 1981 Dömötör Tekla: A magyar nép hiedelemvilága. Budapest, 1981.
Erdal 1991 Erdal, Marcel: Old Turkic Word Formation. A Functional Approach to the Lexicon. Vol.1. Wiesbaden, 1991.
Fehértói 1997 Fehértói Katalin: Nézetek legrégibb személyneveink eredetéről. In: Honfoglalás és nyelvészet. Szerk.: Kovács László – Veszprémy László. Budapest, 1997.
Fodor 1998 Fodor István: A magyar művelődés korai szakaszai. In: Magyar művelődéstörténet. Szerk.: Kósa László. Budapest, 1998.
Gombocz 1997 Gombocz Zoltán: Jelentéstan és nyelvtörténet. Budapest, 1997.
Gósy 1999 Gósy Mária: Pszicholingvisztika. Budapest, 1999.
Göksel–Kerslake 2005 Göksel, Aslı – Kerslake, Celia: Turkish. A Comprehensive Grammar. London – New York, 2005.
Grétsy 1999 Grétsy László: Anyanyelvi őrjárat. Budapest, 1999.
Györffy 1997 Györffy György: Népek és nyelvek a honfoglalás térségében. In: Honfoglalás és nyelvészet. Szerk.: Kovács László – Veszprémy László. Budapest, 1997.
Harmatta 1997 Harmatta János: Iráni nyelvek hatása az ősmagyar nyelvre. In: Honfoglalás és nyelvészet. Szerk.: Kovács László – Veszprémy László. Budapest, 1997.
Harva 1982 [1938] Harva, Uno: Az altáji népek vallásos képzetei. A halál és a vele szemben szolgáló óvintézkedések, valamint a gyász megnyilvánulásai. In: Néprajzi szöveggyűjtemény. I. kötet. Szerk.: Tálasi István. Budapest, 1982.



227
A honfoglaló magyarok hitvilága és a magyar nyelv
Hoppál 1994 Hoppál Mihály: Sámánok: Lelkek és jelképek. Budapest, 1994.
Hoppál 1996 Hoppál Mihály: A magyar samanizmus és honfoglalók hitvilága. In: Ősök, táltosok, szentek: Tanulmányok a honfoglaláskor és Árpád-kor folklórjából. Szerk.: Pócs Éva – Voigt Vilmos. Budapest, 1996.
Hoppál 2001 Hoppál Mihály: Halál-élmények a szibériai samanizmusban. In: Lélek, halál, túlvilág: Tanulmányok a transzcendensről II. Szerk.: Pócs Éva. Budapest, 2001.
Hoppál 2002 Hoppál Mihály: Kozmikus jelképek a szibériai samanizmusban. In: Mikrokozmosz – makrokozmosz: Vallásetnológiai fogalmak tudományközi megközelítésben. Szerk.: Pócs Éva. Budapest, 2002.
Hoppál 2010 Hoppál Mihály: Sámánok világa. Budapest, 2010.
Hunfalvy 1896 Hunfalvy Pál: Régi magyar szók. Nyelvtudományi közlemények. V. kötet. [Budapest], 1896.
Jankovics 1991 Jankovics Marcell: A fa mitológiája. Debrecen, 1991.
Jankovics 1997 Jankovics Marcell: „Fa” szócikk. In: Hoppál Mihály – Jankovics Marcell – Nagy András – Szemadám György: Jelképtár. Budapest, 1997.
Kálmány 1887 Kálmány Lajos: Mythologiai nyomok a magyar nép nyelvében és szokásaiban: a Hold nyelvhagyományainkban. Budapest, 1887.
Kniezsa 1986 [1943] Kniezsa István: Nyelvészet és őstörténet. In: A magyarság őstörténete. Szerk.: Ligeti Lajos. Budapest, 1986.
Kósa 1998 Kósa László: „Ki népei vagytok?” Magyar néprajz. Budapest, 1998.
Ligeti 1986 Ligeti Lajos: A magyar nyelv török kapcsolatai a honfoglalás előtt és az Árpád-korban. Budapest, 1986.
Lovas 1934 Lovas Rózsa: Név – lélek. Magyar Nyelv, 30 (1934): 12–7.
N. Fodor 2010 N. Fodor János: A Felső-Tisza-vidék késő középkori személyneveinek szótára (1401–1526). Magyar Névtani Értekezések, 3. Budapest, 2010.
Pais 1975 Pais Dezső: A magyar ősvallás nyelvi emlékeiből. Budapest, 1975.
Pócs 1983 Pócs Éva: Tér és idő a néphitben. Ethnographia, XCIV. (1983) 2. 134–146.
Rédei 1999 Rédei Károly: Isten szavunk eredete. Magyar Nyelv, 1999. 1. 40–45.



228 Sitkei Dóra
Róheim 1925 Róheim Géza: Magyar néphit és népszokások. Budapest, 1925.
Róna-Tas 1997 Róna-Tas András: A honfoglaló magyar nép: Bevezetés a korai magyar történelem ismeretébe. Budapest, 1997.
Salát 2009 Salát Gergely: A régi Kína története. Budapest, 2009.
Solymossy 1991 [1943] Solymossy Sándor: A magyar ősi hitvilág. In: Solymossy Sándor: A „vasorrú bába” és mitikus rokonai: Válogatott tanulmányok. Budapest, 1991. 152–220.
Sőtér 1964 A magyar irodalom története I./ A sámánének. Szerk: Sőtér István. Budapest, 1964. http://mek.oszk.hu/02200/02228/html/01/ 9.html
Szatmári 2000 Szatmári Sándor: Korai „altaji” lexikális elemek a déli szláv nyelvekben. Nyelvtudományi Közlemények, 97 (2000). 196–222.
Takács 2005 Takács Szilvia: A nevek mágiája. In: Névtani Értesítő, 27. Szerk.: Farkas Tamás. Budapest, 2005. 248–256. https://edit.elte.hu/xmlui/ bitstream/handle/10831/6721/NÉ27.pdf
Vásáry 2012 Vásáry István: Az orvoslás és mágia magyar szókincsének régi török eredetű elemei. Magyar Orvosi Nyelv, 2012. 1. 35–38.
Zimonyi 2012 Zimonyi István: Középkori nomádok – korai magyarok. Budapest, 2012.
Internetes források
EB2016a Encyclopaedia Britannica/Xiongnu people. https://www.britannica.com/topic/Xiongnu [2016. október 21.]
EB2016b Encyclopaedia Britannica/Yuezhi ancient people. https://www.britannica.com/topic/Yuezhi [2016. október 21.]
Grétsy 2003 Grétsy László: Mi a fene? http://mno.hu/migr/mi-a-fene-687666 [2003. július 18.]
Pokorny 1996 Pokorny Péter: A pogány magyarok hitvilága. In: Encyclopaedia Humana Hungarica Vol. 1. Emese álma. A magyar őstörténet és az államszervezés kora (A kezdetektől 1038-ig). Budapest, 1996 http://mek.oszk.hu/01900/01992/html/index5.html [2016. október 31.]
Szakács 1996 Szakács Margit: Magyar nyelv. Ómagyar kor. In: Encyclopaedia Humana Hungarica Vol. 1. Emese álma. A magyar őstörténet és az államszervezés kora (A kezdetektől 1038-ig). Budapest, 1996 http:// mek.oszk.hu/01900/01992/html/index2.html [2016. október 31.]