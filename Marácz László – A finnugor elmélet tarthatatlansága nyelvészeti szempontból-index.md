---
master_file: "[[@MaraczLaszloFinnugor]]"
---
# Index for Marácz László – A finnugor elmélet tarthatatlansága nyelvészeti szempontból.pdf

Marácz László: A finnugor elmélet tarthatatlansága nyelvészeti szempontból
I. A Magyar fordulat a magyar nyelvrokonság kutatásáról
1995 novemberében megjelent a Magyar fordulat - Politikai
vélemények Közép-Európáról c. könyvem hollandul. A Magyar
fordulat célja a kárpát-medencei magyarságot sújtó elnyomás és
kultúráját övező hírzárlat többszörös tabu-gyűrű megtörése, az
igazság kimondása volt, ideértve a trianoni békediktátum
igazságtalanságát is. Nyelvészként felvetettem a magyar nyelv
finnugor rokonságának a kérdését is. Azt a következtetést vontam
le, hogy az elmélet nyelvészeti szempontból is tarthatatlan. A
Magyar fordulatban a következő 10 pontban foglaltam össze a
magyar nyelv finnugor rokonságára vonatkozó bírálatomat.
1. A finnugor elmélet bebizonyítása csak szavak alapján történt
kísérlet. A nyelvészeti kutatások azonban csak e században, a
második világháború után bontakoztak ki igazából. Mikor finnugor
nyelvrokonságról beszélünk, akkor főleg lexikai párhuzamokról van
szó.
2. A finnugor elmélet aluldeterminál. Nem lehet olyan lexikai
párhuzamokat izolálni, amelyek csak a finnugor nyelvekre
érvényesek és más eurázsiai nyelvekre nem, mint például az altáji
nyelvekre, törökre, mongolra, stb.
3. A finnugor hangtörvények levezetése nem áll szilárd alapokon. Az
indogermanisztika, ahonnan eredetileg a "hangtörvények"
koncepció származik, már feladta a hangtörvényekkel való



nyelvészkedést.
4. Az ún. finnugor alapnyelv rekonstrukciója önkényes. A vogul
szógyökökről feltételezik, hogy azok az eredeti uráli/finnugor
alapszókincset tükrözik. Emellett azonban nem szólnak nyelvészeti
érvek.
5. Björn Collinder, svéd nyelvész az uráli/finnugor alapnyelvekben
kb. 400 alapszógyököt határoz meg. A Magyar Tudományos
Akadémia (MTA) állítólagos 1000 finnugor szógyöke gátlástalan
túlzás. Emellett nem mindegyik alapnyelvbeli szógyök fordul elő az
összes finnugor nyelvben. A mai finn nyelvtudomány erősen
revidiálja a finnugor nyelvelméletet. A finn nyelv finnugor
nyelvrokonsága helyett a finn nyelvészek a finn-ógermán vonalat
kutatják, illetve a finn kontinuitás elmélet hívei.
6. A finnugor nyelvről egyáltalán nem léteznek írott források. Így a
finnugor alapszókincset nem lehet dokumentálni, sem az ún.
hangtörvényeket, sem az ún. későbbi feltételezett
nyelvközösségeket, mint az ugor, volga-finn, stb. Emiatt az egész
finnugor alapnyelv merő feltételezés. Ezt a finnugor nyelvészek
maguk is beismerik.
7. Közismert, hogy az MTA Történeti Etimológiai Szótárában (TESZ)
nagyon sok az ismeretlen eredetű szó. Felmerül a kérdés, hogy a
TESZ miért nem tesz kísérletet e szavak kapcsolatainak a régi
kultúrnyelvekben, pl. sumérban, szanszkritban való felkutatására,
vagy egyszerűen magyar eredetűnek elkönyvelésére, feltéve, ha
azok valóban igazolhatóan magyar eredetűek?
8. Alapvető grammatikai különbségek vannak a magyar és finnugor
nyelvek között, pl. a finnugor nyelvek közül csak a magyar ismeri az
igekötő-rendszert. A finnugorista Décsy Gyulának ez szintén
feltűnik, de szerinte ez a magyarok vándorútjának tulajdonítható. A



Hajdú-Domokos szerzőpárosnak ez fel sem tűnik. Holott összesen
20 grammatikai jelenséget vizsgálnak a finnugor nyelvekben. E
jelenségekről kiderül, hogy egyetlenegy sincsen meg az általuk
felsorolt uráli/finnugor nyelvekben (szamojéd, obi-ugor, magyar,
permi, mordvin, cseremisz, finn, lapp): nem veszik észre, hogy ilyen
táblázatokkal erős ellenérveket szolgáltatnak a finnugor
nyelvrokonság ellen. Ez kitűnően szemlélteti is a finnugrisztika által
alkalmazott kettős mércét.
9. Hunfalvy Pál az 1851-ben az Akadémia Értesítőben kiadott
dolgozatában amellett érvel, hogy magyar szógyököket nem lehet
szóelemzéssel felderíteni. (Tette mindezt akkor, amikor már javában
folytak a kutatások az óriási szókincset felölelő szótár készítésére, a
magyar nyelv belső összefüggés-rendszerének feltérképezésére. Ez
a CzFo-szótár ma is párját ritkítja, és pótolhatatlan kulturális
kincsünk.) Magyar szóelemzést csak a rokonnyelvek segítségével
lehet elvégezni. Sehol nem olvassuk azonban, hogy hogyan lehet a
rokonnyelveket meghatározni. Jobb híján feltételezhetjük, hogy csak
szópárhuzamok alapján gondolja. Ha igen, akkor ez a körérvelés
klasszikus példája. Úgyhogy egy bizonyos lexikai elem a magyarban
csakis akkor szógyök, ha az a rokonnyelvben előfordul.
Rokonnyelveket pedig csak úgy tudunk megállapítani, hogy ha
közös szógyökükkel rendelkeznek. A modern nyelvészet elveti
Hunfalvy e szóelemzési módszerét, mert a lexikai elemek belső
rekonstrukcióját tartja döntőnek. A magyar nyelv rendszeréből
következik az, hogy valamely elem szógyöknek minősül-e vagy sem.
Emiatt a Hunfalvy-paradigmát logikai, azaz tudományos alapon a
modern nyelvészet elutasítja. Mivel ez a paradigma (módszer)
képezi a finnugrisztika alapparadigmáját, emiatt az egész paradigma
tévúton jár. A TESZ-nek is ez az alapprogramja. A Hunfalvy-program
olyan bizarr következtetésekkel jár, hogy a magyarban lehetnek
szógyökök csak és csakis akkor, ha azok a rokonnyelvekben is



előfordulnak. Ezeket ekkor finnugor eredetűnek nevezi. Ami nem
fordul elő más finnugor nyelvekben, azt csak jövevényszóként
kezeli.
10. Nyilván a magyar lexikai gyökök a magyar szótárban keresendők
és nem másutt. Czuczor Gergely és Fogarasi János szerint a
magyar gyökök egyszótagú lexikai elemek, ragok és jelek nélkül.
Erre az egyértelmű nyelvészeti elvre épül a Czuczor-Fogarasi szótár.
További elv, hogy a magyar szógyökök nem állnak egyedül
önmagukban, hanem rokoníthatók hasonló alakú és jelentésbeli
gyökökkel. Ezek a szógyök-halmazok alkotják az un. "szóbokrokat".
Így a magyar szógyökök arról ismerhetők fel, hogy szóbokrok
tagjainak minősülnek.
Itt van például a K-R mássalhangzós gerinccel rendelkező,
egyszótagú szógyökökből álló szóbokor, melyet a CzFo a különböző
magánhangzók képzésével, illetve további ragozással vezet le, mint
(a szógyökök vastagon szedve):
(1) kar (magyar gyökök), kar-ika (magyar képzés), kar-ima (magyar
képzés), kar-ám (magyar képzés), ker (magyar szógyök), ker-ek
(magyar képzés), ker-ül (magyar képzés), ker-ít (magyar képzés),
ker-ing (magyar képzés), kér-eg (magyar képzés), kor (magyar
szógyök), kor-ong (magyar képzés), kor-c (magyar képzés), kor-lát
(magyar képzés), kör (magyar szógyök), kör-ös (magyar képzés),
kör-öz (magyar képzés), kör-ny (magyar képzés), kör-nyez (magyar
képzés), kör-ül (magyar képzés), kur (magyar szógyök), kur-itol
(magyar képzés), kur-kál (magyar képzés).
A K-R mássalhangzós gyököt, mely közös kör alakú
jelentésmozzanattal rendelkezik, a TESZ olyan egyedi elemekre
széttagolja, melyek között nincsen semmilyen összefüggés:
(2) kar (ótörök), karika (lehetőleg magyar), karima (észak-szláv),



karám (ismeretlen eredetű), karing (nem szerepel), ker (nem
szerepel), kerek (ker képzése), kerül (finnugor), kerít (finnugor)
kering (ker képzése), kéreg (képzés), kor (török eredetű), korong
(szláv eredetű), korc (ó-francia), korlát (ismeretlen eredetű), kör
(analógiával keletkezett), körös (magyar fejlemény), köröz (képzés),
körny (nyelvújításbeli), környez (nyelvújításbeli), körül (finnugor), kur
(nem szerepel), kuritol (ismeretlen eredetű), kurkál (bizonytalan
eredetű).
II. A finnugor boszorkánykonyha módszereiről
Honti László, a Groningeni Egyetem finnugor professzora ezek ellen
az érvek ellen három helyen reagált. Újságcikkben (olvasói levél) a
holland napilapban, NRC Handelsblad-ban, 1996. február 15-én
adott interjújában és az 1996. február 25-én a hollandiai magyar
Mikes Kelemen Kör szervezésében tartott amszterdami
előadásában.
1. Érdemben a Magyar fordulatban felhozott egyetlenegy ellenérvre
sem reagált. Nem hivatkozott azokra a tudományos kutatásokra,
melyek már megcáfolták a finnugrisztika álláspontjait. Nincsen
hivatkozás nem-finnugor magyar nyelvrokonsági kutatásokra, mint
például Götz László nagyszerű kétkötetes munkájára.
2. Honti amszterdami előadását azzal kezdte, hogy
tudományosságom a Hócipőben megjelent cikk, a "Magyarul
beszélnek a földönkívüliek?" szintjén áll, mely másolatát a közönség
köreiben szétosztotta. Az amszterdami közönség előtt kijelentette,
hogy igazából nem vagyok nyelvész, a Magyar fordulatot nem
szabadott volna kiadni, stb.
3. Honti szerint azt állítottam, hogy nincs kapcsolat a magyar és a
finnugor nyelvek között (NRC Handelsblad), s hogy a magyar-török
nyelvrokonság híve vagyok (NRC Handelsblad, UK, amszterdami



előadás). Leszögezem, hogy a Magyar fordulatban én ezt nem
állítottam. A magyar és az ún. finnugor nyelvek között valóban
vannak párhuzamok, de ezek egyáltalán nem kizárólagosak,
ahogyan a finnugristák állítják. Megjegyzem, hogy a magyar-török
nyelvrokonságról soha sehol nem nyilatkoztam. Mindössze annyit,
hogy vannak párhuzamok a magyar (nyelv) és a török nyelvek között
is. Honti taktikai célja világos: olyan dolgokat adni a számba, amit
nem mondtam, de amelyekkel szemben a finnugristák szerint a
finnugor elsőbbség már bizonyított.
4. A tudományban nincsenek örök igazságok, dogmák. A
tudományban elméletek léteznek, amelyeket új tények
felbukkanásakor ezekkel a tényekkel szembesíteni kell. Honti szerint
ez nem szükséges, mert szerinte a "magyar nyelv finnugor eredete
a XVIII. század közepétől ténynek tekinthető" (NRC Handelsblad).
Először is, egy tudományos tézis régisége nyilván nem minősül
érvnek a tézis helyessége mellett. Továbbá ? mai szemmel? nem
lehet komolyan venni a XVIII. századi nyelvészet bizonyító erejét,
hiszen a XVIII. századi európai nyelvészetnek alig volt komoly
grammatikai elmélete, legfeljebb szólisták alapján dolgoztak. Erről
azonban Honti maga is érzi, hogy túl kevés, mert a nyelvrokonság
nem csak közös lexikai elemekben nyilvánul meg. Ha az utóbbi
állítás igaz, akkor Sajnovics János az 1770-ben Koppenhágában
megjelent a magyar-lapp nyelvrokonságról szóló könyvében a
"Demonstratio Idioma ungarorum et lapponum idem esse" címmel
tulajdonképpen mit bizonyított? A modern nyelvészet szerint
semmit. Legfeljebb azt, hogy a magyar és a lapp nyelv között
szópárhuzamok állnak fenn. Ezt a finnugristák is elismerik. Idézet
Lakó György Sajnovics Jánosról írt könyvecskéjéből: "Sajnovics
olyan magyar és lapp szavakban látta az azonos eredet bizonyítékát,
amelyek a hangalakra nézve hasonlítanak egymásra, jelentés
tekintetében pedig teljesen... Az összehasonlító nyelvtudomány



viszont már körülbelül 150 éve nem fogadja el a szavak etimológiai
azonosságának bizonyítékául az egyenlő jelentésű szavak hangalaki
hasonlóságát...". Ebből következik, hogy teljesen megalapozatlan
Honti azon állítása, hogy a finnugor nyelvrokonságot már a XVIII.
században bebizonyították. Harmadszorra, ha akkor már
bebizonyított ténynek számított volna a finnugrizmus, akkor a XIX.
század első felében Körösi Csoma Sándor miért kezdett el Indiában
kutatni a magyar nyelv eredete iránt? Őt, mint göttingeni diákot a
finnugrizmus, az akkori és jelenlegi finnugrizmus német
központjában, a XVIII. századi évek nyilvánvalóan nem győzték meg.
Sőt az is dokumentált, hogy nem kevés nyelvet tudott.
5. Honti amszterdami előadásán azt mondta, hogy a nyelvekről nem
lehet azt állítani, hogy nem rokonok, csak azt, hogy rokonságban
állnak-e egymással. Ha ez igaz, akkor milyen alapon jelenti ki Honti,
hogy a magyar és a török nem rokon nyelvek; minden nem-finnugor
rokonságot el kell vetni, s csakis a magyar és a finn nyelvrokonság a
helyes?
6. Honti szerint állításom, hogy "a magyar szaktudósok nincsenek
tisztában számos magyar szó közös eredetével" nem helytálló (NRC
Handelsblad). Ez az állításom _ sajnos_ igenis igaz, mert a
hivatalban lévő magyar nyelvészet a CzFo. nagyszótár alapelveit
elveti. Emiatt magyar nyelvészek nem írnak arról, hogy például olyan
szógyökök (vastagon szedve a szógyököket) összetartoznak, mint:
(3) öv, év, ív, av-ul
(4) nap, nap-a, nép, nem, nem-z, nem-zet
(5) megy, mász-ik, moz-og, moc-orog, mocc-an
(6) lity-eg, löty-ög, lotty-an, lötty-en, litty-lotty



(7) kolomp, kolonc
(8) láng, lámp-a
(9) ro-hadt, ro-ggyant, ro-kkant, ro-ppant, ro-zzant, ro-zoga, ro
skad, ro-ssz, ro-zsda
(10) gyűl-öl, gyal-áz, gyil-kol
(11) tip-eg, top-og, tip-ereg, top-orog, tap-os, tep-er, tip-or, tapp
ancs, top-ánka, tap-sol, táp-ászkodik, be-top-pan, toty-og, töty-ög,
toty-orog, töty-örög, töty-örészik
(12) csepp, csepp-en, csep-eg, csap, csap-lár, csap-zott, csap
adék, csobb-an, csob-og, cseb-er, csup-or, csob-olyó, csib-or.
A magyar szótár összefüggésekben való szervezése, az ún.
szóbokrokban való szervezés elméletére lentebb még visszatérek.
Úgy látom, hogy a hiteles magyar nyelvészet legfontosabb jelenlegi
teendője, hogy ezekre a lexikai összefüggésekre kutatási programot
állítson fel. A szótáraknak először a belső rekonstrukcióját kell
elvégezni. Hontinak nincs igaza abban, hogy az etimológiai kutatás
alapelveit nem szabad megcáfolni, mert "a finnugor nyelvtudomány
etimológiai vizsgálata nagy múltra tekint vissza" (NRC Handelsblad).
A paradigma régisége nem érv a helyesség mellett. Le kell itt
szögezni, hogy a TEST vakvágányon jár.
7. Honti szerint én nem mondhattam volna ki Hunfalvy, a
finnugorizmus alapítójának német nevét Hunsdorfer-t. A Magyar
fordulatban kimutattam a finnugrizmus tudománypolitikai hátterét. A
finnugrizmus akkor nyert teret, amikor Magyarország nem volt
független ország, a Bach-korszakban, illetve a kommunizmus alatt,
vagyis amikor súlyos fizikai és pszichológiai terrornak volt kitéve.
Hunfalvy és Budenz, a Magyar Tudományos Akadémia nyelvészeti



kutatásait az osztrák-német hatalmi-politikai célok szolgálatába
állították. Könyvem jellege (vagyis, hogy politikai véleményemet
tükrözi) teljesen indokolttá teszi, hogy Hunfalvy (eredeti) német
nevét megemlítsem. De legyen itt gróf Széchenyi koronatanú, a
Magyar Tudományos Akadémia alapítója, aki 1851-ben a
következőket írja: "S most még talán ezen utolsó igazán magyar
intézet is ki legyen sarkából forgatva? Fájdalom, igen! Mert hiszen az
akadémiai alapszabályok minap leérkezett megváltoztatása,
legalább saját lelki szemem előtt nem egyéb és nem kevesebb, mint
olyan döfés, mely könnyen halálra vezet".
Hunfalvy-t és a finnugorizmust azért bíráltam, mert-amint azt fent
kimutattam ? nem üti meg a tudományosság mércéjét. A
paradigma-módszertana helytelen nyelvészeti szempontból. Ez a
maga idején is így volt. Hiszen a finnugrizmus alfája és omegája az
volt, hogy elutasítsa a Czuczor-Fogarasi szótár alapelveit, melyek
helytállóságáról mindenki meggyőződhet, hiszen a mai napig is
lehet velük dolgozni. Honti szerint azzal, hogy Hunfalvy-t bírálni
merészeltem, "az összes magyar és finnugor nyelvész ellen
intéztem támadást" (UK).
(13) A finnugrizmus "áltudományossága" a következő
kitételekből áll:
1. Ami nem a finnugrizmust igazolja, arról nem beszélhetünk.
2. Aki bírálja a finnugrizmust, az rágalmazható és rágalmazandó.
3. Olyat adjunk a bíráló szájába, amit nem állított, s ezt cáfoljuk.
4. A finnugrizmus birtokolja az örök igazságot.
5. A finnugrizmusnak megengedett a kettős mérce.
6. Az igazságot nem szabad kimondani.
7. Az elmélet tudománypolitikai háttere tabu.
De nézzük meg most, hogy a finnugor érvelés miért mond csődöt.



Először szögezzük le, hogy:
(14) Honti amszterdami előadása semmiképpen sem bizonyította be
a magyar nyelv finnugor rokonságát.
Honti a magyar finnugor eredetét az amszterdami előadáson
végérvényesen be akarta bizonyítani. Ehhez szétosztott egy hand
out-ot (szórólap, brosúra), melyen a "lebilincselő" érvek szerepeltek.
Előadásának címe (Finnugor-e az anyanyelvünk?) csak feltevés,
melyet nem tudott megválaszolni. A Honti által adott igenlő válasz
meddő állítás volt. Honti szerint a magyar nyelv finnugor
nyelvrokonságát bizonyító érvek a következőknek kell megfeleljen:
"Nyelvek közötti rokonság megállapításának meglehetősen pontos
kritériumai vannak, ezeknek csak egy részét alkotják a Marácz által
is említett, az illető nyelvek grammatikájában tapasztalható
egyezések. A rokonság felismerésében szerepet játszanak az ún.
közös szavak" (NRC Handelsblad). A hand-out-ján szereplők igazi
tudományosság szerint vagy ellentmondanak a fenti ismérveknek,
illetve nem kielégítőek, vagy más, nem finn nyelvekre is igazak. Így a
hand-out-ján felsorolt érveknek nincs bizonyító ereje. De vizsgáljuk
meg Honti érveit egyenként:
1. Honti a finnugor nyelvrokonságot az indogermán minta
segítségével próbálja bizonyítani. Feltüntetett hat-hét indogermán
nyelvet. Itt máris megbukik az egész, mert az indogermanisták már
feladták a hangtörvényekkel való működést, ahogy Götz László ezt
meggyőzően kimutatta. Mivel a finnugrisztika az indogermanisztika
függvénye, az indogermanisztika bukásával a finnugor elmélet is
megbukott ezen a téren. Emiatt az ötoldalas hand-out másfél oldalát
félretehettük.
2. A 2-3. oldalon szerepelnek a finn-magyar szópárhuzamok,
hangmegfelelések. A többi nyelvről nem vitatta meg helyhiány miatt.



Talán azért, mert nem annyira egyértelmű a helyzet? A finnugor
alapszókincs nem dokumentálható. Emiatt az egész
hangmegfelelések listája puszta spekuláció, mely még bizonyításra
vár. (Bár bizonyítható-e a bizonyíthatatlan, ha eddig másfélszáz év
sem volt elég?) Önkényes az, hogy a magyarban változtak a hangok.
Felvetődik a kérdés, hogy a többi nyelv miért képviseli a finnugor
alapnyelv hangjait, s miért pont a magyarban változtak, miért nem
fordítva? Ezekre a kérdésekre nem kaptunk választ.
3. A személyes névmások részben felelnek meg, de vannak itt
megmagyarázhatatlan különbségek is. Például a finn harmadik
személyt jelölő hän (ő) és a magyar ellenpárja ő között nem
egyértelmű a párhuzam. Továbbá funkcionális különbségek is
vannak e két személyes névmás között, mer a hän-t nem lehet
"ejteni" az ő-t viszont igen:
(15) (hän) tulee
(16) (ő) jön
A párhuzam itt csak felületes, mert ha alaposabban megnézzük az
adatokat, akkor valójában minőségileg nem ugyanarról van szó. A
számnevek is csak részben mutatnak párhuzamot.
4. A fonotaxis-nak nincsen bizonyító ereje nyelvtörténeti
szempontból. Sőt ellent is mond, mert a finn másképp oldja fel a
mássalhangzó-torlódást mint a magyar.
5. A magánhangzó harmónia létezik mind a két nyelvben. Azonban
ez is csak néhány ún. finnugor nyelvre jellemző. Nem lehet az egész
nyelvcsalád közös jegyeként felfogni. Ráadásul fontos eltérések is
vannak ebből a szempontból. Emiatt a magánhangzó-harmóniának
nincs bizonyító ereje.



6. Grammatikai elemek összefüggnek más ragozó nyelvek hasonló
elemeivel is. Irányhármasság az esetrendszerben nemcsak az ún.
finnugor nyelvekben fordul elő. Nem kizárólagos jegy a finnugor
nyelvekre nézve. Továbbá léteznek rendszerbeli különbségek is.
7. Igevonzatok a magyarban gyakran az igekötőktől függnek, melyek
teljesen hiányoznak a finnből. Ezért nincs bizonyító ereje.
8. A birtoklásra mindkét nyelv a "habeo" szerkezet helyett a létigét
használja. A közös tulajdonságon kívül teljesen különböznek a
bemutatott szerkezetek. A finnben a birtokos szerkezetben a
birtokos az adesszivus "lla" ragot viseli, a magyarban viszont a
dativus "nak" ragot, pl. Jánosnak a háza. A finnben a birtokos a
birtokos szerkezetben a genitivus-t képviseli. Tény, hogy a "habeo"
szerkezet hiánya közös a magyarban és a finnben, de a párhuzam itt
is csak felületesnek mondható. Alaposabb elemzés azt mutatja,
hogy a két szerkezet nagyon különbözik egymástól.
9. Összetett mondat helyett igeneves szerkezet. Ez nemcsak a
magyarban és finnben fordul elő, hanem a sumérben, mongolban és
törökben is. Emiatt ez nem is bizonyítja a finn-magyar
nyelvrokonság kizárólagosságát.
Olyasmi is volt, amit Honti Amszterdamban nem is tudott
megmagyarázni. Honti szerint nem igaz az a tételem, hogy a magyar
nyelv eredete vizsgálatakor számos nyelvet nem veszek figyelembe.
Szerinte már nemzedékek tanulmányozták a török, szláv, német,
latin hatást a magyarra (NRC Handelsblad). Minden jövevényszó
megtalálható a szótárban, minden hatás már kutatott (UK). Először
is nem igaz, hogy a magyar nyelv eredetkutatásában számos más
nyelvet figyelembe vesznek. Ha ez igaz lenne, akkor miért
nincsenek például napirenden Varga Zsigmond, Gosztonyi Kálmán
érvei, akik bebizonyították, hogy a magyar és a sumér nyelv



szerkezetileg rokonnyelvek. Nem bővítik ki az akadémikus
nyelvészek a nyelvi párhuzamokat sok más nyelvvel, ahogy ezt
Csőke Sándor, illetve Götz László tette, és ez tudományos
szempontból elfogadhatatlan. Ha be is vonnak más nyelveket a
magyar nyelv eredetkutatásba, akkor ezt csakis abból kiindulva
teszik, hogy a magyar kölcsönzött azokból, ahogy Honti is állítja. Ez
a kutatási premissza azon alapszik, hogy a magyar finnugor nyelv.
Ez nincs bizonyítva, emiatt a kutatási premissza is érvénytelen.
Amsztrdamban szóba került a magyar-sumér nyelvrokonság is.
Honti szerint léteznek átfedések e nyelvek között. Ezek azonban a
finn nyelv közvetítésével kerültek a magyarba. Csak éppen az a
kérdés nincs megválaszolva, hogy hogyan? Honti elismerte, hogy a
magyar és a kecsua között 2-10 szó egyezik. Ha ilyen kevés számú
egyezés létezik, akkor magyarázatot kell adni arra, hogy ez a kérdés
egyáltalán miért vetődött fel. A japán-magyar szóegyezéseket (200
szóegyezés) véletlennek minősítette. Ha a véletlennek olyan nagy
szerepe van, mint a japán-magyar esetében, akkor miért nem
vonatkoztatja ezt a magyar-finn rokonságra is?
III. Vissza Czuczor-Fogarasi-hoz
Ehelyütt a magyar nyelv lexikai elemeinek kutatására szeretném
felvázolni kutatási programomat, mely módszertani és nyelvészeti
szempontból ? a finnugrizmus alapelveivel ellentétben ? valóban
megalapozott, mert abból indul, hogy a magyar nyelv saját lexikai
elemeit kell rekonstruálni, s nem egy nem létező, feltételezett,
dokumentálhatatlan nyelv alapelemeinek a segítségével.
1. A magyar egyszótagú gyökök az ún. CzFo, magyar nyelv
szótárban találhatók meg. Ez a szógyök-lista képezi a magyar nyelv
lexikai kutatások, nyelvrokonsági és egyéb összehasonlító kutatások
alapját.



2. A szógyökök rokonai összegyűjtésével szóbokrokat tudunk
felállítani, melyek hasonló alakú és jelentésbeli szógyökökből állnak.
Ezt a munkát már részben Czuczor-Fogarasi is elkezdte. E szótár a
magyar nyelv erős belső kohézióját vázolja fel. A vezérlőelve, hogy
hasonló alakú és közös jelentésbeli mozzanattal rendelkező primitív
lexikai elemek egybetartoznak. Itt a szóbokor közös hangalakú
gyökét teremtő gyöknek fogjuk nevezni. Ez olyan gyök, amely
elvont, s amelynek nincs lineáris preferenciája. Ezt igazolja pl. a
csek-ély/kics-i, illetve a kígy-ó/gyík szógyök rokonsága. Emiatt a
CS-K, K-GY elvont gyökök, mind a két "megfordított" irányban
képezhetők belőle szavak. A teremtő gyök módosulásait szilárd
nyelvészeti szabályok határozzák meg.
Magánhangzók elvileg szabadon váltakozhatnak. Mássalhangzók
csak az ún. természetes hangtani kategóriák keretében függhetnek
össze egymással, azaz a gyökök módosulása csak hasonló típusú
mássalhangzók, illetve ugyanabban a pozícióban képzett
mássalhangzók között lehetséges. Például a hasonló típusú
mássalhangzók, k- és g- (rokon robbanó hangok), ker-ek és gör-be
rokonságát engedik meg, illetve z- és d-, ún. dentális hangok, víz és
véd rokonságát engedik meg. CzFo.-ban jelentésbeli korlátozást is
alkalmaznak. A szógyökök nem csak akkor rokonok, ha hasonló
alakúak, hanem ha közös jelentésbeli mozzanatuk is van. A
jelentésbeli mozzanatok nálunk közvetlenül felismerhetőek kell,
hogy legyenek, például a K-R teremtő gyökkel kapcsolatos szóbokor
elemei (lásd (1) fenn). Mindegyik szónak van egy kör-szerű
jelentésmozzanata. Tekintettel arra, hogy a magyar gyökök nagyon
régiek, és más műveltségi korokból valók, a jelentésbeli kritériumot
nem alkalmazhatjuk túl szigorúan, mert nem látjuk a "kézenfekvő"
jelentésbeli összefüggéseket. Erre Magyar Adorján kutatásai is
felhívják a figyelmet.
Ezért a magyar szógyök, illetve teremtő gyök kutatási vezérelv



nulla-hipotézise a következő: (17) Hasonló hangalakú szógyökök
egy és ugyanazon elvont teremtő gyök változatai, és e szógyökök
jelentésbelileg össze kell hogy függjenek.
Ennek a lexikai kutató elvnek a következő következményei vannak:
1. A teremtő gyökök listája képezi a magyar szótár axiomatikus
elemeit.
2. A teremtő gyököknek teremtő erejük van. Új szavakat, illetve
"szóbokrokat" tudnak előállítani. Messze kitöltetlenek az üres
szógyökök.
3. Magyar gyök olyan gyök, amely valamilyen szóbokornak tagja.
Idegen, illetve jövevénygyök olyan gyök, mely rokontalan.
4. A magyar szótárnak kohéziós ereje van. A szótár szóbokrokból
áll, s nem izolált lexikai elemek halmaza.
5. A magyar szótár jelentésbeli mezőkben is felosztható. A teremtő
gyök egy jelentésbeli koncepcióval is összefügg. Emiatt a magyar
nyelv a "tudás" nyelve, mert az ősi tudás teremtő gyökökhöz van
kapcsolva. Magyar Adorján ezt kultusz-szócsoportnak nevezi, mint
például:
(18) rúd, réz, ráz, rez- eg, resz-ket, rozs-da, rózs-a, rőt
Ez a szóbokor a réz hangzási, formabeliségi, egyéb
tulajdonjegyeivel függ össze.
6. A nyugati nyelvekben nem volt, illetve nem működik a teremtő
gyök elve. Emiatt e nyelvek szótárai analitikusak. Minden egyes elem
magára van hagyatkozva. Minden jelentésnek külön-külön hangalak
felel meg.



7. Szótári, nyelvrokonsági, illetve összehasonlító kutatásokat csak
akkor lehet végezni, ha a teremtő gyökök, illetve szóbokrok
feltérképezése megtörténik. Addig nem szabad hozzáfogni.
8. Ezután a magyart bármilyen nyelvvel össze lehet vetni.
Rokonnyelvek lexikai szempontból azok a nyelvek, melyeknek
hasonló teremtő gyökei, illetve szóbokrai vannak. Itt az átadási
kölcsönzési irányt is meg lehet határozni. Ha van szópárhuzam
magyar és nem-magyar szó között, és a magyar szó valamilyen
szóbokor tagja, akkor a magyar az átadó nyelv.
A finnugrizmus nemcsak a magyar nyelv eredetét akarta tudatosan
vakvágányra vinni, de egyben a magyar szótár kohéziós erejét
akarta szétszabdalni. Ha visszatérünk CzFo.-hoz és továbbvisszük,
akkor elindulhat a magyar lexikai kutatás, a magyar nyelv lexikai
összefüggései más nyelvekkel, a magyar nyelv eredetkutatása új
lendületet kaphat. Azonkívül képesek leszünk a teremtő gyökök,
szóbokrok elméletével régi összefüggéseket felfedezni, s
megérthetjük Sir John Bowring, angol nyelvész és diplomata 1830
ban tett megjegyzéseit a magyar nyelvről is.
A görög Hérodotosz nagy történeti műve egyik szkíta
eredetmondája a következőképpen fest. Thargitaosz mondabeli
szkíta király három fiának uralkodása kezdetén aranykincsek hulltak
az égből. Mikor a legidősebb fiú odafutott, hogy a kincseket
felragadja, a kincsekből tűz csapott ki, ugyanígy járt a közbülső fiú.
A harmadik, a legkisebb fiú azonban baj nélkül felvehette az
aranykincseket, s így, ennek révén, ő lett a szkíták királya. A monda
szerint a következő négy aranyeszköz hullt le az égből: eke, járom,
bárd (harci szekerce) és ivócsésze. Ha megnézzük a tárgyak
magyar elnevezését, ti. ek-e, ig-a, f-ok-os, ak-ó, akkor meglepő
felfedezést teszünk. Ezek a szók egy és ugyanazon szóbokor tagjai,
ugyanazon szógyök alapján képződtek, -K. Ehhez kapcsolódik ég



szavunk. Így a szkíta eredetmonda leolvasható a magyar nyelvből, a
magyar szótárban rögződött. Figyeljük meg, hogy e szavak részei
egy még nagyobb szóbokornak, melyben olyanok szerepelnek, mint
ig-e, j-og, ig-az, ig-ér, egy, ügy, agy, ok, ék, üd-v, id-ő, éd-es, stb.
Ez önmagában is meglepő adat, mert ezek a szók a teremtésre,
tudásra, világrendre utalnak. Úgy látszi, hogy ezek mind az éggel
függnek össze. Nemcsak az arany tárgyakat kapták a szkíták, és
tegyük hozzá a magyarok az égből, hanem még többet is. Ez
további kutatást igényel.
Az angol nyelvész s diplomata Sir John Bowring 1830-ban a
következőket írta a magyar nyelvről: A magyar nyelv eredete nagyon
messzire megy vissza. Rendkívül különleges módon fejlődött, és
struktúrája visszanyúlik arra az időre, mikor még a jelenleg
Európában beszélt nyelvek nem léteztek. Egy olyan nyelv, mely
szilárdan és határozottan fejlesztette magát, matematikai logikával,
harmonikus összeilleszkedéssel, ruganyos és erős hangzatokkal. Az
angol ember büszke lehet anyanyelvére, mely az emberiség
történetére és múltjára utal. Az eredetén meglátszik az a különböző
nemzetektől származó réteg, melynek összességéből kialakult.
Ezzel szemben a magyar nyelv egy tömör kődarab, melyen a viharok
a legcsekélyebb karcolást sem hagyták. Nem olyan, mint egy naptár,
mely a korral változik. Nincs szüksége senkire, nem kölcsönöz s
nem von vissza, nem ad és nem vesz el senkitől. Ez a nyelv a
legrégibb, a legdicsőségesebb monumentje egy nemzeti
egyeduralomnak és szellemi függetlenségnek. Amit a tudósok nem
tudnak megoldani, elhanyagolják, úgy a nyelvkutatásban, mint a
régészetben. Az egyiptomi templomok mennyezete - mely egyetlen
szikladarabból készült - megmagyarázhatatlan. Senki nem tudja,
honnan származik, melyik helységből hozták ezt a furcsa,
bámutatos masszát. Hogyan szállították és emelték föl a templom
tetejére. A magyar nyelv eredete ennél csodálatosabb fenomén. Aki



megoldja, isteni titkot fog analizálni, és a titok első tézise:
Kezdetben vala az Ige, és az Ige az Istennél vala, és az Ige maga
vala az Isten."
Ezzel a sokat idézett Bowring frázissal kapcsolatosan néhány kérdés
merül fel. Először is, miről beszél az idézetben Bowring?
Másodszorra, honnan vette Bowring a magyar nyelvről szóló
tudását, bátorságát annak, hogy ezeket kijelentse a magyar nyelvről.
Harmadszorra, mi az az isteni titok, amiről szót ejt. Sorban próbáljuk
ezeket a kérdéseket megválaszolni. Bowring _ amikor a nyelvről
beszél _ a szótárra gondol, az akkori nyelvészeti gyakorlatnak
megfelelően. Tudja, hogy a magyar lexikai elemek nagyon régiek,
önállóan bontakoztak ki saját belső rendszerük szerint. A szótári
rendszer keletkezése a szellemi világban gyökerezik.
Feltételezhetjük, hogy Bowring, aki maga is beszélt magyarul,
először is mindenképpen ismerte ezt a titkot, hiszen nem
fogalmazott volna ennyire sejtelmesen, de mégis határozottan.
Maga azonban nem kutathatta fel a magyar nyelv titkát, hiszen erről
nem létezett akkoriban írás, nem valószínű, hogy magától rájöhetett
volna. Ezt csak olyan embertől tudhatta meg, aki magyar anyanyelvű
volt, nyelvész volt, ismerte az indiai elméleti nyelvészet alapjait
Panini grammatikát a szanszkritról, jártas volt az ősi kultusz
nyelvekben, sumér, szanszkrit stb., melyeket összevetette a
magyarral, s ismerte az ősi kultúrákat és ismerte a szellemi világbeli
bölcsességeket. Ezek a képességek 1830 körül csak egy emberben
lehetett meg, ti. Körösi Csoma Sándorban. Ezt a feltevésemet az
erősíti meg, hogy Bowring ismerte, sőt támogatója volt Körösi
Csomának. Így feltételezhetjük, hogy Bowringot csakis Körösi
Csoma avathatta be a magyar nyelv isteni titkaiba. De mi is ez az
isteni titok? Minden magyar gyök tagja valamilyen nagyobb
egységnek, a szóbokornak, s így minden gyök képviseli a nagyobb
egységet. Így a pars pro toto elv érvényesül. A kisebb egység



képviseli egyben a nagyobb egységet is. Tegyük fel, ha a
világmindenség, a teremtés is erre az elvre épül, akkor
megérthetjük, hogy miért boncolgatunk a magyar szótár
kutatásakor isteni titkokat.
De erről bővebben lehet olvasni a gyakorlatilag elkészült, és
várhatólag hamarosan megjelenő könyvemben. Méltó folytatása lesz
majd a szintén készülőben lévő "Az igazság forradalma" c. két
könyvemnek.
Felhasznált irodalom
Götz László: Keleten kél a nap, Budapest, 1991.
Björn Collinder: Comparative Grammar of the Uralic Languages,
Uppsala 1960.
Szíj Enikő: Újra kell-e írni a finnugor őstörténetet?, Magyar
Tudomány 1990, 3. sz., 261-266. old. Hajdú Péter: finnugor népek
és nyelvek, Budapest, 1962. Décsy Gyula: Einführung in die
Finnisch-ugrische Sprachwissenschhaft, Wiesbaden, 1965.
Hajdú Péter, Domokos Péter: Uráli nyelvrokonaink, Budapest, 1978,
127-128. oldal.
Czuczor Gergely: A magyar nagyszótár ügyében, Magyar Akadémiai
Értesítő I., IV., 1861, 403-445. oldal.
László Götz: Keleten kél a nap I-II, Budapest, 1994.
Nyelvészeti munkásságomról csak néhány adatot sorolok fel:
Nyelvészeti tanulmányaimat Hollandiában végeztem a Groningeni
Egyetemen. Kétszer töltöttem hosszabb időt az USA-ban, a bostoni
MTI vendégkutatójaként. Első nyelvészeti dolgozatom a
Nyelvtudományi Közleményben jelent meg 1985-ben, amikor 25
éves voltam. (Marácz K. László, Nyelvtudományi Közlemények, 87.
kötet 1. szám, Budapest, 1985, A magyar névutós csoportról, 173
186. oldal.) A NyK. szerkesztőbizottság egyik tagja senki más, mint
Honti László, ugyanaz a Honti László, aki 1996 februárjában azt



állítja, hogy nem vagyok nyelvész. A doktori disszertációmat a
magyar mondattani szerkezetről Asszimetriák a magyarban címmel
védtem meg a Groningeni Egyetemen, 1989-ben. A Baszk
Tudományos Akadémia adta ki akadémiai sorozatában 1991-ben
(László K. Marácz Asymetries in Hungarian, Supplements of ASJU,
International Journal of Basque Lingiustics and Philology, XII, San
Sebastian, 1991). A doktori munkámat több helyen méltatták. Csak
két híres nyelvésznek a véleményét idézem a szerzőnek írt
levelemből. Bernard Comrie, a Los Angeles-i USC professzora és
számos nyelvtipológiai könyv szerzője azt írja 1990, jan. 24-én:
"Thank you for a copy of your book' Asymmetries in Hungarian',
which 1 just received. A quick look at the book shows that it is full of
material that really interests me, and 1 look forward to studying it in
detail."... Richard Kayne professzor, aki a New York City University-n
tanít, 1989. nov. 29-én kelt levelében azt írja, hogy "Many thanks for
sending me your thesis, which looks extremely interesting. 1 look
forward to reading it soon". El is olvasta doktori munkámat, mert az
1994-ben megjelent könyvében (The Antisymmetry of Syntax, MIT
Press, Cambridge) a 140. oldalon utal a doktori munkámra. Talán
nem lényegtelen megemlíteni, hogy Kayne professzor a világ egyik
legfontosabb strukturalista-generatív nyelvésze, a román nyelvek
szakértője. Ennyit magamról.
Lakó György: Sajnovics János, Akadémiai Kiadó, Budapest, 1973.
Széchenyi István: Levél az Akadémiához, Döbling, 1858. II. 6.
Csőke Sándor: Sumér-finn-mongol-török összehasonlító nyelvtan 2,
Buenos Aires, 1976.
Varga Zsigmond: Ötezer év távlatából, Debrecen, 1942.
Gosztonyi Kálmán: Dictionaire D'etymologie Sumerienne et
Grammaire, Sorbone, Paris, 1975.
Magyar-sumér rokonságról lásd még Bobula Ida: Sumerian
Affilations, A Plea for reconsideration, Washington D. C., 1951.
A kecsua-magyar nyelvrokonságról Csőke Sándor: Három



tanulmány, II. rész, Eberstein, 1997.
Kazár Lajos: Japanese-Uralic Language Comparison, Locating
Japanese Origins white the Help of Samoyed, Finnis, Hungarian,
atc.: az Attempt, Hamburg, 1980.
Czuczor Gergely, Fogarasi János: A magyar nyelv szótára I, Pest
1862. 62-118 oldal.
Pap Gábor: Jó pásztorok hagyatéka, magyar népművészet,
Debrecen, 1993.
Magyar Adorján: Az Ősműveltség, Budapest, 1995, 1044 oldal.
Badiny Jós Ferenc: Ősi Gyökér XXIV, 1996, p. 60.
Grandpierre K. Endre: Aranykincsek hulltak a Hargitára, 1990,
Budapest.
Baráth Tibor: A magyar népek őstörténete, USA, 1993.
Bíró József: Körösi Csoma Sándor és a szabírok, Los Angeles, 1988,
57-58. oldal.
E tanulmány pontos helye az Interneten:
http://kitalaltkozepkor.hu/maracz_finnugor.html és:
http://hmult1.ini.hu/cikkek/maracz.htm