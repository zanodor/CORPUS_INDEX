---
master_file: "[[@UnnepekHidjaiSzimbolumok]]"
---
# Index for Ünnepek hídjai, szimbólumok kapui.pdf

Kezdőlap / Cikkek / Ünnepek hídjai, szimbólumok kapui
2013. szeptember 24., kedd 17:07 Legyél te az első hozzászóló!
Nyomtatás
E-mail
Címkék:
Múlt, Tudatosság, Hagyomány,
Különös, különleges és izgalmas korban élünk. Határkorban,
mert határhelyzetben vagyunk mind egyénileg, mind
társadalmilag, mind talán az egész emberiség jövőjét tekintve.
Tudjuk, mit jelent ez, hiszen mindennapi fogalom ma már
például a klímaválság.
De itt nem csak arról van szó, mennyire végletesen tönkretettük a
természetet, hanem arról is, hogy az emberiség globális kihívásával
állunk szemben. Sokak szerint egy nagy történelmi változás
küszöbén is vagyunk: egy korszakváltás, egyfajta univerzális
Ünnepek hídjai, szimbólumok kapui



rendszerváltozás vár ránk, amilyen akkor volt, amikor véget ért a
római birodalom és ezzel az ókor, vagy amikor a feudalizmust
felváltotta a szabadversenyes kapitalizmus. Forrong, változik minden
körülöttünk, ráadásul egyre gyorsuló tempóban. Ez a felgyorsulás is
kulcsszó lett, csakhogy ennek is van ára és átka.
Egy történet szerint expedíciót indítanak az Andok egyik csúcsára
természetesen fehér emberek. Viszont ahogy ez szokás, indián
teherhordókat bérelnek fel. Mennek, mennek és amikor az indiánok
már harmadszor ülnek le pihenni, az expedíció vezetője dühösen
odalép hozzájuk és igyekszik elmagyarázni nekik, hogy menniük kell,
még messze a csúcs, még nagy távot kell megtenniük. Az indiánok
csak annyit mondanak: -Be kell várni a lelkünket.
A fehér ember lohol. Nem érjük utol magunkat nem csak
feladatainkban, hanem a lelkünk sem ér utol minket. Félő, hogy a
legtöbben nem is akarják ezt, talán mert nem lennének képesek arra,
hogy szembesüljenek azzal, amit esetleg ez a találkozó hozna. Sok
elmaradásunk van.
Lehetne ezt másképp is, mint például annak a bölcs öreg mesternek
az esetében, aki egy csapat emberrel vándorútra kelt, s a többiek alig
bírtak a nyomában járni. - Hogy képes erre? – kérdezték. – Úgy, hogy
a szívem már a célban van, már csak a testemet kell eljuttatni oda.
Ránk inkább az előző jellemző, hiszen a szívünket akkor tudjuk
eljuttatni könnyen a célba, ha a hátunkon nincs egy nagy batyu, tele a
múlt feldolgozatlan hordalékával, terheivel.
Ez a kor nem csak a természeti és a társadalmi változások miatt
határhelyzet. Azért is, mert az elmúlt évszázadok a távolodásról
szóltak. A távolodásról a mindenséget átható kozmikus erőktől, a
természettől, társainktól és legvégül önmagunktól is. Ez az, amit úgy
írtak le néhány évtizede, hogy atomizálódunk. Egyre jobban veszítjük
el a kapcsolatainkat. Ám most mintha fordulna valami. Nincs tovább.
Elértük a mélypontot. Innen csak felfelé lehet rugaszkodni. Most még
keressük azt is, hogyan kell. És keressük azt is, merre van a felfelé.
Vagyis határhelyzetben, határkorban élünk, mert mintha lenne esély
rá, hogy nem tart már sokáig ez a világtörténelmileg hanyatló
szakasz, mintha véget érne távolodás és már egyre nő az igény a



közeledésre.
A hogyanra is elég sok válasz születik. Se szeri, se száma a
mindenféle tanácsadó, önismereti és ezoterikus, olykor misztikus
köntösbe bugyolált tanításoknak.
Régi tapasztalat, hogy az a leghatékonyabb, ami a legegyszerűbb.
Van egy olyan módszer, eszköz, ami itt van előttünk, mindig is itt volt,
csak már nem látjuk a fától az erdőt. Egy egyszerű eszköz, hogy
megtörténjen a találkozás. Hogy újra találkozzunk a mindenséget és
a természetet átható erőkkel, találkozzunk, igazán, mélyen, szívből
jövően és őszintén, maszkok nélkül a társainkkal – és hogy
találkozzunk önmagunkkal, a hétköznapin, anyagin túli tágabb,
teljesebb, önmagunkkal, mint pszichospirituális lénnyel, a létezés, a
valóság rejtett, szakrális dimenziójával. Ez utóbbi azt jelenti, hogy
képesek legyünk felismerni, mivégre születtünk, milyen értelmet
találhatunk pár évtizednyi földi létezésünkben, amit nem tud elsöpörni
a kérlelhetetlenül közeledő halál tudata sem.
Ez az eszköz, ami a találkozást segíti, itt van az orrunk előtt. Nem
más, mint az ünnepeink. Ha hasonlatot kell keresni, hogy milyenek
az ünnepek az életünkben, akkor azt mondhatnánk, hogy olyanok,
mint Atlantisz. Egy elsüllyedt földrész. Atlantisz mítosza valójában
arról szól, hogy a lélekben, bennünk süllyedt mélyre valami,
mégpedig egy emberi állapot, egy tudásszint, egy világlátás. Valamit
egykor elveszítettünk. Nos, ugyanez történt az ünnepekkel. Ahogy
Atlantisz elsüllyedt a tudattalant jelképező tenger mélyére, úgy
süllyedt el bennünk mindaz a tudás, ami egykor az ünnepekhez
kapcsolódott.
Bárki mondhatja erre, hogy miként süllyedt volna el, hiszen ha valami
jelen van a régmúlt nemzedékek hagyományaiból, akkor épp az
ünnepeink. Valóban, szinte minden más eltűnt már, eltűnt a
hagyományos környezet, ruházkodás, foglalkozások, még a
közösségek is felbomlottak, amik éltették ezeket. Jelen vannak az
ünnepeink, épp csak azt nem tudjuk, hogy mit üzennek nekünk.
Milyen lehetőséget hordoznak? Hogyan szólnak arról, hogy honnan
jövünk, kik vagyunk, hová megyünk? Ez a tudás nem most tűnt el,
hanem évszázadok, sőt évezredek alatt. Az ünnepek értésének
távolodásával egy értékes, teljes világlátást felejtettünk el, hagytunk
magunk mögött.



Meggyőződésem, hogy az ünnep talán a legegyszerűbb és
legnemesebb eszköz lenne ahhoz, hogy felfedezzük újra
kapcsolatainkat. Még egyszer, mivel is? A világgal, társainkkal és
önmagunkkal.
Ünnepelni ugyanis mindenki szeret. Mindenki kíváncsi arra, hogy
miért épp a téli napforduló után van Karácsony, miért locsolkodunk
tavasszal, Húsvétkor, miért van tűzugrás a nyári napfordulót követő
Szentivánéjkor. Azt gondoljuk, hogy tudjuk ezt, pedig az ünnepek
nagyon összetett szimbólumokat hordoznak, szimbólumok
sorozatából állnak össze a rítusok, s ezek a legtöbb esetben
elválaszthatatlanul kötődnek kozmikus eseményekhez, természeti
folyamatokhoz.
Éppen ebben rejlik a kulcs is. Meg lehet fejteni, hogy a szimbólumok
hogyan szólíthatnak meg bennünket. Ha értjük az ünnep üzenetét,
akkor tudatosan beleágyazódhatnak tetteink a világ nagy, átfogó,
értelmet hordozó rendjébe. Ha ez sikerül, akkor harmóniába
kerülhetünk a természettel. Ha felfedezzük, hogy ugyanazok az erők
működtetnek minket is a makrokozmosz-mikrokozmosz valóban
átélhető analógiája révén, akkor felfedezhetjük magunkban is a
rendet, a teljességet, miközben ráébredhetünk arra is, hogy nem kell
kis parányi atomoknak megélni magunkat a világmindenség
végtelenségében, hanem elválaszthatatlanul részei vagyunk ennek a
rendnek, minden létezővel össze vagyuk kapcsolva.
Az ünnepek tehát fontos felismerésekhez juttathatnak el minket.
Olyan felismerésekhez, amelyek után megkerülhetetlenül változunk.
Mégpedig pozitívan, mert egyértelmű lesz, hogy ha elhagyhatjuk azt
a gyötrő kozmikus alapgondolatot, hogy mind egyedül vagyunk és
mindenki más különbözik tőlünk, mert tudatosítjuk, hogy a többi
létezővel egységet alkotunk, akkor el kell hagynunk például az
önzést. Akkor felelősséggel tartozunk minden tettünkért, mert annak
a következményei sokszor beláthatatlanul, pillangóhatásszerűen
teremtenek változást közelebbi, távolabbi környezetünkben.
Vagyis ha odafigyelünk az ünnepekre, akkor az csupa pozitív
eredményt szül majd életünkben. Ettől egyszerű eszköz az
ünnepekkel való együttműködés, az összhang kialakítása.
Ám még mindig van egy hogyan.



Hogyan történhet ez?
Először is újfajta módon kell közelítenünk az ünnepekhez.
Mindenekelőtt a kikapcsolódás helyet a bekapcsolódás idejének kell
tekintenünk őket. Bekapcsolódunk általuk egy magasabb rendbe,
mert kiemelkedünk a hétköznapok egyformaságából. Az ünnep
kitüntetett idő. Szent idő. Maga az ünnep szavunk is ezt jelenti,
eredetileg úgy hangzott: üd nap. Az üd vagy id a régi magyarok
nyelvén azt jelentette: szent. Szent nap, üd nap, ebből alakult ki
hasonulással és egybeolvadással az ünnep. Ezt is ugye milyen
kevesen tudják? Hasonlóan örömteli és érdekes felfedezések, aha
élmények sokaságára nyílik lehetőségünk, ha az ünnepek értelmére
kérdezünk rá.
Például egy hagyományos ünnep üzenete sosem választható el attól
az időbeni helyzettől, hogy az évkörnek miért abban az időszakában
vagy napján tartjuk. Ennek a hátterében mindig nagyon mély
összefüggések rejlenek, olyanok, amelyeket megértve egyszeriben
feltárul magának az ünnepnek a tanítása, vagyis az is, hogy miként
nemesíthetjük meg általa az életünket, miként tehetjük az ünnepeket
benső fejlődésünk kiindulópontjaivá.
Az összefüggések meglátásához a kulcs egy világkép
rekonstrukciója. Csak elsőre tűnik úgy, pedig nem túlzás, hogy egy
legalább húszezer éves világképről van szó. Nem valamiféle
tudatlan ősember egyszerű világképéről, hanem egy végtelenül mély
és tág összefüggések meglátásáról tanúskodó világképről. Olyanról,
amelyet megértve feltárul a világ végtelen rendezettsége és az a
bizonyosság, hogy mindennek mélyén egy szellemi erő munkál. Akik
ez alapján szemlélték valaha a mindenséget és eme rend kiemelt
erőcsoportosulásaihoz, csomópontjaihoz igazították ünnepeiket és
rítusaikat, mai kifejezéssel élve: nagyon rendben voltak. A szó
legmélyebb értelmében.
Lássuk ezt a világképet!
(Figyelem, ez egy nagyon tömörített összegzés lesz!)
Mindenekelőtt ebben a világban azért volt rend, mert ritmus hatotta
át. Ritmusban következtek a napok, hetek, évek, s a ritmust
alapvetően a Nap szabta meg, de a Hold is társult hozzá és



valamennyi bolygó. A csillagok pedig az öröklétről, a
változatlanságról, állandóságról tanúskodtak. A Nap a fényt adja és
ciklikus változásaival befolyásolja a természetet is. Élete van és
életútja. Télen, a sötétség mélypontján megszületik, tavasszal legyőzi
a sötétséget, nyáron életereje teljében van és ősszel visszahúzódik,
megöregszik, majd meghal, hogy újjászülethessen. A Nap életének
sarokpontjai jelölik ki a legfontosabb időpontokat az ünnepekhez:
ezek a napfordulók és a napéjegyenlőségek. Évezredeken keresztül
csak a Nap járását vették figyelembe ezekhez, így volt állandó ünnep
a téli napfordulókor az, amit mi Karácsonynak nevezünk, a tavaszi
napéjegyenlőségkor a Húsvét, nyári napfordulókor az, ami ma
Szentivánéj. Az őszi napéjegyenlőség ünnepe eltűnt, alig vannak
nyomai.
A Nap útja során tizenkét különböző erőt küld a Földre, tizenkét
szakaszban más és más feladat sugárzódik a földi létezőkre. Ezek a
szakaszok az asztrológiai jegyek, amelyek olyanok, mint a prizma:
más és más színben tüntetik fel a Földön a Nap egyöntetű erejét. A
tizenkét állatövi jegy tizenkét szintet, állomást ír le testi, lelki és
szellemi fejlődésünkben. A jegyek tizenkét archetipikus erő uralma
alatt állnak, mind más és más benső erő felkeltésének lehetőségét
hordozzák. A jegyekre sajátos kihívások, feladatok, tanulandók
jellemzők, s a jegyek természetéből fakadó eszközök is mások, hogy
megtegyük, kibontakoztassuk, ami lehetőségként megjelenik egy-egy
szakaszban. A jegyek összessége által jelzett holisztikus, szellemi
modell egyetemes élményekkel áll kapcsolatban, amelyeket
mindenki megtapasztalhat, átélhet.
Ezek a szakaszok megjelennek a különböző népek mítoszaiban,
meséiben mint a Naphős életútjának állomásai is. A Naphős pedig
félistenként, sőt istenként, megváltó hősként ölt testet a különböző
vallásokban.
Érdemes hangsúlyozni, hogy egy olyan világképről van szó, amely
áthatja valamennyi világvallást. Például valamennyi világvallásban
megtalálható a háromrétegű világmindenség elképzelése, vagyis
hogy fenn van az istenek világa, avagy a teremtő atyáé, a menny, a
középső világ a mindennapi életterünk és lent van az alvilág, a sötét
erők hona.
Ezt a három réteget, szintet egy tengely köti össze, amely a



különböző hagyományokban világfaként, égigérő faként jelenik meg.
Ráadásul ezt az égre vetítve meglátták a Tejútban is. A Tejutat
nevezték a "lelkek útjának" is, amelyen a lelkek a világszintek,
valamint túlvilág és evilág között közlekednek. Számos mítosz szól
ennek finom részleteiről.
A Nap éves ciklusa jelöli a szent idő egy nagyobb egységnyi ritmusát,
a szent tér pedig ez a háromrétegű világmindenség. A szent tér és a
szent idő pedig úgy találkozik, hogy a Napút és a Tejút-Világfa
találkozási pontjainál is történik egy-egy csoda. Mégpedig az, hogy
ilyenkor megnyílik a Túlvilág felső és alsó kapuja...
A Napút sarokpontjaihoz, a napfordulók és napéjegyenlőségek
ünnepeihez – eredetileg a Karácsony, a Húsvét és a Szentivénéj
ezek lennének – így csatlakozik még két ünnep: Pünkösd és
Halottak napja. Előbbi az Ikrek jegyéhez kapcsolódik, amikor a Nap
az Állatövön megtett éves útja során elér a Tejút felső végéhez az
Ikrek jegyénél. Itt nyílik meg a világfa tetején a felső világ, a Menny
kapuja. Ezért állítottak régen ekkor májusfát és énekelték: "...nyitva
van az aranykapu, csak bújjatok rajta!". Ezzel átellenben, az év
második felében a Nap a Skorpió jegyében találkozik a Tejút másik
végével, a Világfa tövéhez érkezve, ahol az alsó világ, azaz az
Alvilág felé nyílik meg az út. Vagyis a "másvilág", a holtak birodalma
felé. Ezért van ekkor a Halottak napja.
Ezek beleágyazódtak a mi kultúrkörünk keresztény ünneprendjébe is,
magyarázatot is leltek a keresztény tanokban, de az ünnepek sokkal
régebbiek, Többezer éves, a kozmikus ciklusokkal és a természeti
erőkkel való együttes létezés tapasztalataiból táplálkozó bölcsesség
rejlik a mélyükön. És ez a bölcsesség az örök emberi természet
ismeretéről is tanúskodik.
Ha magunkban végigkövetjük ezeket az ünnepeket, akkor életutunkat
a Napéhoz igazítva mi magunk is Naphőssé válhatunk. Végigélhetjük
a Nap életét - minden évben. Hozzáigazíthatjuk tetteinket a Napéhoz.
Megszülethetünk, azaz megújulhatunk Karácsonykor, legyőzhetjük a
sötét erőket Húsvétkor, felölthetjük legszellemibb állapotunkat
Pünkösdkor, pecsétet tehetünk erre az ebben az évben elért tiszta,
fennkölt, magasrendű szellemi szintre Szentivánéjkor, majd életutunk
második felében, miután megszámoltuk és megmértük a Szűzben és
a Mérlegben tetteink eredményeit, elvethetjük jövendő tetteink



magjait, terveit, elszakadhatunk az anyagi törekvésektől. Befelé
fordulhatunk, hogy felkészüljünk az alámerülésre, szembesülésre,
mitől válhatunk meg, mi az, ami nem örök bennünk, átélhetjük a
beavatási halált a Skorpióban, hogy abból erőt nyerve az ég felé lőjük
a céljainkat jelképező nyilat a Nyilasban. Végül megmérettetik, mi az,
ami örök és időtlen bennünk, mert csak ezt tudjuk átvini a halál
küszöbén a téli napfordulókor, hogy ebből a fénymagból
megszülethessen az új életünk is.
Ha tehát életünknek a Nap útja adja a ritmust, akkor minden egyes
évünk egy fejlődési spirál egyre újabb és magasabban haladó köre
lesz. Egyre több erénnyel és erővel gazdagodunk, egyre értelmesebb
és bölcsebb életet élhetünk. Ráadásul úgy, hogy minden tettünkkel
fenntartjuk és megerősítjük ezt a rendet. Ősi bölcsesség, hogy az
ember azzal szenteli meg életét, ha viselkedésének, tetteinek mintája
a tágabb lét, ha az egyetemes léttel azonosul, ha élményét
egyetemesnek éli meg. Ez akkor következik be, ha követjük az erők
természetét a világban, amelyek napról-napra kihívásokat hoznak,
feladatokat rónak ránk, amelyekkel összhangban működve
kiteljesedhetünk. Ha az ember felleli magában is a világban zajló
folyamatokat, erőáramlásokat és ezeket tudatosan megfigyeli,
megismeri, akkor az élet ritmusa a mindenség ritmusához
igazítható, a belső és külső, ember és világ, szellem és természet
összehangolható. A lét értelme igazán akkor tárul fel, amikor az
ember azt teszi, amit a mindenség.
Az ünnepek tehát egy olyan úthoz tudnak segítséget nyújtani, amely
évről-évre körkörösen és mind magasabb szinten ismétlődik, ha
tudatosan részt veszünk a folyamatban. Így a természeti erőkben
megragadható áramlással való együttmozgás során lehetővé válik a
belső világunk megismerése, képességeink kibontása. Minden
állomás megtapasztalása és megértése belátásokat hoz, ezzel együtt
egy benső átalakítás végrehajtását, amely növekvő bölcsességet,
egy teljesebb élet megalapozását eredményezheti. Az ünnepek
rendje, rendszere tehát a tudatunk fejlődéséről, fejlesztéséről szól és
segíti egy olyan életvitel kialakítását is, amely által mélyebb célt és
értelmet fedezhetünk fel létünkben.
Az ünnepek így lesznek hidak, a szimbólumok pedig kapuk egy
teljesebb élet felé.