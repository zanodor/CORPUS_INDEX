---
master_file: "[[@CzakoGaborKolcsonos]]"
---
# Index for Czakó Gábor – Kölcsönös áthatás - egy ősköri eszme a magyarban (Aracs 12.évf.4.sz.).pdf

88
2012/4. XII. évf.
Czakó Gábor
Kölcsönös áthatás – egy őskori
eszme a magyarban
Marx azt tanította, hogy a termelőerők fejlődése önműködően fejleszti a társadalmat: több gyár – növekvő gazdaság és gazdagság = közboldogság. Az eredményt ismerjük: csőd. Másként kell gondolkodni? Régen úgy tudódott, hogy a Nap forog a Föld körül. Kopernikusz (1473–1543) rájött, hogy a Föld kering a Nap körül. Vad viták robbantak ki, mire elcsitultak, kiderült, hogy az igazság nincs egyik oldalon sem: a Naprendszer egésze közös tömegközéppont körül mozog, melyet a rendszer összes tagjainak kölcsönhatása határoz meg. Az egész rendszer pedig a Tejút egyik csillagkarjának része, annyira messze a központtól, hogy onnan nézve mindegy, mi kering mi körül. A marxisták hallottak a dialektikáról, harsogták is, de összetévesztették a harccal. A természetben nincsen harc, rég szétesett volna, ha részei nem kölcsönös áthatásban állnának egymással. Lényegében erről beszél a fizika, amikor hatás–ellenhatásról vagy pozitív és negatív töltésről szól.
Hérakleitosz úgy tartotta, hogy „az ellentétekből a legszebb az összhang”, továbbá: „Hádész és Dionűszosz, akiért rajonganak és őrjöngenek, ugyanaz.”
Jakob Böhme (1575–1624) suszter, az Újkor egyik nagy keresztény misztikusa így írta le a közös vagy kölcsönös áthatást: „minden azonosnak tartott minőség középpontjában lappang ellentét, és minden ellentétesnek tartott minőség középpontjában azonosság, ezért azok sem teljes azonossággá, sem ellentétté nem tehetők, tulajdonságaik kölcsönösen áthatják egymást, ezért egyesíthetők”. Hamvas Béla szerint ez az egységlogika alapja. Arisztotelész logikájának alapszabálya A=A: asztal egyenlő az asztallal és semmi mással. Az elhatárolásra igen alkalmatos szabály, ám végső fokon tautológia.
Az egységlogika Arisztotelészt elfogadja, sőt az analógiát is magába foglalja. Az analógia magyarul rokonítás – szerint bár minden különbözik, a mélyben mégis csak egy, így kapcsolatban állnak egymással az ízek, az elemek, a fémek, a csillagok, az erények, a vétkek, a színek stb. A létezők tulajdonságai kifejezhetők a minőségi matematika számaival. Az analógiára épült az alkímia, a művészet, különösen a költészet. A művészet „nem értése” részint az izmusok cégére alatt űzött szélhámosság, részint az analógiás – jobb féltekés – gondolkodás visszaszorulásának következménye.
Az analógiás gondolkodás a történelem beláthatatlan mélyének hagyatéka. Áthatotta az Egyiptomtól Kínáig s Japánig terjedő ókori térség szellemiségét. Nan cs’üan zen mester a Ki volt Buddha? kérdésre így válaszolt: „Ki nem volt Buddha?” Egy másik helyes válasz: „Szezámmagos pogácsa.” Csuang ce így sóhajt: „Azt szeretném barátomnak, aki tudja, hogy az élet és a halál egy.” Padmaszambhava tanítja a Nyílegyenes ösvényben: „Ne tégy különbséget erény és bűn, hírnév és gyalázat, jó és rossz között.”
Miért ne? Mert a különböző jelenségek végső fokon az Egyetlen valóságba, Istenbe torkollnak.
*
A kereszténység nem elvont istenségben keresi az egyensúlyt. Krisztusban – a valóságos Istenben és valóságos emberben – az ellentétek összhangzása a szeretet. A zsidók egyszerűen kitaszították, amit tisztátalannak tartottak. Őket idézve ironizál Jézus önmagán: „falánk, borissza ember, vámosok és bűnösök barátja!” Igen, Ő szóba állt idegenekkel, sőt, szamaritánusokkal, utcanőkkel. Máténál olvassuk: „Jézus kinyújtva kezét, megérintette – a leprást! – és így szólt hozzá: »Akarom, tisztulj meg!« (Mt 8,3)



Kölcsönös áthatás – egy õskori eszme a magyarban 89
2012/4. XII. évf.
A személy legérettebb alakja a szent, aki az ellentéteket magába fogadja. A rossz elől nem fut el, hanem jóra fordítja. Így cselekszenek korunk és minden idők nagy gyóntatói, lélekmesterei és jótevői. Kölcsönös áthatásukban szemlélték az ókoriak a számokat mint minőségeket. Az egy egyesíti magában az összes számot, ezért Isten száma; a kettő az ellentét, a feszültség, ugyanakkor az egységre törekvés száma; a három az előző kettőt magába foglaló tökéletességé; a négy a teljességé; a tíz az első négy szám egysége. A többi szám az ő vegyülékük. Mindez anyanyelvünkben hiánytalanul fönnmaradt és ezernyi szópéldán egy elemista is kimutathatja.1 A kölcsönös áthatás nemcsak az ókori számtudománynak, világszemléletnek, hanem a magyar nyelvnek is alapvonása. Kezdjük azzal, hogy nálunk a szófajhatárok lazák. Igen sok az igenévszónk: tér, túr, tár stb., melyek egyszerre bírnak e kétfajta jelentéssel, akár az összes névszónk, amelyek mind képesek jelzői szerepre: újságpapír, vezérkos, hétfejű... Nálunk a milyenség belül van, ha van, s nem névelőkben, végződésekben mutatkozik meg. Köz szavunk jelent hézagot, keskeny kis utcát, szóval elválasztást, ugyanakkor közvetít a részek között. Ezért gyöke a közlésnek és a középnek, a részek nyugvópontjának. Elidegenedésének is, a közönynek, meg szívmelegének: a közösségnek. A közösség egybeforraszt, rendet teremt az elkülönült egyének hőbörgő-hadakozó viszálykodásában. Mondhatjuk, hogy a szab/ adság alapvető szab/álya a közösség a maga kifinomult, hagyományaival, értékeivel és céljaival. És ha már a köz és szab gyökök kapcsolatánál tartunk, fölmerül, hogy a közösség kordába szorítja az egyént. Így igaz, és jól teszi, hiszen az egyén folyton egy akar lenni, mindenkitől különböző, különb, mi több, az összes többinél nagyobb, mindenkit és mindent magába foglaló, egy/esítő. Régi szóval: isten. A volt keresztény kultúra helyén haldokló civilizáció több milliárd elvadult egyén-isten csatatere, akiknek egyetlen közös tulajdonsága a benső üresség, mivel se Istenről, se emberről, se önmagukról nem tud
1 Bővebben: Cz. G.: Beavatás a magyar észjárásba, Cz Simon Könyvek, Bp, 2009.
nak semmit. A közösség telítettség. Ugyanis úgy korlátozza az egyént, hogy segíti személylyé, gazdag kapcsolatok szövögetőjévé fejlődését: magasabb létformába emeli. Világosabban szólva megtanítja szeretni. A szeretet pedig a legmagasabb tudás, ember- és istenismeret, hiszen Isten maga a szeretet, az ember pedig az ő képmása. Ebben a tudásban ismerjük meg az igazságot, Isten másik tulajdonságát, ami szabaddá tesz bennünket, mert megszabadít a hazugságtól, viszálytól, irigységtől, gyűlölettől. Kizárná egymást az érzelem és az értelem? Mindkettőnek az ér a gyöke, akár az érdeknek és az értéknek. Az előbb láthattuk, hogy a szeretet nem egyszerűen érzelem, holmi titokzatos benső lobbanás, hanem Isten- és emberismeret. Szívtudás, persze, hogyne volna az, akár a szép és a jó öröme. Ha a szívtudás bölcsességét az igazságról, szeretetről, jóról és szépről korunk hasonló, posztmodern joggal, pedagógiával, filozófiával, esztétikával aszalt tudományának fogalmaival és gyakorlatával, minden világos lesz. (hiányzik az állítmány!?) Az értelem az ész és a szív tudásának egysége, akár az érzelem, de az előbbiben az észen a hangsúly, az utóbbiban a szíven. Lett – múlt a jövőben. Idő – micsoda érzékletesség lakik nálunk e sokak számára oly elvont fogalomban! A CzF. (??) írja: „Tiszta gyöke az egyszerű i v. ü hang, mely mozgást, menést, haladást jelent, s megvan az i-get (v. ü-get), i-deg, illan, indúl, ireg, izeg szókban. A szláv ljeto, hodina, godina, melyek időt jelentenek, szintén mozgást, haladást jelentő gyököktől származnak. Ezen i, valamint a szanszkritban, hajdan igegyök volt, s részesülője legegyszerűbben i-ő, azaz mozgó, menő, haladó, s d közbevetéssel lett i-d-ő, mint: ken-ő ken-d-ő, sű-ő sűl-ő, sül-d-ő, tü-d-ő, ben-ő bend-ő stb.” A d sem üres töltelékhang, hiszen a kemény t zöngés párjaként szintén mozgást, cselekvést, működést segít kifejezni igeképzőként: „tol-d, kér-d, vag-d-al, szab-d-al, dogál, děgél, dögél, mint: áll-d-og-ál, jár-d-og-ál, men-d-ěg-él, d) dokol, děkěl, dököl, mint: ful-d-ok-ol, hal-d-okol,; e) dúl, dűl, mint: for-d-úl, kon-d-úl, gur-d-úl, csěn-d-űl, pěn-d-űl,; f) dít, pl. for-d-ít, kon-d-ít; g) ódik, ődik, mint: fon-ó-d-ik, zár-ó-d-ik, stb.” Mindebből az is kitűnik, hogy ami történik számunkra,



Kölcsönös áthatás – egy õskori eszme a magyarban
90
2012/4. XII. évf.
az mind az időben zajlik. Az idő nem csupán közönyös közege az eseményeknek, hanem el is szenvedi őket, miként a relativitáselmélet tanítja, s némely igealakok mutatják... A ragozó nyelv televénye a közös áthatásoknak! Az ilyen nyelv nem szón kívül módosítja a jelentést, pl.: a francia sans-travaile szó szerint nélkül munka értelmű. A magyarban munkanélküli. A magyarban a 2300 gyök szinte mindegyikéből képezhetők különféle szófajokba sorolható szók. Ennélfogva egyazon alapértelemre épülnek a toldalékolással kifejlesztett igei, főnévi, melléknévi, számnévi, határozói stb. jelentésminőségek sokasága. Pl.: egy→egyenlő, egyenlít, egyenlet, egyetemes, egység, egyén, egyénieskedik, egybevág, egyesül, egyszerű stb.
Nézzük részletesebben a lát gyökige hajtásait: látó, de a látó ember már valaki: látnok, látvány pedig valami a hamisítványával, a látszattal együtt. A kilátó például egy torony, ahonnan el- vagy rá lehet látni egy tájra, ám a ki igemódosító ellentétével, a be-vel képzett belátó mégsem gödör, ahonnan semmi sem látható, hanem igenis sokat, de nem kívül, hanem belül: beláthatjuk embertársunk gondját, lelki helyzetét, sőt, mással is beláttathatjuk. A lát gyakorító képzővel látogat, de nem azt jelenti, hogy gyakran látja az illetőt, hanem azt, hogy 1. olykor igen, olykor nem, 2. néha elmegy hozzá, s megnézi. Ez utóbbi esetben a nézés értelem kölcsönösen áthat a mozgással, olyannyira, hogy a vakok is járnak látogatóba. De bízzuk a kedves olvasóra a további jelentések kutatását és a szófajok szétbogarászását: a látás, láttamoz, látatlan, láthatatlan, láthatás, látomás meg a többi esetében. A kisebbítő képzők szívesen lépnek kölcsönös áthatásba nagyot, erőset, sokat jelentő szavakkal is: nagyocska, vagyonka... S ha már itt tartunk, a fokozás nálunk gyakorta kisebbítést jelent: a kövér embernél szemlátomást vékonyabb a kövérebb. (Ti. az, aki az átlagosnál kövérebb, de még nem kövér.) A -talan, -telen fosztóképző párosnak édes testvére a -dalom, -delem nyomatékosító kettős, hiszen a t-d zöngés-zöngétlen ikerhang, az m-n átalakulások is köznapiak a magyarban. A -dalom, -delem azon
ban nem elvesz, hanem sokasít: a nagy bírás a birodalom, a nagy veszély a veszedelem, a népes gyülekezet a sokadalom. A kölcsönös áthatás különleges világát alkotják mondatszavaink. Általában válaszok – olykor igen bonyolult okfejtéseket, viszonyokat, helyzeteket sűrítenek össze és oldanak meg: csak, igen, nem, ne! Sőt! Gyí! Hajrá! Puff! Ejnye! Ó! Halló! Nanát!(Nahát!)
A k+r egyaránt gyökképlete a körnek és a keresztnek – nem mellékesen Európa-szerte. A két idom különbözőnek látszik, ám mindkettő Istennek, a Mindenségnek az őskori jele, ugyanis a kereszt a kör szerkezete, a kör pedig a kereszté: a kereszt – közös(!) középpontjuk körül – megforgatva kört rajzol. Lényegük éppen a középpont, a kiterjedés nélküli Mindenség... Az ikerszavak magyarázatra sem szorulnak: körülbelül, jön-megy, süt-főz – és ezúton üzenjük Csuangce mesternek: él-hal stb. A diáknyelvben szaporák a hulla jó, iszonyú szép, baromi okos típusú kifejezések. A fogalmi gondolkodás kizárja a belé nem illőt. Nyelvédesanyánk viszont szemléletes. A szemléletesség képiséget jelent, a kép befogadja a kölcsönös áthatásokat, mindazt, ami szemhatárába kerül. És tanít! Például az esküvő öröm, dínom-dánom, s olykor rongyrázás meg gőg. Eskü szavunk es gyöke figyelmeztet egy egyszerű hajdani tényre: eredetileg térdre esve esküdtünk, melyben gazdag jelentéskapcsolatsor valósult meg: az alázat, öröm, hűség, gond egybetartozása, kölcsönös áthatása. A hatszáz esztendeje fordított Müncheni Kódexben olvassuk: „Kezdetben vala ige, és ige vala Istennél, és Isten vala ige. Ez vala kezdetben Istennél. – Az ige a görög eredetiben szereplő Logoszhoz hasonlóan kölcsönös áthatások hordozója. Gyöke az ig, belőle jött a jó, a jog, azaz jobb, az igaz, ígér, igéz, iga... – Mendenek őmiatta löttenek, és őnála nélkül semmi nem lött, mely lött. És az ige lött testté, és lakozik mübennönk.” (János Kapitulum I.) Kezdetben volt az ige? Előbb lett volna Istennél? Miközben nála volt? Sőt, maga Isten volt az ige, és minden általa lett? Az ige is? Fogalmi okoskodással itt semmire se megyünk, csak az egységlogikával. Tessék elmélkedni róla.



Kölcsönös áthatás – egy õskori eszme a magyarban 91
2012/4. XII. évf.
A kölcsönös áthatás gyönyörű életpéldája, hogy a férfi csak férfi és a nő csak nő. Akkor lesznek apává, anyává, amikor gyermekük szü
letik. Ki szüli az apát és az anyát? Csak nem a gyermek? (344. Beavatás)