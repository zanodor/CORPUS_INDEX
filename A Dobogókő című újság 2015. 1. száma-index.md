---
master_file: "[[@DobogokoCimuUjsagn]]"
---
# Index for A Dobogókő című újság 2015. 1. száma.pdf

A királyi központ lapja
Előbeszéd a 15. számhoz
„A múltat végképp eltörölni, Rabszolga-had, indulj velünk!” énekeltette a proletárdiktatúra és utódideológiája, sőt még ma is éneklik összejöveteleiken a műkomcsi, milliárdos internácik. A rabszolgahadnak, az agymosott csürhének, a balhé, az agresszivitás, az erőfitogtatás a mindennapi betevője, éltetője, ha egy nap is kimarad, akkor levezeti az ártatlanon, a visszavágásra képtelenen, vagy épp a környezetén. E veszélyes gondolat, amit belenyomtak az emberiség jórészének fejébe, mindegy milyen zászlót lobogtatva közben, nem a 20. században, hanem már sokkal korábban megszületett, száz éve csak indulóvá fogalmazták, nem leplezve lelkük mély sötét bugyrait. Találkozott a magyar már ezzel félévezrede is, hogy korábbra ne is tekintsünk, amikor is az ideiglenesen (cirka 150 évig) itt állomásozó oszmán birodalom – „barátunk” Szulejmán vezetésével – betette a lábát a Kárpátok közé. Uralma azzal kezdődött, hogy mindent, ami a meghódítandó népnek fontos, sőt szent-szakrális volt, amiből a láthatatlan lelke újra és újra erőre kaphatott (volna), a földdel tette egyenlővé. Csak annyit hagyott, amennyire neki szüksége volt, de abban is jelentős átalakításokat végezve (templomok, bazilikák dzsámivá alakítása). De elpusztult szinte minden, ami a Pálosokhoz, vagy a Turul-nemzettséghez és a dicső királyokhoz visszavezethette volna a népet lélekben és hitében. A pusztítással megteremtette egy 3-4 generációval később kezdődő időszak alapját, amikor már semmi nem számított szentnek, a lélek kezdett kihűlni, és egy kis látszatkegyért lemondott a múltjának hősiességéről, világmentő szerepéről. A soron következő korszak dinasztiája, kimosakodott Habsburgok ezt meglovagolva végigvitték nemzetünk „magyartalanítását”, kiüresítését, lélektelenítését. Mára kit érdekel (a maroknyi Olvasón kívül), múltunk fényességes időszaka, a hun, szkíta őseink hite és vallás-vállalása a világ felé? A „magyart” a legkevésbé... Szét hullt nemzetünk, „mint oldott kéve”! Más kultúráját, más bölcsességét kényszerítik ránk, eltitkolva, elhazudva, hogy mennyi minden a széles nagy világban hozzánk és őseinkhez kötődik, sőt tőlük származik, akik nélkül ma talán már ember sem lenne a földön, ha nem mutattak volna példát erőből, élni akarásból, és morális alapokból. Mára már ott tart ez a menthetetlen világ, köszönhető a múlt félévezrednek, hogy a legkorábbi emlékeit is hagyja veszni, elpusztítani egy valóban sehonnai bitangokból álló hordának. Eltüntetni mindent, ami az emberiség alapjait jelenti még most is. Azon kultúrának a földszínéről való lemosása indult meg, amely a vízözönt követően az új emberiség mintaadója volt. A nimródi örökség eltörlése a cél, bizton állíthatjuk. A fundamentum még kövekben, építmény (templom, vár) alapokban, szobrokban őrződik(dött), ezekre lehet(ett) hivatkozni, visszanyúlni, újra felismerni, ráébredni. Igen Moszulról és Hatráról beszélek. A sumer, akkád, majd asszír és a pártus birodalom emlékeiről, amelyek még Nimródról és az Istennel való kapcsolatról árulkodtak. Ahogy Afganisztánban anno a tálibok a világ legnagyobb ősi Buddha szobrát fel merték robbantani, úgy a mostani csürhe a nimródi szárnyas oroszlánokat, templomokat pusztítják és a pártus szent királyok szobrait zúzzák porrá. Ó dehogy iszlám fanatikusok! Ó
dehogy a hitük miatt, amely nem enged „bálványokat” tisztelni. A muzulmán vallás az egyik legbékésebb hitrendszer, ha az eredeti igét nézzük. Ahogy kereszténység is a szeretetet hirdeti, mégis – közhely már – de a kereszt jele alatt milliókat mészároltak le mindenhol a világon. Nyilvánvaló, hogy vallási ideológia köpönyege alá bújva egy gonosz, a világot felfalni kívánó szellemiség irányítja, és mint tudjuk pénzeli, felfegyverzi a világ rabszolgahadát, és időről-időre rászabadítja egy-egy ősi területre évekig tartó háborút generálva. Szíriában, ahol az őskereszténység emlékei mellett az emberiség ősmúltjának kulcsfontosságú ereklyéi lelhetők fel, már öt éve dúl a háború, mindent pusztítva. Természetes, hogy a világot uraló nagyhatalmak érdeke szerint, ez már oly világosan látszik, hogy értelmetlen is vitatkozni rajta. Csak az kérdés, hogy ha nem áll meg a folyamat mi lesz a következő lépcső? Egyiptom? India? Európa közepe? Mindegyik ugyanúgy esélyes, hiszen ugyanaz az ősi szellem, hit és lélek lakik, lakott és emelt emlékeket ezeken a helyeken, mint épp a most elpusztuló egykori pártus és még ősibb sumer területeken. Ha ezek elpusztulnak, akkor valóban az marad (látható emlékeiben) a legrégibb a Földön, amelyik ezt utálatos képnek kiáltotta ki évezredeken keresztül. Ha ez bekövetkezne, akkor már csak az a kérdés marad, hogy mikor érkezik meg az első lovas! Ne így legyen!
ARADI LAJOS főszerk.
Megjelenik negyedévenként az adott hónap utolsó napján
Fõszerkesztõ: Aradi Lajos
Kiadja: Két Hollós Könyvesbolt 1081 Bp. Kenyérmező u. 3/a. telefon: 06 (1) 299-0032
Felelõs kiadó: a kiadó vezetõje
Elõfizetéssel kapcsolatos információk: 299-0032
A lap elõfizethetõ rózsaszínû postautalványon a Két Hollós Könyvesbolt címén (Bp. Kenyérmezõ u. 3/a, 1081).
Előfizetésben terjeszti a Magyar Posta Zrt. Hírlap Terjesztési Központ
Postacím: 1900 Budapest Előfizethető az ország bármely postáján, a hírlapot kézbesítőknél,valamint megrendelhető
e-mail: hirlapelofizetes@posta.hu
telefonon: 06-80/444-444
világháló: http://kiralyikozpont.hu
e-mail:
kiralyikozpont@kiralyikozpont.hu
ISSN 2063-0816 (nyomtatott)
A lapban megjelent cikkekért felelõsséget vállalunk!
Dobogókő
A királyi központ lapja (5. évfolyam 1. szám)
3



Dobogókő
4
A Dobogókő egy korábbi számában megjelent írásomban (Hol volt, hol nem volt?! 2014. szeptember) nem sikerült beazonosítanom a pilisi Zenche települést. Azóta, újabb adatok birtokába kerülve, kísérletet teszek reá. A Szente-Mágocs előkelő magyar nemzetség számos birtoktesttel rendelkezett, főként az ország déli és keleti részén. Ilyen volt a mai Orosháza melletti Szentetornya (korabeli oklevélben Zenthe tornya), a Baranya-megyei Mágócs, stb. Három monostort is alapítottak: Cégénydányádon a Szamosközben, 1181-ben a Szent Szűz tiszteletére, Mágócson 1251 előtt emelt bencés Szent Péter apátságot, és az Esztergom-Mezőn 1204-ben már meglévő ciszterci Szűz Mária monostort. De tudunk a pomázi Szente-dűlőben is egy középkori templom romjáról. Ez a templom lehetett a középkori Szente falu temploma, mi elpusztult és nem települt újra. Egykori nevét a dűlő neve őrzi, és létét a templomának romja igazolja. A középkori oklevelek említette Zenche/Zenthe lehetett a neve. Mivel Ozorai Pipo okiratában felsorolt települések neve közt a Pomáz (1138-ban már így írták: Pomaz) és Szentendre (1146-ban már S. Andree), Budakalász (1332-ben Kaluz) szerepel, bizonyosnak tűnik, hogy a Szentedűlői falu lehetett az egykori Zenche. (Arra a Szent Andrásra, a szkíták apostolára később majd külön kitérünk.) Vizalépcsőről pedig még annyit, hogy a Szentendrei Dunaágban a Tahi melletti Kecske-sziget és Rozsd-sziget (a mai Szentendrei sziget) környékén említenek középkori oklevelek egy Vizafogó nevű helyet. A halászatnak a jelentőségét Dunának ezen a szakaszán oklevelek sokasága bizonyítja. Ilyen például az esztergomi káptalané, benne: meggyőződvén II. András privilégiumából, hogy a halászat (vulgariter thona) a Dunán Leustachius szigetétől az Ipolytőig (Ipolthu) a dömösi prépostot és a káptalant illeti. Ezért azt elveszi a Morus-i villicustól (maróti falutól) és a hospesektől az általa nekik adott felerészt, s megparancsolja nekik, hogy a prépostot és a káptalant a halászatban ne zaklassák, különben a visegrádi (Wysegrad) várnagyoknak ad felhatalmazást, hogy bírsággal őket erre kényszerítsék. Az oklevél kelt: D. Bude in crastino B. Katherine a. D. M.CC nogagesimo octavo (azaz: 1298. november 25-én, alexandriai Szent Katalin napján, Budán). Külön érdekessége az oklevélnek, hogy íratott Buda várában (D.Bude crastino), holott ekkor még nem állott vár Budán. A király udvarháza-szálláshelye Buda városában csak a tatárjárás után épült. Oklevélben kurtis-ként említve a várhegy északi lejtője tetején, a mai Táncsics Mihály utca 9-13 alatt. Építését a régészeti feltárás a tatárjárás utánra datálta. Ezt a magna curia regist, a Kammerhofnak nevezett magyar királyok budai kúriáját a budai vár megépülése után adományozza Nagy Lajos 1382ben a pálosoknak. A vár amúgy a déli platóra épült, az Anjouk korában. (Lásd az Anjou-erkélyt a pincében, Luxemburgi Zsigmond újpalotája és Mátyás király reneszánsz palotája alagsorában.) A vár, az Anjou-kori királyi palota első templomát, Szűz Mária egyházát leghamarabb csak 1366-ban építették fel. (Zolnay, AÉ 1967. 41.)
Az budai királyi illetve királynői palota feltárása (a III. Kálvin köz alatt) inkább csak valami kolostort sejtett alaprajza szerint, mintsem a királyok, illetve 1353-55-től a királynék óbudai palotáját. A romnak eddig feltárt legrégebbi részletei sem régebbiek a XIII.század első felénél. Zolnay László szerint, aki megírja, hogy ez a rom nem lehet azonos Atilla városában levő királyi kastéllyal, ahová 1189-ben III. Béla király pilisi vadászata alkalmával elkísérte vendégét, Barbarossa Frigyes császárt, s ahol ott töltve az 1189-es év karácsonyát is - fogadta a Szentföld felé távozott Rőtszakállú küldöttségét. Hát, ugye érdekes!? Budavár ügyében állást nem kívánnék foglalni, de annyit azért megjegyeznék, hogy: a mai Budavárban a régészet ásatások bizonysága szerint a tatárjárás előtt bizonyosan nem állt ott a magyar uralkodó királyi székhelye. A tatárjárás után királyaink nem rezidenciája, - már okleveles források szerint is - hanem csak udvarháza nem Óbudán, hanem a Budai vár északi részén, tehát a polgárváros területén állt 1382-ig. Az Árpád-ház kihalása után Károly Róbert királyi udvarát előbb Temesvárott, majd Visegrádon tartotta. Buda polgárait kiátkoztatta a pápával, akik Buda városába nem engedték be. Ezért kellett többszöri (hatévi meddő) kísérletezés után 1307ben Buda városát csellel bevennie. 1308. szeptember 30-án kibocsátott oklevelében emlékezik meg arról, hogy amikor az ország fővárosába, Budára jött (cum in Budensem ciuitatem nostram principalem unacum Prelatis, Baronibus Regnique nostri nobilius uenissemus) a bárók és nemesek jelenlétében járultak kúriájába (in nostre curia affuerunt) az óbudai káptalan vezetői. A királyi udvar korábban, hogy hol volt, mindmáig jótékony homály fedi. Lehetőséget adva képtelen ötleteknek áltudományos álláspontoknak, akadémiai diktátumoknak és egyetemi okoskodásoknak. A Pilisben ha volt - volt - királyi központ, akkor azt már a tatárok elpusztították. A maradványokat a földdel egyelővé a beköltöző, és engedéllyel építőanyagot kitermelő Németországból beköltözők tették a török időket követően. Nekik nem volt szent semmi. Lásd csak példának a Meráni Gertrud sírhelyét rejtő Szentkereszti apátságot vagy Budaszentlőrincet, vagy a királyi reneszánsz csodát, a nyéki kúriát és vadászkastélyt, és az egykori Buda várát is. Ahol III. Béla fogadta Barbarossa Frigyes császárt. Itt, a Pilis belsejében. A hegységet átszelő római utak mellett valahol...
Itt volt, itt van!
HALASY-NAGY ENDRE



A királyi központ lapja 5
BEAVATÁS A GIZAI NAGYPIRAMISBAN
Az egyiptomi hét lépcsős beavatás lezárása a fizikai síkon való felülemelkedést is jelentette a kisszámú beavatandó tanítvány részére, akik a nyolcadik, utolsó és egyben legmagasabb szintű beavatást is megkapták.
A Gizai nagypiramis, a nyolcadik szint
Giza: nyugati part, Alsó-Egyiptom 1. nomosz Ineb Hedzs (Fehér-fal, Memphisz): Ptah: Memphisz fő istene, teremtő istenként tisztelték, aki gondolataival és szavaival teremtette meg a világot. Szekhmet, oroszlánfejű istennővel és Ne (No)fertum férfi istennel, az őslótusz megszemélyesítőjével, melyből a Napisten megszületett, alkotott istenhármast. Az egyiptomi hadsereg harmadik hadteste Ptah isten védelme alatt állt, szent állata az Ápis bika, fekete bika, a homlokán fehér folttal és a farkán kétszínű, fekete és fehér szőrrel volt a jelvénye. Ptah fiának, illetve Ozirisz lelkének is hívták az Apis bikát. A bika jelentése bi-kettős, ka – a lélek egyik része, az életerőt szimbolizálja, mely akkor keletkezett, amikor az ember, csak ez halhatatlan, s a túlvilági létre való belépéskor erőt ad az elhunytnak. A bika ezért a rettenthetetlenség, kimozdíthatatlanság és állhatatosság jelképe és így a feltámadásé is. A lélek másik része a ba, amelyet emberfejjel és madártesttel ábrázoltak. A harmadik része a léleknek az ah, a fénylélek. A nyolcas szám jelképezi a négy pár eredendő ősistenség számát az egyiptomi számjelkép rendszerben, úgymint Éjszaka, Homály, Titok, Örökkévalóság. A nyolc ősisten élén áll Thot isten, a Teremtő- és bölcsességisten, akinek az egyik neve éppen ezért: a „Nyolcak Városának Ura”. A Gizai nagy piramis, Khufu (Kheopsz) fáraó piramisa 146,6 m magas volt, ma alacsonyabb, az arany piramidion (benben) hiányzik róla, mely a fehér mészkőlap borítást zárta le. Kehfréné 143,5 m magas, ez a középső építmény és előtte áll a Szfinx, s végül Menkaur piramisa 100 m magas. Khufu piramisához 7,7 millió tonna követ használtak fel, melyből 2,5 millió tonnányi kőtömb olyan precízen van faragva, hogy az egyes kövek közötti rés fél milliméternél kisebb. A három piramis együttesen alkotja a Földön az Orion (Nimród) csillagkép övének leképezését. A nagy piramis a négy égtáj felé van tájolva, oldalhosszúsága 230 m, az alapterülete 5 hektár. A bejárata az északi oldalon, 18 m magasan van, s egy rövid lejtős szakasz után kétfelé ágazik. Az egyik út meredeken lefelé visz egy alig magasságú folyosóban a föld alá, az úgynevezett sírkamrába, vagy kútba. A másik felfele vezet, a királynő termébe, mely a piramis tengelyében fekszik. A nagy galérián keresztül lehet eljutni az úgynevezett királyterembe. A galéria 46 m hosszú és 8 m magas, a mennyezet két olda
lát 7 sor egymásra helyezett, 6,5 m-es kőlap alkotja, úgy, hogy minden sor 8 cm-rel előbbre ugrik. A nagy galéria a felső végén összeszűkül és egy 1,1 m magas járat kezdődik, mely hosszú kamrában végződik, és innen lehet a királykamrába eljutni. Ez a szűkület 3 lehulló kőlapból álló csapdát rejt, mely megakadályozza a terembe jutást. A királyterem 48 m magasan a talajszinttől található a piramis belsejében, alaprajza egy 2:1 arányú téglalap, melynek oldalhosszai 10,5 m·5,8 m magas oldalfalait vörös gránit táblákkal borították. Ez pontosan a fele az alapterületet képező téglalap átmérőjének. A királyteremben a 2,3 m-es kő szarkofág felett egy bonyolult rendszerű tehermentesítő vörös gránit szerkezet található, mely 5 vízszintes és 4 merőleges légréses gránittömbből áll. A 9 db tetőgerenda 5,5 m hosszú és 30-40 tonna súlyú. Az 5., legfelső vízszintes gránittömbön találták a terem egyetlen feliratát, Khufu fáraó névgyűrűbe foglalt, – később kiderült hibásan, vagyis hamisítvány – vörös tintával írott nevét (1837-ben Howard Vyse kapitány fedezte fel). Ez a szerkezet hivatott a teremre nehezedő 100 m-es kőépítmény súlyát és annak nyomását csökkenteni. A két szellőző É-D-i irányban egyaránt 76 m magasan található. Ez a megoldás építészetileg nehezen magyarázható, éppen ezért nincs kizárva, hogy rituális szerepe van.
A Gizai nagypiramis nem temetkezési hely, soha senkit nem temettek oda, s ezt az alábbiak egyértelműen bizonyítják. A halál beállta után a holtat bebalzsamozták, belső részeit négy részre osztva ún. kanópuszokba tették, amiket Hórusz négy fia és négy istennő is védelmezett, fejforma szerint a következőképen – dél felé emberi fej formájúba a májat, Amszet és Ízisz istennő védelme alatt – észak felé majomfej formájúba a tüdőt, Hápi és Nebethet istennő védelme alatt – kelet felé sakálfej formájúba a gyomrot, Duamutef és Neith istennő védelme alatt – nyugat felé sólyomfej formájúba a beleket, nemi szerveket, Kebehszenuf és Szelket istennő védelme alatt.
Mágusok a Pilisben 10. rész
KISS MAO-TUN ISTVÁN
A Nagy Piramis belülről



Dobogókő
6
A koporsóba beletették a bebalzsamozott vászoncsíkokba csavart, azaz bandázsolt testet, mely báb formájában várja a feltámadást, majd lezárták a szarkofágot és lepecsételték. Ezután a koporsót a halottas menet a végső nyughelyre vitte, ott a sírban elhelyezték a koporsót, a négy égtáj szerint a kanópuszokat és egyéb tárgyakat, majd lezárták a sírt, melyet pecséttel is elláttak, így temettek Egyiptom-szerte. A sírkamrához vezető folyosót szélesre alakították ki, hogy könnyebb legyen elférni a szarkofággal. A sírboltokat belülről minden esetben kifestették istenek képmásaival, és ékes sírfeliratokkal látták el, amik hiányoznak a nagy piramis belső termeiből. Az ún. királyteremben talált téglalap alakú gránitszarkofág mérete meghaladja nem csak az ajtó méretét, hanem az ide vezető folyosóét is. Az egyetlen hatalmas gránitból kifaragott szarkofágot tehát nem lehetett a királyterembe vinni utólag, hanem csak beleépíteni. Ez volt a szerencse, mert így eredeti helyén láthatjuk és nem a British Múzeumban. A fedelét azonban el tudták vinni, az így nem maradt meg. Azon kívül, ha temetkezési helynek szánták, akkor miért látták el szellőzőkkel, ez fölöslegesen sok munkával jár és ebben az esetben erre nincs szükség, sőt, a sír védelmét is rontja. Összefoglalva, a fentiekből egyértelműen következik, hogy a szarkofágot beleépítették a piramisba, tehát tudatosan terveztek egy másfajta funkciót a piramisnak, mint a közkeletűen elfogadott temetkezési hely. Ez a funkció pedig nem más, mint a legmagasabb szintű beavatás. Erre vonatkozóan ad érdekes magyarázatot a gránit szarkofágban fejrésznél talált fehér por, melyet a British Múzeumban őriztek. A tudósok nemrég jöttek rá, hogy mi ez a fehér por. Meditáció alatt a kérges test (corpus callosum) teljes összeköttetést teremt a jobb- és a bal agyfélteke között, az agyalapi mirigy pedig váladékot termel, az egyén ezt préseli ki a homlokán keresztül, mely váladék apró fehér színű kristályok formájában szárad meg a halántékán és lehámlik, így képződött az a fehér por is, amit a szarkofágban találtak. A nagy piramist ezek szerint beavatásra használták, ezt a belső kialakítása is alátámasztja: A piramis belseje hármas barlangot formáz, egy bejárattal, mely háromszor ágazik el a különböző magasságokban lévő termekhez. Az emberi szinteknek megfelelően a legalsó a testi, a középső a lelki és a legfelső a szellemi szintet jelenti.
A novíciust a nagy piramis elé kisérték a papok és papnők. A beavatandó lassan haladt a piramis bejáratáig, majd lefele indult a szűk folyóson és az útmutatás szerint az elágazásnál nem felfele, hanem lefele folytatta útját. Az alsó szint, az úgynevezett eredeti sírkamra, vagy kút a beavatás elsődleges színtere, a fekete energiák és a fekete fény megtapasztalásának helye, az anyag és test terhének megismerése és irányítása, felkészülés a fizikai és szellemi terhek elviselésére. A novícius az alsó szinten folyó beavatás sikeres elvégzését követően a fizikai síkról szellemi síkra emelkedik, visszatér az elágazásig és most felfele indul el, a papok és két papnő kíséretében felkerül az úgynevezett királyterembe. A királyterem feljebb leírt 2:1 arányú téglalap átmérője különleges jelentőségű. Az egyiptomi vallás kozmológiája szerint az eredendő egység kettéosztásának eredménye maga a világegyetem, melyet geometriailag az átló jelképez. Az átló tehát a teremtés alapvető jelképe, mely nem más, mint az aranymetszés. Az aranymetszés, azaz a pi arányának a képlete: (1+négyzetgyök 5):2. Ide a papokon kívül két papnő is elkíséri a novíciust, vászoncsíkokba csavarva bábként befektetik a gránit szarkofágba és a papok a súlyos fedéllel lezárják a koporsót. Imák elvégzése után a papok elvonulnak, csak a két papnő végzi a temetéskor szokásos imákat és énekli a siratókat. A királyterem akusztikailag hangolt, mégpedig a normál zenei A hangra, mely az egyiptomiak szerint a legszebb és legtisztább hang. A normál zenei A hang a C-dúr hangskála 6. hangja, frekvenciája 440 Hz, ezt a hangot tartjuk a hangszer hangolás legfőbb referencia hangjának. Figyelembe véve, hogy az énekesek A hangjának a rezgése alacsonyabb, 422-435 Hz körüli lehetett az A hang frekvenciája a királyteremben. A denderai Hathor templom falán található Hathor istennő himnuszában ugyanakkor egyértelmű utalás történik a zene és a világegyetem kapcsolatára, a szférák zenéjére:
„Az ég és a csillagok is muzsikálnak neked. A nap és a hold téged dicsérnek. A neterek* is téged magasztal, Neked zengi égi énekét.
(*Neterek-nek a legfontosabb isteni tulajdonságok (Teremtő, Bölcs, Gyógyító, Örökkévaló stb.) együttesét hívták.)
A Thot-hegy természetes piramisa
Thot-hegy sziklasírjában talált Pankrátor Krisztus kép



A királyi központ lapja 7
A novícius lelke elhagyja testét és az észak-déli tájolású, úgynevezett szellőzőn keresztül megérkezik őséhez, az Orion csillagképhez, aki az Északi sarkcsillag alatt trónoló Atyához irányítja lelkét. A harmadik napon a papok eltávolítják a fedelet a szarkofágról. Két eset lehetséges: a tanítvány „nem élte túl” a beavatást, vagyis a lelke és a szelleme nem tért vissza, hanem Teremtőjénél maradt, vagy pedig - miután megismert odafent mindent, ami volt, van és lesz -, visszatért lelke és szelleme az alig lélegző fizikai testébe, hogy szentségi létezésre támadhasson fel. A papnők a leendő papot a középső szintre kísérték, az úgynevezett királynő termébe és ott kitörölhetetlenül rögzítették a lelkében a fekete és fehér energiák segítségével a szellem által látott élményeket. Innen, a papnők által kisérve múmia lepelben lépett ki a napfényre, ahol a szertartás papjai diadalmas Hóruszszá koronázták, aki a Mindenség királya és két ország ura (földi és mennyei országoké), aki legyőzte Széthet, a halált, és sólyomszárnyaival az Atyával egy személyben egyesült. Hórusz (a kereszténységben Jézus Krisztus) szimbolizálja azt a lényt, akivé minden ember előbb vagy utóbb válik. Ez a folyamat minden misztérium alapja: a fénynek a sötétség fölött aratott győzelmét hirdeti. Ezáltal léphet át az ember egy magasabb létmódba, hogy ott azután tovább tökéletesíthesse fénytermészetű szellemét az öröklétben. Meg kell még említeni azt is, hogy nem csak épített, hanem
természetes piramis is található Egyiptomban. Vörös Győző, a Nílus bal partján, a Thébával szemközt lévő Thot-hegyen lévő hegyi szentély-templom feltárója (1995-98) arra gondolt, hogy maga a Thot-hegy egy természetes piramis. Saját írása szerint „1997 január 7-én tíz óra tájban egy 35 méteres függőleges sziklafal félmagasságában megpillantottunk egy mesterséges kapunyílást a hegy gyomra irányába. Lehetetlen volt azonban megközelíteni létra és biztosító kötél nélkül, mivel a bejárat a szikla aljától 17 méter magasan helyezkedett el.” 1997 január 11-én megmássza kötél segítségével a sziklafalat Vörös Győző és Sulyok Annamária, és a kapunyílás mögött egy 120 nm-es sziklasírt találnak egy 8,5 m hosszú, üres szarkofággal. Az öt nagy terem mellett egy másodlagosan bemetszett, apszissal zárt kopt szentélyben a Pankrátor Krisztus életnagyságú freskójára bukkantak. A Kr.u. IV-V. század idején a hegyi templomot és a sziklasírt is a thébai anakhóréták, Remete Szent Pál közössége használta a fennmaradt kopt edénytöredékek, sziklafestmények és falfeliratok alapján. Remete Szent Pál az egyetlen magyar alapítású szerzetesrendet, és a pálosokat juttatja eszünkbe, a Pankrátor Krisztus pedig a magyar Szent Koronát. A pilisi Nimród csillagkép leképezéséről, valamint az egyszerre természetes és mégis mesterségesen kialakított piramisokról, valamint a pálosokról a következő számban fogunk részletesen írni.
A királyfi és a fejedelem leánya
(egyiptomi mese)
Volt egyszer egy király, kinek nem született fia. Akkor az istenekhez könyörgött fiúért, és azok kiadták a parancsot, hogy legyen neki fia. Éjjel a feleségénél aludt, és az viselős lett. Amikor a születés hónapjai beteltek, íme, akkor fiút szült. Amikor a háthorok jöttek, hogy sorsát meghatározzák, ezt mondták: "Krokodilus, kígyó vagy kutya okozza halálát." Hallották ezt az emberek, kik a gyermeknél voltak. Jelentették ezt a királynak. Ekkor őfelsége nagyon szomorú lett. Ekkor őfelsége a hegyekben várat épített, mely el volt látva a király házából való emberekkel és minden jó dologgal, és ebből a gyermeknek nem volt szabad kijönnie. A vár tetejéről a fiú egy agarat pillant meg. Legott égő vágy támad benne, hogy neki is legyen ilyen állatja. Az öreg király végre nehéz szívvel beleegyezik. És miután a napok eltelének, a gyermek nagy lett minden tagjában, és elküldött atyjához, és ezt izente neki: "Miért üljek én mindig itt? Lásd, én a háromféle végzetnek át vagyok adva, és ha én a magam értelme szerint járok is el, az isten mégiscsak azt teszi, amit ő akar." Erre az izenetre a király enged, fegyvereket adat a királyfinak, és megengedi neki, hogy kalandokra menjen a keleti hegységbe. Ez eljutott Naharina fejedelemhez. Naharina fejedelmének azonban nem volt töb gyermeke, csak egy lánya. Ennek a lánynak külön házat építettett, melynek ablakai 70 rőfnyire voltak a földtől. Kharuország minden fejedelmének gyermekeit összehívta, és így szólt hozzájuk: "Aki föléri lányom szobájának ablakát, annak adom feleségül." A királyfi, aki egyiptomi katonatiszt fiának mondta magát, akit mostohája elűzött az atyai házból, a torony közelébe jön, és látja a kérőket kapaszkodni. Kérdezi a csodálatos látvány okát, és végre maga is a versenyzők közé vegyült. Ő is kapaszkodott, és elérte a naharai fejedelem leányának ablakát. A lány megcsókolta és átfogta tagjait. Ekkor elmentek a lány apjához, hogy szívét megörvendeztessék, és azt mondták neki: "Egy férfi elérte a lányod szobájának ablakát." A fejedelem azt kérdezte: "Melyik fejedelem fia?" És azt felelték neki: "Katonatiszt fia, ki mostohaanyja miatt menekült el Egyiptomból." Ekkor Naharina fejedelme nagyon dühös lett. Ekkor így szólt: "Nem adom lányomat egyiptomi menekültnek. Menjen csak haza." És elmentek hozzá, és azt mondták neki: "Menj oda, ahonnan jöttél!" De a leány megfogta, és megesküdött: "Rá-Harmachiszra! Ha elveszik tőlem, nem fogok enni és nem fogok inni, és megfogok mindjárt halni!" Ekkor elment a követ, és mindent elmondott az atyjának, hogy mit mondott a leány. A fejedelem embereket küldött, hogy öljék meg, míg ő a házában volt. De a lány így szólt: "Rára! Ha megölik, napnyugtakor én is halott leszek! Egy óráig sem élek tovább!" Ekkor az atyja végre enged, és összeadja őket. A lakodalom után a királylány megtudja férjétől a hathorok jövendölését, és aggodalmában arra kéri férjét, hogy ölje meg a kutyáját. De a királyfi vonakodik megöletni a hű kutyáját. Egy éjjel kigyó csúszik az alvó királyfihoz, de a felesége virraszt, észreveszi a fenyegető veszélyt, tejet ad a kígyónak inni, és megöli, miután ez a tejjel eltelt és megrészegedett. Hasonló képpen sikerült az ő hűségének és éberségének, hogy férjét a fenyegető krokodiltól megmentenie. Végre valószínűleg a hű kutya útján telik be a királyfi végzete.



Dobogókő
8
A Két Hollós könyvesbolt ajánlata:
KÖNYV:
dr. TÓTH ZOLTÁN JÓZSEF: Végkifejlet előtt – végveszélyben.................................... 2490 Ft
PAP GÁBOR: Tündérszép Ilona vár.............................................................................. 3650 Ft
ifj. TOMPÓ LÁSZLÓ: Mélyszántás (1. rész).................................................................. 2490 Ft
HORVÁTH ISTVÁN: Rajzolatok a’ magyar nemzet legrégiebb történeteiből................ 2490 Ft
SZÁNTAI LAJOS: Nagy Lajos király őskeresése a Képes Krónika alapján.................. 2500 Ft
SAJNOVITS JÁNOS: Demonstratio – Idioma Ungarorum et Lapporum........................2900 Ft
PÓSA PÁL ANDRÁS: Szakrális terek radiesztéziai felmérése..................................... 5990 Ft
PAKSI ZOLTÁN: Égi utak csillagüzenetei...................................................................... 5500 Ft
MIKLÓSVÖLGYI JÁNOS: Gondolatok az ószövetségi istenképről............................... 2390 Ft
TÓTH GYULA: A kitalált középkoron túl – Szkítiától Maghrebig.................................... 3500 Ft
MOLNÁR V. JÓZSEF: A nap arca – Ég és Föld ölelésében – Újra éledő világ............. 3800 Ft
PAP GÁBOR: Angyali korona szent csillag................................................................... 3650 Ft
DVD:
ARADI LAJOS: A Képes Krónika titkai (6 db DVD)........................................................ 5000 Ft
SZÁNTAI LAJOS: „Üdvözlégy kegyelmes Szent László király!” 1-2. (12 db DVD)...... 10000 Ft
TÓTH FERENC: Élősködőink (6 db DVD)..................................................................... 5000 Ft
ARADI LAJOS: Árpádházi királyleányok (6 db DVD)................................................... 5000 Ft
PAP GÁBOR: Ami a könyvekből kimaradt 3-4. csomag (12 db DVD)........................ 10 000 Ft
MOLNÁR V. JÓZSEF: Világ virág 1-2. csomag (12 db DVD)..................................... 10 000 Ft
ARADI LAJOS: Pilis rejtély 1-2. csomag (12 db DVD)............................................... 10 000 Ft



A királyi központ lapja 9
Golarits Miklós szerint, ahogy remek írásában (Dobogókő 2014/4) kielemezte, a pilisi Kesztölc tájékára. Szentgyörgyi Rudolf történész történészi elképzelése szerint a Tolna-megyei Kesztölc határában, Sárpilistől nem messzire. A Kesztölcről Fehérvárra menő hadút című tanulmányában, - amit nem vitaindítóként, inkább témazáróként idézünk -, ezt írta: A vonatkozó szaktudományi munkák ugyanakkor (a hivatkozások sorától ez esetben eltekintünk) világosan mutatnak rá arra, hogy a feheruuaru rea meneh hodu utu azon szakasza, mely a Tolna megyei mortis nevű birtok egyik határpontjaként szerepel, nem a Balaton északi, sem annak déli partján, hanem Tolna megyében keresendő. Az egyértelmű lokalizálást ugyanakkor mindeddig több-kevesebb kétely, bizonytalanság övezte. Jelen tanulmányunkban arra vállalkozunk, hogy e bizonytalanságokat eloszlassuk, és az út(szakasz) biztosnak tekinthető lokalizációját adjuk. Kesztölcöt (az 1240-es oklevélen kívül) egy 1381-ben keletkezett oklevél említi a cikádori apátság birtokaként. A saagh-i és chupurfalva-i nemesek megosztoztak Laki Péter leányaival Lak falu birtokrészein. Ezen osztozkodás kapcsán maradt ránk egy részletes határjárás, melyben többször is szerepel Kesztölc település neve (Keszteulch, villa Keszteulch), úgy is, mint a cikádori egyház Kesztölc nevű birtoka (possessio Keszteulch), továbbá a Kesztölce-patak (fluvius Keszteulche) és a Kesztölce nevű halastó (piscina Keszteulche).
Fotudi azaz Fadd falu területén az apátságnak adományozott szántóföld határleírásában csupán egy kiemelt út szerepel: ad uia(m) qu_ ducit ad kasteliz, mely nyilván azonos az első határpontként említett nagy úttal. (A határleírásokban az egybeeső kezdő- és végpont említése igen gyakori, vö. u[gr]in baluuana baluuan, de nem kizárólagos eljárás.) Az említett utat első olvasásra – a közös helynévi megnevezés okán – azonosnak gondolhatnánk az ad castelic [-] & feheruuaru rea meneh hodu utuval. Fadd azonban nem a két nagy út közötti területen fekszik. Összegzés: A jelen tanulmány arra vállalkozott, hogy a Tihanyi Alapítólevél legismertebb szórványának helymegjelölését: ad castelic [-] & feheruuaru rea meneh hodu utu megnyugtató módon tisztázza. Mindenekelőtt – külső és nyelvi érvekkel – azt állapítottuk meg, hogy a szórványhoz (azaz az útmeghatározáshoz) szervesen hozzátartozik a castelic névelem, tehát – a korábbi hagyományos értelmezésekkel szemben – nem önálló határpontja mortis birtoknak. Megjegyezzük, hogy a TA.-nél kevéssel korábban (1031 –1043 között) keletkezett Itin. Hier.-ban említett Wizzenburch (Weissenburg-Fehérvár) utáni állomást (Hanenburch) csupán a távolság alapján szokás Tolnával azonosítani. Tekintve azonban, hogy a zarándokút feltehetően nem érinti Tolnát – még ha az említett hídon és a hadutak elágazásánál feltehetően neki volt is vámszedői joga –, valószínűbbnek látszik, hogy a fenti állomás neve olyan jelentős települést takar, melyen a zarándokút áthaladt; azaz elképzelhető, hogy a Hanenburch megnevezést Kesz
tölcre kell vonatkoztatnunk. E megfeleltetés nem kizárt, hiszen a germán eredetű latin burgus (mely a -burg utótagban e jelentésében is tovább élhetett) kisebb, főként a limes menti római erődítmények megnevezésére szolgált: „castellum parvulum, quem burgum vocant” (VEGETIUS 4: 10), vagyis nem kell feltétlenül középkori várat keresnünk a névalak mögött. A kérdés azonban az, volt-e olyan jelentős település Kesztölc, hogy makrotoponimaként egy ilyen jelentős útvonal meghatározó pontja legyen, akár a jeruzsálemi itineráriumot, akár a TA.beli említését tekintjük? Két ízben találkozunk Kesztölc nevének olyan katonai támaszpontként történő említésével, ahol királyaink csapataikat állomásoztatják. Itt vert tábort a szekszárdi apátságba vendégként érkező Salamon király (a tihanyi apátságot alapító I. András fia) 1073 karácsonya után, amikor Marchrat [Marchart] német vezér és (a TA. hitelesítői között is szereplő) Vid ispán rábeszélik, hogy Géza ellen forduljon. Másodszor: a Szulejmán ellen induló II. Lajos itt állomásozik két héttel a végzetes kimenetelű mohácsi csata előtt, amint azt a kesztölci táborból 1526. augusztus 16-án írott levele tanúsítja. Ez a tény már önmagában jelentős viszonyítási hellyé avathatja Kesztölcöt. A források alapján úgy tűnik, a település alkalmas volt nagyobb létszámú katonaság elszállásolására és élelmezésére. Az itt állomásozó csapatok védelmét az egykori római tábor biztosította. Feltételezhetjük ugyanakkor, hogy a két (időben távol eső) említés nem kivételes eseményekről tudósít. A két időpont között, de akár korábban is betölthette, sőt feltehetően be is töltötte Kesztölc ezt a stratégiai szerepet. Így nem kizárt például, hogy 1096-ban a Könyves Kálmán által kísért, itt átvonuló, Bouillon Gottfried vezette keresztes csapatok is megszálltak Kesztölcön, annak ellenére, hogy erről és ehhez hasonló eseményekről írásos dokumentumok nem keletkeztek, illetve nem maradtak fönn. A fenti, Salamon korára vonatkozó (de későbbi, 14. századi) lejegyzéstől (és az immár vitathatatlanul ide sorolandó TA.-beli említéstől) eltekintve Kesztölcöt okleveleink csak a 13. századtól említik: 1215: Castelluz, 1240: Villa Keztelch, 1282: Terra Keztelch, 1381: Keszteulch, 1437: Kestewlch, 1470: Possessio Keztewlcz, illetve Keztelcz, 1494: Kezthelcz.
Kesztölcön Szent György tiszteletére emelt templom állt, a település nagyságára ugyanakkor jellemző, hogy több kápolna is tartozik hozzá, illetve még egyéb javadalmak. Egy 1215-ben íródott oklevélben olvassuk: „Ecclesiam sancti Georgii de Castelluz, cum capellis et aliis pertinentiis suis”. 1437-ben újfent említik a pécsi egyházmegye területén fekvő plébániát: „Capellam sancti Michaelis archangeli iuxta parochialem ecclesiam sancti Georgii in Kestewlch, Quinqueecclesiensis dioecesis”. Így Szentgyörgyi Rudolf. Az alapítólevél keletkezésének oka az alapított egyházhoz rendelt birtok, birtokok pontos földrajzi meghatározása volt. A Tihanyi Apátság alapítólevele (1055-ben) egy bizonyos hadiútra hivatkozik, amely a Fehérvárra (feheruuaru rea meneh hodu utu rea) vezet. Ez a Balaton északi partján végigvezető hadiút. Tár
Hová visz a Fehérvárra menő hodu-utu?
HALASY-NAGY ENDRE



Dobogókő
10
gyunk szempontjából mellékes, hogy néhányan a történelmünket újrafogalmazók közül úgy akarják tudni, és velünk is tudatni, hogy Fehérvár alatt nem a mai Székesfehérvár értendő, hanem Buda, de az alatt sem a mai (amelyet IV. Béla alapított a tatárjárás után), hanem az, amelyet Szt. István építtetett koronázó székesfővárosnak a fővárosaink dunai sorában, valahol Aquincum fölött, az országos úthálózat gócpontjában. A XVII. század végén még megvolt, és a Habsburg várrobbantó hadművelet keretében tüntették el a föld színéről, a köveit pedig széthordatták olyan új telepesekkel, akiknek fogalmuk sem volt, mit hordanak szét. A Fehérvárra menő hadiútnak is el kellett tűnnie, legalábbis annak a szakaszának, amely Fehérvár nyomára vezet. Csoda, hogy van még olyan honfitársunk, aki a vélt helyen egy nagy templom alapvonalait jól látta-látja, az egykori Fejéregyházát, amit sokan kerestek, de ő megtalálta.) Az oklevél azonban nem erről, hanem csak az arra felé vezető útról beszél. Amelyik Tihany fölött, a szigetet a szárazföldtől elválasztó árok túloldalán vezet. Ez a tihanyi alapítólevélben említett hadiút minden kétséget kizáróan a Balaton északi partján futott, ValcumFenékpuszta erődjétől a ma ismert Fehérvárat érintve, a Sárvízen a szabadbattyáni Kula toronynál kelt át, és a mai M7 útvonalán érte el (Budaörsnél, a római kori vicus Teuto-nál) a budai hegyeket, majd kanyarodott ki a Duna-partjára ahhoz az átkelőhöz, amelynek
révjénél görgették utóbb a Dunába hordóba szegezve a vértanú Gellért püspököt, amely révnek túlpartjára épült Contra Aquincum erődje, majd Pest városa és vára. Az oklevél mondata Fehérvár lokalizálására nem alkalmas, nem is ezt írja, csupán csak annyit, hogy út, ami arra felé vezet. A Fehérvárra menő hadi utat Tihanynál, ami akkor még sziget volt, akárcsak Szigliget, a római időkben őrtorony vigyázta. Ez a tornyocska lenne az a bizonyos castelic. A castelic nem Kesztölc, hanem kiskastély, azaz váracs. Romjait feltárták. Nem azonos a Csúcshegy kúpján egykor állt ötszögű torony ma is látható omladékaival, amit szintén római eredetűnek tartanak. A név - nem mondom, hogy nem hasonlít -, Kesztölc neve első leírásában, 1075-ben Kestelci, és nem castelic. Így szerepel I. Géza Garamszentbenedeki apátságnak adományozó oklevelében. Nem valószínű, hogy az 1055-ben a tihanyi apátságnak adományozott területet Géza húsz évvel később 1075-ben egy másik apátságnak adományozta volna. Nogu azahfehe rea, a nagy aszó fejéig sem kell messzire menni Tihanytól, mert az egykor a félszigetet védő árkon átvezető híddal szemben ott van, az aszófői Séd foglalásánál mind a mai napig Aszófő. Elég régóta, első okleveles említése 1093-ban Azzofeu, 1211-ben Ozoufeu. A Balaton északi partján végigfutó, sok településen mindmáig Római-útnak nevezett fontos, kikövezett, tehát az időjárástól mentesített országutat villagazdaságok szegélyezték, mint a balácai, vagy mint az 1082-ben villa Sceleus - ma: Balatonszőllős - néven említett település római villájának romjai. Az utat, és az általa összekötött vidéket honfoglaló őseink is megszállták, kellő magyarázatot adva a számos furcsának tűnő, ősi személynévnek bizonyult település-elnevezésnek, mint például a Tomaj, Kál, Tördemic, Monoszló, Dörgicse, Vászoly, Fajsz, Pécsely vagy törzsi telepeknek, mint Őrs, (Kővágóőrs, Felsőörs, Alsóörs) Berény (Vörösberény, Balatonberény), Keszi (Gyulakeszi), és a megmagyarázhatatlan Óbudavár, eredetileg Budavári (1413-ban Budavary). További szakaszának hadiút jellegét jól példázzák az utat szegélyező lerombolt várak (Csókakő, Csákvár, Csákberény, a közelben Oroszlány stb.) és végig ,,hadi" helynevek (pl. Zámoly előtt Táborhely, Csákberénnyel szemben Strázsahegy, Bicske fölött Táborállás, Mány fölött Felsőörs, Üröm fölött Táborföld). A Balaton déli partján is vezetett római út, Valcum-Fenékpusztától Tricciana-Ságvár erődjéig, majd tovább Gorsiumig, és onnan tovább Intercisa-Dunaújvárosig, ahol révátkelőhely volt, át a barbaricumba. A túlparti hídfő romjai Imsósnál még láthatók. Ez az út nem azonos a vele szinte párhuzamosan haladó, a mai 8-as számú főút nyomvonalát követő másik római úttal, amelyiknek nyomvonalát kijelölő pontok: Mogentiana, azaz Tüskevár és a Somló-hegy, ahol a régi borostyánút egyik állomását a rómaiak átépítették erőddé, s ahol néhány éve légifelvételről megtalálták az addig csak krónikákból ismert erőd nyomait. A Pilisben is átvezettek ezek a római utak. Találkozásuknál, kereszteződésüknél (a mai Pilisszántón) burgus vigyázta az áthaladó forgalmat. Írtunk is róla a Dobogókőben. Szándékunk szerint tényszerűen. A tihanyi alapítólevél nem félországnyi, Nagymarosig vagy Szekszárdig terjedő birtokot jelöl ki, hanem csak kisebb, jól körülhatárolt területet. Annyit, amennyi az apátság tornyából is látható, és az alapító levélből is belátható.
A castelic azaz a római őrtorony alapfala a Tihany félszigeten
Római őrtorony rekonstruált képe



A királyi központ lapja 11
8
A TÖVISKERESZT ZARÁNDOKLAT – AZ ELSŐ HÁROM NAP
Korábbi cikkeinkben a pilisszántói keresztes kő ábrájának szimbolikájáról, pilisi jelenlétéről, helyzetéről, a tájban kijelölt pontjairól értekeztünk. Kutatásaink egy pontján már elkerülhetetlen volt azzal a gondolattal foglalkozni, hogy be kéne járni a területet, méghozzá zarándoklatként úgy, hogy az összes pont érintésével, azokat egy úton belül összekössük. [1]
(Ettől kezdve engedtessék meg, hogy kissé személyesebb hangvételre váltsunk: a téma jellegére és a zarándoklatra, mint egyfajta rítusra való tekintettel nem tehetünk másként, hiszen jóval többről van szó, mint egy turistaút megtételéről; az élmény a zarándok benső, lelki intimitásának világában bontakozik ki.) A nagy útra első ízben 2009-ben került sor. Hosszas előkészületet igényelt ennek a zarándoklatnak a megtervezése, hiszen – a többnyire turistautakon történő bejárás – egy 104 km-es távban teljesíthető, ami 10 napos megszakítás nélküli Pilis-járást jelent. Cserjés Pankával, zarándoktársammal a térképek alapján felosztottuk a tíz napra, naponként bejárható távolságokat úgy, hogy az első ponttól, a Börzsönyben lévő Hegyes-tetőről kiindulva,
„csigavonalban” a Dobogókő előző számában leírt Ziribárrra jussunk az utolsó napon. Megfelelő felszerelésről, strapabíró ruházatról, praktikus és könnyű eszközökről kellett gondoskodnunk, meg kellett tervezni a vízvételi és az élelmiszer-beszerzési lehetőségeket, a szállás és sátorverés pontjait. [2] A testi szükség
letekre vonatkozó felkészülésen túl a lelki-szellemi előkészületekre is nagy hangsúlyt fektettünk: egy tíz napos erdőjárás nem hétköznapi élményt jelent, különösen ezen az útvonalon. Tanulmányoztam a Kabbala életfájának pontjaira vonatkozó leírásokat (a Töviskereszt e szimbolikus összefüggéseiről és megfeleltetéséről az előző cikkekben tettem említést), ezekből jegyzeteket készítettem, melyekről Pankának nem tettem említést, szándékosan; ő meditációval, a benső figyelés és látás felkészítésével készült a zarándoklatra. Július 24-én indultunk el és augusztus 2-án érkeztünk a Ziribárra. Életünket meghatározó, megrendítő benső tapasztalatokkal és megélésekkel teli tíz nap következett; az út során végi egy felemelkedett tudatállapot hordozóivá lettünk, mely hazatérésünk után még hónapokig harangként zúgva töltötte ki minden megélt másodpercünket. A zarándoklaton szerzett tapasztalatok és belső megélések sokasága igazolta számunkra a Töviskereszt pilisi jelenlétét. (Hangsúlyozom, hogy egy ilyen zarándoklaton, és bárhol a világban egy szakrális hely felkeresésekor a lélek mély él
VÁRY ISTVÁN
A töviskereszt titka 5. rész
A „Töviskereszt-zarándoklat” útvonala
A Julianus barát kilátó a Hegyes-tetőn



Dobogókő
12
ményei és tapasztalatai minden esetben túl vannak a racionalitás síkján; tudományosan nem vizsgálható, mérhető és bizonyítható valóságok jelennek meg, hanem a szellemi kereső ember lényegi mélységét érintő erők munkálnak. Egy elmélyült tudatállapotban kitágul a belső látás, és a felismerések tapasztalatának sodró ereje túlmutat a fizikai világon és felülírja a testi lét aspektusait. Mindez ateista kortársaink számára sajnos csak érthetetlen, átgondolhatatlan badarság.) A Töviskereszt zarándoklat minden részletre kiterjedő beszámolója túl hosszú lenne, ezért a leglényegesebb elemeire és élményeire térünk ki.
A megvalósítás terén alapvető szempontunk volt, hogy a Töviskereszt egy-egy pilisi pontjaira érve ott hosszasan időzzünk és elmélyedjünk, s próbáljuk figyelmünket és látásunkat „kihegyezni”, az adott helyre koncentrálni. Ez minden pontnál különös, felemelő, és sokszor megrendítő tapasztalatokhoz vezetett. Az elcsendesedés után minden esetben megbeszéltük tapasztalatainkat, és összevetettük a jegyzeteimben leírt vonatkozó szimbolikus aspektusokkal: bizony rácsodálkoztunk a megélések azonosságára és az egybeesésekre.
Nagymarosról indultunk, ahonnan a Hegyes-tetőre kapaszkodtunk fel. Itt található a Julianus Barát kilátó, melyet nemrég felújítottak. Lombtalan időszakban körpanorámás kilátásban gyönyörködhet az arra járó, a Börzsöny, a Duna vonala, Visegrád és a Pilis északi területei gyönyörű látványt nyújtanak. Ez a kiindulási pont a Malkhút, a Királyság helye, mely a test és a sors aspektusait hordozza. Itt elkészítettük a zarándoklat első fényképét, mely igen különös lett: a kilátó tetején erős, sugárzó fényárban állunk. (Az utóbbi tíz évben több tízezer digitális fotót készítettem, melyek között már vagy két tucat olyan kép van, melyen valamilyen „anomália” jelenik meg: ezek mind a Pilisben és a Börzsönyben készültek.)
Elhagyva a kilátót, a szintén jelentős Szent Mihály-hegyre mentünk át, mely rövid úton mindjárt a Börzsöny egyik rejtélyével szembesülhetünk: ebben az ölben öt kürtő található. Ezek be vannak kerítve, mert veszélyesek: 6-8 méter széles, 8-10 méter, vagy még mélyebb, függőleges nyílások a tájban, melyekre nézve még nem találtam a vonatkozó irodalomban adatokat. A hivatalos meghatározásuk – és a térképen történő megjelölésük – korábbi bányászati tevékenységre utalnak, azonban a helyszín és a körülmények alapos tanulmányozása kételyeket ébreszt. Nem
A Szent Mihály-hegy egyik kürtője
A Szent Mihály-hegy köves csúcsa télen
A Remete barlangok
A Király-kút elhagyatott állapotában



A királyi központ lapja 13
tudjuk, hogy kik, mikor és miért vájtak a hegyen végig futó gerinc andezit-breccsa kőzetébe ilyen kürtőket. A börzsönyi bányászat és légakna-vájás minden szakmai vonatkozásának ellentmond ez a jelenség, koruk ismeretlen, és nyilván folyamatosan tömődnek, feltárásuk hatalmas munka lenne. Létük szimbolikus jelentése azonban jelentős: a „lefelé haladás”, a mélyebb valóságokba való leereszkedés markáns üzenetét hordozzák, különösen e zarándoklat vonatkozásában. A Szent Mihály-hegy csúcsa abban az időben gazzal benőtt, alig felismerhető és nehezen megközelíthető hely volt, hála a zarándoklatoknak, első sorban Simon Tamás barátunk körének, ez már nem így van. A csúcs-gerinc elején lévő „gyanús” (talán emberkéz munkájának tulajdonítható) kőrakás teteje ki van tisztítva, könnyen megmászható, mécses gyújtására alkalmas kijelölt pont. (A Szent Mihály-hegy, a Sárkány és a Pilis-Börzsöny öszszefüggésre sorozatunkban még ki fogunk térni.) Innen meredek ösvény vezet le a Dömösről jól látható Remete barlangokhoz. A fenséges panorámával bíró teraszon több, kisebb-nagyobb barlangüreg látható, melyeknek stratégiai és vallási szerepük is volt: a római korban őrtorony állt itt (abban az időben mesterségesen tágították az üregeket), a hagyomány szerint, feltehetően a XV. század második felében, olivetán szerzetesek éltek a barlangokban. Tovább haladva a zarándoklaton a Duna a cél, hiszen át kell kelni rajta. Mi akkor a leg rövidebb utat választottuk, amit senkinek nem ajánlunk: „toronyiránt” ereszkedtünk le a vasútig, ami a száraz, magas aljnövényzet miatt és a nehéz hátizsákok súlya alatt a veszélyesen meredek hegyoldalon embert próbáló tett volt. Alternatíva lehet az Ördög-hegy előtti Remete-völgy elérése, melyben könnyebb a lejutás. (Ez a völgy is sok érdekességet rejt, erre később majd visszatérünk.) A Duna pilisi oldalát a dömösi révvel értük el, majd a Szőkeforrás völgyének hosszú, meredek útján estére jutottunk a zarándoklat második pontjához, a Király-kúthoz.
Ez a régi forrás, helyzetéből adódóan nagy jelentőséggel bír. Ottlétünkkor igen elhagyatott állapotban volt, a forrást jelző táblát keretéből eltűntették (ez korábban a Kolacsovszky forrás-jelölés volt – az ötvenes években kapta egy kommunistáról ezt a nevet), méternyi avar és bedőlt fák, ágak tették észrevehetetlen
né a víz szabadba jutásának helyét. Kutatásaink során kiderült, hogy Horthy Miklós kedvenc forrása volt, gyakran lovagolt ki ide. Akkor vagy 15-20 méter hosszan még kiépített volt, kő támfalak között folyt le a víz, ennek csak beszakadt nyomait lehetett manapság látni. Még korábbi idők vonatkozásában a Dömöshöz tartozó Árpád-vár lakott időszakához kötik a forrást, mint első rangú vízvételező helyet. (Innen eredeztetik a „Királykút” megnevezést.) A Töviskereszt ábra és a Kabbala életfa öszszevetésében ez a Jeszód, az „Alap”, a termékenység, a szaporodás és a tiszta víz (!) helye. Sátorverésünk alatt egy macska ólálkodott körülöttünk, s mivel lakott terület több kilométer távolságra van, ezért igen furcsán hatott jelenléte. Reggel, amikor tapasztalatainkat összevetettük, és jegyzeteimben megnéztük a vonatkozó leírást, döbbenten láttuk, hogy a Jeszód szimbólumállata a macska. [3]
Utunkat a Király-völgyön át Sikárosi rét irányába folytattuk. A rét nevének eredetéről a Dobogókő 7. számában részletesen írtunk. A Pilis legnagyobb összefüggő fátlan területe ez, igen különös, fény-teli és megnyugtató „aurája” van. Volt, hogy korábban itt aludtam egy hideg éjszakán, meghatározó élmény volt. A
A kitisztított kifolyó
Simon Tamás kóstolja a kitisztított Király-kút vizét
Cserjés Panka a Sikárosi-réten



Dobogókő
14
Sikárosi erdészház mellett elhaladva a Bükkös-patak völgyében haladtunk, a Lenkó-emlékmű – Kárpát-forrás – Ifjusági tábor vonalán értük el a zarándoklat következő pontját, a Dömör-kaput. Ez a „Hōd”, a Dicsőség helye, az életút és a diadal minőségével. Jelentősége – a Töviskereszt ábra pilisi fekvésének viszonyában - a vele szemben lévő Vaskapunak, mint ellenpontnak a szimbolikájában is kibontakozik. (Ez a két, egymással szemben álló nagy „töviscsúcs” választóvonalként jelent meg tapasztalatainkban: eddig a „lefelé haladás” élménye volt uralkodó, innen kezdődően a „lent-lét”, a lét mélyebb megtapasztalásának és megértésének átélése jellemezte a zarándoklatot. Tehát valóban egy kapu-vonal jelenlétét idézi meg a táj.) A most is gyönyörű, korábban szebb időket megélt turisztikai célpont mára elhagyatottá vált; a patak vize a híd alatti vízesésen megadóan zubog alá, kisebb tóvá duzzadva lelassul, hűsölési lehetőséget kínálva a fáradt zarándoknak. Neve a török „demer kapija” szóból ered, mely kapuval, töltéssel elzárt völgyet, szorost jelent. [4] Korábban a szűk szurdokot kőbánya nyitásával szélesítették, mély sebet ejtve a meredek hegyoldalba. A völgy legalsó pontja és a felette lévő hegycsúcs között több mint 350 m szintkülönbség van – ennek látványában akkor gyönyörködhettünk igazán, amikor utunkat folytatva a szemben lévő hegyoldalra kapaszkodtunk fel. A Kőrösi Csoma Sándor pihenő mellett a zöld háromszög
jelzésen értük el a Lajos-forrás területét. Sátorverésre, éjszakázásra alkalmas nagy rét várja itt a túrázókat (ezt ki is használtuk), mellette lovarda, az aszfaltút végén pedig a Dreher-kastélyból létesített korábbi turistaház épülete árválkodik. (Szomorú látvány volt ott jártunkkor a pusztuló, magára hagyott, fénykorában buszjárattal megközelíthető, népszerű turistaház. A közelmúltban felújításáról szóló hírek keltek lábra.) A harmadik nap reggelén vízvételezés és némi pihenő után a Nagy Csikóvár és a Kis Csikóvár csúcsaival kellett megküzdenünk. Nevéről és szimbolikájáról, pilisi jelentőségéről e két hegynek Aradi Lajos előadásaiból sokat megtudhatunk, ezekre most nem térünk ki; a zarándokút a Janda Vilmos kulcsos-ház kopottas épülete mellet halad tovább Pomáz felé, ahol a Töviskereszt ábra harmadik pontja a cél: a Klissza-domb. E hely részletesebb tárgyalásával folytatjuk sorozatunkat a következő számban.
Jegyzetek:
[1] A Töviskereszt pilisi pontjainak teljes ábrája a Dobogókő 4. évfolyamának 3. számában (2014. szeptember) található.
[2] Fel kell hívnunk a túrázók és zarándokok figyelmét arra, hogy mivel a Pilis jelentős része természetvédelmi terület, s köztük több a fokozottan védett, ezért a sátras éjszakázás ügyében mindig fokozott figyelemmel járjanak el: adott esetben több százezres bírsággal sújthatják az illetéktelen sátorverőt. Alapszabály: úgy hagyjuk el minden helyszínt, ahogy akkor volt, amikor oda érkeztünk. (A sátor nélküli, hálózsákos alvásról nem szól a rendelkezés...)
[3] Mivel a Király-kút ebben a rendszerben első rangú és központi jelentőséggel bír, ezért akkori elhagyatott állapota nem hagyott nyugodni; elhatároztuk kitisztítását. 2009 szeptemberében Aradi Lajossal és egy lelkes, húszfős csapattal, lapátokkal, zsákokkal kivonultunk a forráshoz, méteres iszaptól, sártól rothadó avartól tisztítottuk meg a forrás betonteknőjét és a beszakadt kőfalak közti medret, melynek következtében – nagy örömünkre és csodálatunkra – a nap végén beindult a víz folyása. 2010 tavaszán visszatértünk, akkor helyeztük el az új „Király-kút” márványtáblát a régi keretbe, és megismételtük a tisztítást. Aznap este már a tiszta forrásvízből ihattunk. Azóta híre ment az ügynek: évente többször mennek ki barátaink a forráshoz, hogy az ismételten behulló avartól és eső-hordaléktól megtisztítsák a medret. Szép dolog ez, s a forrás meg is hálálja!
[4] Ruttkay Mihály 1765-ös két, Pomázt és környékét ábrázoló térképén még a „Demer kapja” feliratot találjuk. A „Dömör-kapu” magyarított, de torzított elnevezés.
A Dömör-kapui kisvízesés
A Dömör-kapu feletti sziklafal
A Lajos-forrás melletti rét



A királyi központ lapja 15
Addig él egy ember, eszme vagy cselekedet, míg emlékezünk rá, beszélünk róla, vagy próbálunk hasonló tettet végrehajtani, amit a példakép tett. Kanizsai Dorottyát félezer év távlatából is emlegetjük, sok településen, utcaneveken kívül sokféle intézmény viseli nevét. Több iskola, Siklóson, Szombathelyen, Bátaszéken, Salgótarjánban és Budapesten, kórház, könyvtár és turistaház Nagykanizsán, Mohácson pedig múzeum. Alakja több képzőművészt ihletett meg, közismert Orlai Petrich Soma híres festménye: Perényiné a mohácsi csata után összeszedi a halottakat. Az ismertebb szobrok: Borsos Miklós alkotása Siklóson, Borbás Tibor műve a harkányi arborétumban vagy Iván Sándoré Túrkevén, az Egressy Béni Zeneiskolában látható, más néven Kevi Madonna, tehát mondhatjuk, hogy Dorottya asszony emléke itt él közöttünk. Az élet több területén véghezvitt nagyszerű tetteit dicséri a nevét viselő intézmények sokszínűsége. Talán így könnyebb lesz majd megértenünk, hogyan vált valaha az ország első asszonyává. Unokahúga, Orsolya, akit szülei halála után Dorottya nevelt fel, a férjével, Nádasdy Tamással folytatott levelezéséről híres, mely irodalmi életünk értékes részeként fontos kortörténeti dokumentum. Az összeállításhoz Takáts Sándor Régi magyar nagyasszonyok című könyvében közölt adatokat (Szépirodalmi Könyvkiadó, 1982) használtam fel.
Származásuk
A hagyomány szerint Árpád fejedelem idején 108 magyar nemzetség létezett, egyike az Osi vagy Osl (ősi, ős jó) nemzetség, leszármazottai a Kanizsaiak, akik már a Turul nemzetség uralkodásának idejében is fontos szerepet vállaltak az ország életében. Ők azok a magyar ős-családok, akiket őseinknek hívunk, de ezer évvel ezelőtt nekik is voltak őseik, akikkel a megőrzött hagyományokon keresztül élő kapcsolatot tartottak fenn. Őket is ugyanúgy segítették és tanították őseik, amint most minket együtt vezérelnek. Ez a 108 család rakta le mai életünk alapjait, mindazon honfitársunk életének alapját, akikben tovább él a nemzet szeretete, az ősi hagyatékon keresztül, az érzés-, gondolat- és zenei világunk, ahogyan a Kárpát-haza és a természet szeretete, az ősi mesterségek művelésének szeretete, a föld, a kertek művelésének szeretete, a növények termesztésének és az állatok gondozásának szeretete. Akik ma értik és tudatosan élik mindezt a szeretettel teli munkálkodást, tudják csak továbbörökíteni gyermekeinek, unokáiknak is. A dolgok bár sokszor bonyolultnak tűnnek, mindig egyszerűek: nekünk ezt a szeretetet kell magunkban feléleszteni, megélni és továbbadni a körülöttünk élőknek, hogy ők is részesei lehessenek, akiknek eredendően nem volt lehetőségük megkapni. Mert ami természetesen adatik az egyik embernek, nem biztos, hogy a másik is természetszerűleg megkapja és azoknak felelőssége eljuttatni a többiekhez, akik ezzel a többlettel indíttattak vagy eddigi életútjukon kapták meg. Ez egy olyan többlet energia, aminek tudása és megélése sok könnyítést hoz annak az életébe, aki birtokolja. Forduljunk azok felé, akik még nincsenek birtokában, akár a maguk, akár mások hibája miatt. Ezért fontos a szeretettel teli munkálkodás tapasztalatának megtanulása és átadása, hogy azok is felfedezhessék értékét, és ennek a többlet-energiának érzését, akik eddig nem ismerték. Dorottya asszony életműve kiváló példát mutat nekünk ehhez.
A család felemelkedése
Az Osl család tagjai közügyek, hadi, politikai és egyházi téren is kiválóak voltak, somogyi, soproni, győri és erdélyi területeken működtek, mint vajdák, ispánok, főispánok vagy püspökök. Az Anjou-korban tovább emelkedett a család csillagzata, Osl nembeli Lőrinc (1308-1330) a király mellett állt több harcban, várakat vívott meg és a harcok során sebesüléseket szerzett, mely szolgálataiért Károly Róbert 1324-ben adományozta neki Kanizsa uradalmát. Innentől kezdve nevezi magát és családját Lőrinc Kanizsainak, aki később Zala vármegye főispánságáig emelkedett. A következő nemzedékben egyházi és diplomáciai vonalon talán legjelentősebb egyéniség Kanizsai István (13301376) volt, aki szintén sokat tett a család birtokainak és vagyon
Hercegnők, szentleányok és nagyasszonyok a magyar múltban 3. rész
A hála és szeretet két nő alakja,
Kanizsai Dorottya és unokahúga, Orsolya
RÁBEL ANIKÓ



Dobogókő
16
ának gyarapítása érdekében. Bácsi olvasókanonokból Nagy Lajos királyi káplánja lett, rész vett a nápolyi hadjáratban, majd a király diplomatájaként működött. A szlavón bánság helytartója, végül haláláig Zágráb püspöke lett. A későbbiekben kiemelkedő családtag Kanizsai János (1350-1418), aki egri püspök, majd esztergomi érsek lett. Részt vett Zsigmond király minden hadjáratában, és a király legbelsőbb tanácsadója, majd Magyarország prímása és a pápa apostoli követe lett. Tevékeny szerepelt vállalt a Horváti-párt leszámolásában, akik 1387. januárjában meggyilkolták Nagy Lajos király özvegyét, lánya, Mária királynő szeme láttára. Luxemburgi Zsigmond király ezért további hatalmas szerémségi birtokadományokat juttatott Kanizsai Jánosnak. Mátyás király idején Kanizsai László vállalt vezető szerepet a hadjáratokban, mint Bécs elfoglalásában. Mátyás halála után kis ideig Miksa császárt támogatta, de hamarosan testvéreivel együtt Ulászló pártjára állt, akitől megkapta a horvát báni címet. Később, szintén Ulászló uralkodása alatt Kanizsai György lett királyi pohárnok és horvát bán. Ő Corvin János mellett harcolt a törökök ellen. A család tulajdonába került birtokok nagy udvarok vezetését, és az atyafi- vagy más néven familiáris-rendszer fenntartását kívánták meg a Kanizsaiaktól.
Atyafi-rendszer Magyarországon
A XVI. században a főúri várkastélyok és nagyobb udvarházak többsége nem csak a tulajdonosok és az őket kiszolgáló személyzet lakóhelyeként működött, hanem az volt a szokás, hogy a főnemesség és nemesség a kilenc-tízéves gyermekeit, inasaikkal és szolgálóleányaikkal együtt a főúri kastélyokba és udvarházakba küldte tanulni, nevelkedni. Iskolák nem lévén, a főrangú asszonyok, nevelők segítségével akár 20-40 fiatalt is tartottak, neveltek, fiúkat és lányokat egyaránt. A gyerekek a ház urát édesapjuknak, a ház úrnőjét édesanyjuknak szólították, és együtt nevelkedtek a vendéglátó család gyermekein kívül, tisztjeiknek és akár szolgáinak gyermekeivel is, sőt a nemes ifjak inasaival és nemes leányok szolgálóleányaival is, bár szigorú hierarchiát tartva. A „tanulókat” a ház urai „atyafi-szolgák”-nak nevezték. Mindenki atyafi-szolga volt, akár nemes, akár jobbágy. Hogy a ház urát és úrnőjét apának és anyának nevezték, nem csak felszínes kapcsolatot jelentett, mert felettük igazi atyai és anyai jogokat gyakoroltak fogadott nevelő szüleik, de legfontosabb, hogy mint saját gyermekeiket szerették őket. Amikor a felnőtt gyermekek távozására került sor, fájó szívvel engedték útjukra őket. Sokszor előfordult az is, hogy akár már gyerekkorban házasságra ígérték, és ha eljött az idő, nem csak kiházasították, hanem kelengyével is ellátták őket. Ezek a kelengyék is mind a tanulás részeként az udvarházakban készültek el, ahol folyamatosan, az év minden szakában komoly munka folyt a ház úrnőjének irányításával. Télen szőttek, fontak, ruhákat és fehérneműt varrtak, hímeztek, zsinóroztak, csipkét, szőttest készítettek, gyöngyöt fűztek. A magyar öltözködés európai hírű volt. Az egyház számára adományként miseruhákat és a szertartások alatt használt értékes textíliákat készítettek. Tavasszal és nyáron a kertekben tevékenykedtek, a termények feldolgozásán munkálkodtak. Gyógynövényekből és virágokból különféle illat- és gyógyító szereket készítettek, melyeknek felhasználásához is kitűnően értettek. Gyümölcslekvárokat főztek, amit liktáriumnak neveztek,
befőtteket tettek el, és a készletekről pontos leltári és receptkészítési feljegyzéseket írtak, melyek értékes források számunkra. Meglepő, hogy például milyen sokféle virágvizet ismertek. Érdekességképpen néhány közülük: kerti rózsavíz, parlagi rózsavíz, fejér liliomvíz, gyöngyvirágvíz, epervíz, levendulavíz, hársfavíz, ürömvíz. Gyűjtöttek és szárítottak gyógynövényeket is, és alig akadt olyan betegség, amire ne tudtak volna valami házi orvosságot. Így válik az is érthetővé számunkra, hogyan tudták ellátni a nemes nagyasszonyok a birtokaikon dolgozó jobbágyaik gyógyítását is. Ismerték például, hogy járványok alkalmával milyen fertőtlenítési lehetőségek vannak, fenyőmaggal füstölték át a szobákat vagy levendulaecettel permetezték be a falakat. Rózsavizet használtak például torták elkészítéséhez vagy befőttek illatosításához. A gyümölcsízek mellett készítettek sokféle gyümölcssajtot és értettek a gyümölcsök és a zöldségek aszalásához is. Mindent, ami megtermett, feldolgoztak és felhasználtak. A kertészkedés és a termények feldolgozása is nagyon magas fokon állt a középkori Magyarországon. Leghíresebb terményeikből kóstolókat küldtek a királyi udvarba, rokonságuknak vagy más nemesi családnak. Láthatjuk, hogy míg a férfiak a törökkel harcoltak az asszonyoknak sem volt pihenőjük otthon, és ha épp nem nekik volt az is a feladatuk, hogy megvédjék lakóhelyüket a fosztogató ellenségtől, folyton munkálkodtak. A sokszínű tevékenységek során pedig így alakult ki a fiatalokban a munka szeretete, s ezzel a páratlan munkaszeretettel egyben a földhöz való ragaszkodás, az emberszeretet, együttérzés és az összefogás készsége. Most ismerjük meg annak a nagyasszonynak az életét, aki ennek az ősi szeretettel teli munkálkodásnak szentelte életét és ezt örökítette tovább testvére halála után annak gyermekei, Ferenc és Orsolya és a házában felnevelkedett atyafiak számára. Ha pedig tovább tekintünk, az atyafiak leszármazásán keresztül munkálkodása így él tovább bennünk is és hat mai életünkre.



A királyi központ lapja 17
Fiatal évei
Mátyás király halálának évében, 1490-ben születhetett, de sem helyét, sem idejét nem ismerjük. Azt sem jegyezték fel, kik voltak a szülei, de Dorottya asszonytól fennmaradt levelezésben Lászlót testvérének hívja, Jánost pedig végrendeletében fivérének nevezi, ami alapján idősebb Kanizsai László lánya lehetett. Más forrás szerint feltételezhető, hogy Kanizsai György és Rozgonyi Klára gyermeke lehetett. Ha a Dorottyától származó írást fogadjuk el, úgy édesapja László, nagybátyja Miklós volt és a két fivér 1493ban két részre osztotta fel egymás közt a gyarapodó családi uradalmakat. A felosztást megörökítő oklevélben csak a fiúkat nevezik meg, Lászlónak három fiát, Lászlót, Jánost és Istvánt, testvérének Miklósnak pedig egyetlen fiát, Györgyöt. Dorottyáról első házasságkötésétől tudunk, férje Geréb Péter nádor, akivel nagyon boldog házasságban éltek. Geréb Péter első unokatestvére volt Mátyás királynak, mert édesanyja Szilágyi Zsófia, Szilágyi Mihály és Erzsébet testvére volt. Férje iránti szeretete mély és hosszantartó volt, mely Dorottyát egész életében elkísérte. Gyermekük nem született. Férje halála után sírja fölé kápolnát építtetett és mise alapítványokat tett, hogy lelki üdvéért folyamatosan misézzenek. Geréb Péter örököseként Corvin János 40 várát kapta meg, bár a Kanizsaiak vagyona is tovább nőtt, a Dorottya részére szánt örökséggel. Erről a házasságról több ismeretünk nincs, mivel a főúri levelezés csak ekkortól kezdett divatba jönni, a nemesi családok leginkább az atyafiak útján, szóbeli üzeneteket váltottak egymással.
Az ország első asszonya
Első férje halála után Dorottya Perényi Imre nádorhoz ment nőül, hozományként vitte a Kanizsaiak délvidéki birtokait, Perényi pedig két fiúgyermeket a Báthory Magdolnával kötött első házasságából, Ferencet és Pétert, akiket Dorottya nagy türelemmel nevelt, s mivel saját gyermeke nem született, nagyon megszeretett. Perényi művelt és nagylátókörű főúr volt, valószínű jó politikus is, mert már pályája elején sikerült visszaszereznie a Mátyás király ellen fordult apja, János által elvesztett családi birtokokat. Az új férj határtalanul büszke és kemény ember volt, mely nem egyezett Dorottya szerény és alázatos természetével. Perényi Imre Ulászló király idején is fontos szerepet játszott a politikai életben, amit az uralkodó megfelelő módon honorált számára. 1504-ben lett az ország nádora és Abaúj vármegye örökös főispánja, 1505-től megkapta a vörös pecsétet, mellyel a király távollétében joga volt kormányozni az országot. Dorottya sem maradt el férje tudásától, műveltsége messze meghaladta kortársnőit, több nyelven beszélt, kellemes modorú és megjelenésű asszony volt, mely tulajdonságokat a királyi udvar és más főurak társasági eseményein kamatoztathatott. II. Ulászló régen várt fiú trónörököse, későbbi II. Lajos királyunk 1506. július 1jén született Budán. Sajnos édesanyja, Candale-i Anna, két héttel a szülés után elhunyt. Halála annyira megviselte Ulászló királyt, hogy az ország kormányzását a főurak vették át, közöttük is főszerephez jutott Perényi Imre, aki ekkor kapta a királytól
Füzér várát. 1507-ben foglalta el a siklósi várat, melyet korábban Corvin János adományozott familiárisának, Bajnai Both Andrásnak, aki testvérével együtt fellázadt Ulászló ellen. Miután Perényi elfoglalta a várat, ezután költözött ide Dorottyával és fiaival, ahol a várkápolna melletti kertet ma is Dorottya-kertnek nevezik. Dorottya a hivatalos és társasági alkalmakon nem csak részt vett, hanem szervezési és lebonyolítási szerepet is vállalt, mind Ulászló, mind Lajos király uralkodása alatt. Később,1508. június 4-én a házaspár főszerepet kapott a kétéves II. Lajos fehérvári koronázásán. 1521-ben Lajos király Bakócz Tamás esztergomi érsekkel személyesen küldött felkérést Dorotytyának, hogy a magyar főúri kíséret élén menjen Hainburgba, menyasszonya, Habsburg Mária főhercegnő elé és onnan kísérjék Buda várába. A magyar kíséret tagjai Pozsonyban gyűltek össze, innen vonultak együtt tovább. Lajos király így hívta meg az eseményre Dorottyát: „Mi úgy rendelkeztünk, hogy a főasszonyok között, - amint méltó is – nagyságodé legyen az első hely és első tisztség.” Báthory István is felkérte Dorottyát lengyel menyasszonyának, Zsófia hercegnőnek fogadási ceremóniájának vezetésére, a fogadó főúri családok és nemesek társaságában az országhatáron köszöntötték a menyasszonyt, majd onnan együtt kísérték a lakodalmi ünnepségre. Perényi időközben megbetegedett, köszvény kínozta, állapota egyre rosszabbra fordult és 1508-tól csak hordszékben ülve tudott közlekedni. Valószínű szenvedései türelmetlenné tették és társasága nem volt mindig kellemes, ugyanakkor politikai karrierje még feljebb vitte. Dorottyával talán betegsége folytán voltak nézeteltéréseik, de mindvégig hűségesen ápolta férjét. Amikor Ulászló király 1509-1511 között Prágába költözött, Perényi Imrét nevezte ki Magyarország helytartójává. Perényi szolgálatáért 1512-ben Horvát-Szlavón-Dalmát-ország bánja lett, de egy évvel később, betegsége folytán le akart mondani a címről, amit a király nem fogadott el és még egy évvel további maradásra bírta. A méltóság betöltése sok kiadással és gyakori utazással járt együtt, amit a beteg ember egyre nehezebben viselt. Dorottya az utazásokra sokszor kísérte el férjét. Perényi 1515-ben fontos szerepet töltött be a Miksa császár és Ulászló által kötött örökösödési szerződés módosításában, amiért újabb birtokadományokban részesült. Perényi azonban mindennél többre tartotta magyar nádori méltóságát, mert a Miksa császártól 1517-ben kapott birodalmi hercegi címet sem ő, sem Dorottya asszony sohasem használták.
Orlay Petrich Soma: Perényiné a mohácsi csata után összeszedi a halottakat



Dobogókő
18
A hála és szeretet vezérlése
1519. februárban hunyt el Perényi Imre. Dorottya özvegységében első férje emlékének is adózva miséket mondatott és halála évfordulóján megemlékezést tartott. Ebben az évben kérte fel II. Lajos királyt, hogy a Kanizsaiak címerét egyesíthesse a Gerébek, első férje családjának címerével. A címeradó oklevélben II. Lajos király nagy elismeréssel így méltatta Dorottya érdemeit: „Ezért, megindíttatva attól a szerénységtől, áhítattól és állhatatosságtól, őszinteségtől, hűségtől, vallásosságtól, s a legszebb erények nagy számától, amikkel Kanizsai Dorottya aszszony tündöklik, s amik őt a női nem ékességét illetőleg a letűnt idők nagy alakjaival is összehasonlíthatóvá teszik: megadjuk neki a kért címerbővítést." A király dicsérete szokatlan és ritkaságszámba ment ebben az időben, így tekinthetjük ezt a kor legnagyobb elismerésének, melyet a király a következők szerint indokol, Takáts Sándor összefoglalása szerint: „Dorottya élete első férjével, Geréb Péter nádorral páratlanul szép volt és boldogult férje rendkívül nagy javakat hagyott reá. Geréb Péter emlékének ő a kegyelet mindazon jeleivel adózott, amikkel a szeretett halottat szokás megtisztelni. A kegyelet és az emlékezés készteti őt arra is, hogy a Geréb címert a Kanizsaiak ősi címerével egyesíteni kívánja... mivel e kívánsága is a szeretet forrásából fakad s a leghálásabb szív melegéből sugárzik ki”. Lajos király méltatása önmagáért beszél, hangsúlyozza a hálát és szeretetet, mely Dorottya tetteinek mozgatórugója, és ami őt a múlt nagy formátumú asszonyaival teszi összehasonlíthatóvá. Dorottya a török fenyegetettség alatti években udvarnépével együtt tovább folytatta nevelő és segítő munkáját, sok elesett és rászoruló embert támogatott. E sorokat 1525-ben írta: „Tudjuk, hogy Isten a szegényeknek és ügyefogyottaknak könyörgését meg szokta hallgatni. Rendeljük azért, hogy akárhol tudnak szegény, ruhátlan gyermekeket és árvákat, ruházzák fel őket.” Néhány ránk maradt levél is bizonyítja, milyen nagy tiszteletben állt és egyéniségének mekkora súlya volt. Kortársai, sok főúr és nemes is készségesen ajánlották fel segítségüket jótékony tevékenységéhez. Dorottya egyik bátyja, János, Miksa császár mellett harcolt, aki 1515-ben birodalmi gróffá nevezte ki s ekkor az Inn folyó partján fekvő Neuburgba költözött, ahol 1522-ben hunyt el, gyermektelenül. Másik bátyja, László birtokában 1524-ben a következő várak szerepeltek: Kanizsa, Sárvár, Léka, Csepreg, Kapu, Csókakő, Sztenisznyak, Velike, Vasmegyercse és Egervár, továbbá a Budai vár Szent György terén egy díszes kőház. László bátyja 1525-ben, mint országbíró vállalt szerepelt utoljára a hatvani országgyűlésen. Halála után felesége Drágffy Anna, Frangepán Kristóf grófhoz ment nőül, de három év múlva, 1528 tavaszán előbb özvegy lett, majd ebben az évben ő is elhunyt. Végrendeletét Dorottya hajtotta végre, Sárvárra költözött, hogy ott védelmezhesse és nevelhesse fel két árván maradt gyermekét, Ferencet és a hét éves Orsolyát.
A nemzetet temető nagyasszony
Dorottya talán legmagasztosabb tette, hogy a mohácsi csata után, 1526 őszén a hősi halált halt katonákat közös sírba temette. Mostohafiai keresésére indult, mert a helyszínen akart bizonyságot szerezni sorsukról. Perényi Péter szerencsésen túlélte
a csatát. Perényi Ferenc váradi püspök elesett, testét Dorottya találta meg a csatatéren és több főnemes testével együtt, akiket ő azonosított, megtalálta bátyjának sógorát is, Drágffy Jánost, aki szintén halálos sebet kapott a csatában. A nemesi családok közül ő volt az egyetlen asszony, aki vállalta, hogy saját költségén felfogadott 400 napszámossal összegyűjti és közös sírba temeti a csatatéren maradt hősi halottakat. Istvánffy Miklós, aki Bonfini utódjának tekinthető krónikás, 1490-1550-ig írta meg a magyarok történetét. Tőle származik a következő idézet: „Minthogy azonban az elesetteknek oly nagy volt a száma, hogy a holttestek szagától nemcsak a mező, hanem a levegő is megromlani és megfertőződni látszott, az ellenség elvonulása után a kutyák oly nagy tömege özönlött oda felfalásukra, hogy azt mondják az utasok, s akik arra jártak, csak életveszedelemmel mehettek arra, ezért Kanizsai Dóra, Perényi Imre nádor özvegye, ez a nagy jámborságú asszony, megszánva a keresztényeket, akik a haza védelmében vitézül estek el, négyszáz embert saját költségén felfogadott, hogy a szanaszét fekvő és heverő holttesteket nehogy a vadállatok, madarak és kutyák szaggassák szét és falják fel őket, hatalmas gödröket ásatva eltemessék.”
Dorottya másik nevelt fia, Perényi Péter 1519-ben, apja halála után lépett annak örökébe, mint Abaúj vármegye és temesi főispán. Ebben az évben lett koronaőr és 1526-ban a török előrenyomulása elől Trencsénbe menekítette a Szent Koronát. Jelen volt és túlélte a mohácsi csatát, majd 1527-ben Fehérvárra hozta vissza a Szent Koronát Temesvárról, Szapolyai Jánostól, hogy Ferdinánd fejére kerüljön. Ettől kezdve Ferdinánd híve volt, majd 1529-től újra Szapolyai pártjára tért, később megint Ferdinánd híve, majd gyanúba keverték és haláláig Ferdinánd fogságába került, 1548-ban halt meg.
Az árvák gyámja
Dorottya 1527-ben részt vett I. Ferdinánd koronázásán, aki, mint három királyi elődje is tette - mindig szívélyesen fogadta őt, mivel Anna királynéval is, aki II. Lajos nővére volt, személyes jó kapcsolatban voltak egymással. 1528-ban a törökök miatti veszedelmes és zavaros időkre tekintettel, a nagyhírű Batthyany Ferenc bán felajánlotta Dorottyának, hogy családjával és egész udvarnépével együtt költözzön Németújvárba, így védje meg népét és javait, s amikor a helyzet úgy engedi, bármikor szabadon távozhat. Dorottya elfogadta és rövid ideig élt is a Batthyany család vendégszeretetével. Amikor a török helyzet kedvezőbbé vált, visszamentek Sárvárra. Dorottya a következő fogadalmat tette: a két árvát, Ferencet és Orsikát amily nagy testvéri szeretettel és kedvességgel csak lehetséges, nevelni, táplálni és őrizni fogja, vagyonukat pedig védelmezi és megtartja, anyjuk, Bélteki Drágffy Anna végrendelete szerint. Az árvák vagyoni dolgait pedig Batthyany Ferenc bán és hat „testamentumos atyafi” határozata szerint intézi. Ha a hat ember közül bárki meghal, helyére új embert kérnek fel, s az ügyek intézői kötelesek esküt tenni Dorottyának és az árváknak, akik nagykorúságuk betöltésekor, - ekkor tizenhét éves korban,- minden vagyonukat hiány nélkül átvehetik. Az oklevélben szerepel az is, ha Ferenc meghalna, Dorottya esküvel kötelezi magát, hogy kiházasítja Orsolyát és neki adja át a vagyonrészt. Dorottya halála esetén pedig az árvákra száll a Kanizsaiak minden tulajdona. Ta



A királyi központ lapja 19
káts Sándor így fogalmaz: „Kanizsai Dorottya mindent elkövetett, hogy a gyermekek jelleme, erkölcse és hite sziklaerős legyen, s hogy szívüket a tiszta, önzetlen szeretet hevítse. És Dorottya asszony áldott lelkének tiszta lángja korán világosságot keltett a gyermekek fogékony lelkében. Dorottya asszony szellemi felsőbbsége, mely ritka szerénységgel párosult, gyöngéd és körültekintő gondossága, mindent átható hitének varázsa, oly hatással voltak a gyermekekre, hogy lesték a hangját, követték tanácsát, s tiszta szívvel ragaszkodtak hozzá.”
Íly módon Dorottyának köszönhetjük a század másik nagyasszonyát, Kanizsai Orsolyát és megérthetjük, hogy Orsolya is az ország legünnepeltebb asszonya lett. Dorottyának sikerült átadnia legnemesebb tulajdonságait, együttérzését, magyar érzésvilágát és élet- és munkaszeretetét. Apjához hasonlóan, biztosan Ferenc is az ország egyik leghatalmasabb főura lett volna, de „élete virágjában” elhunyt, így nem teljesíthette be a Kanizsai család és az ország reményeit, mert vele kihunyt a család csillaga, mely Orsolyában és fiában még néhány évtizedig továbbélt. Dorottya komoly figyelemmel védte az árvák vagyonát: 1530-ban Sztenicsnyák várát és tartományát elfoglalta Corbviai Torquatus János bán, amit Dorottya felpanaszolt Ferdinánd királynak. Válaszképpen a király felszólította a bánt, hogy késedelem nélkül adja vissza a várat és soha többé ne merészelje háborgatni Dorottyát és családját. Dorottya 1532-ben Sárváron hunyt el, ott is temették el. Végrendelete terjedelmes füzet, mindenről a legaprólékosabban rendelkezik. „A pálos remetéknek mindig nagy tisztelőjük voltunk és sok jót tettünk velük. A bajcsi pálosoknak hagyjuk véki birtokunkat.”, ezért cserébe azt kérte, hogy naponként misézzenek és minden hatodik napon zsoltárokat énekeljenek érte. Kérése, hogy testét fakoporsóba helyezzék a bajcsi templomba, amihez korábban ő építtetett kápolnát. Dorottya a bátai templom számára is végrendelkezett: „A bátai templomnak adományozunk a Mi Urunk Jézus Krisztus legszentebb vérének tiszteletére két ezüst gyertyatartót. Ugyancsak adunk ennek a templomnak egy fehér damasztból készült, s arannyal díszített miseruhát, amelynek hátoldalát velencei kereszt ékesít, minden tartozékával együtt.” Továbbá nekik adományozta a Szent Vér ereklyetartót és az azt hordozó kis szekrénykét egy arannyal átszőtt selyem takaróval és két kis ezüst koronával együtt.
Az életmű folytatója, Orsolya
1532-ben Orsolya már Nádasdy Tamás (1498. Egervár, 1562. június 2.) jegyese volt és fiútestvére, Ferenc már nem volt életben. Nem tudjuk, hogy Dorottya találta-e a vőlegényt Orsi számára, de az eseményeket innentől kezdve már Nádasdy intézte. Kérésére Szapolyai János király fiúsította Orsolyát, melynek célja, hogy a Kanizsai birtokok a házaspár tulajdonában maradjanak. 1534-ben Nádasdy kereste az alkalmat, hogy I. Ferdinánd pártjára álljon és miután ez megtörtént, rendezték meg az esküvőt Vásárhelyen, ekkor Orsi 14 éves volt. A Nádasdy házaspár családi élete, udvartartásuk szelleme példaértékű lehetett minden magyar főúr számára. Nádasdy a bolognai és római egyetemen tanult és Cajetán bíboros tolmácsaként, kísérőjeként érkezett vissza Budára, ahol II. Lajos király titkáraként a kancellárián dolgozott. 1526-ban őt küldték segítséget kérni Habsburg
Ferdinándhoz a speyeri birodalmi gyűlésbe. A források szerint, bár a gyűlésen jól szerepelt, sajnos katonai segítséget nem kapott és mire hazaért, már lezajlott a mohácsi ütközet. 1527-ben Budavár kapitánya lett, majd zsoldosai kiszolgáltatták a töröknek. Ezután négy évig Szapolyai oldalán állt, majd visszatért Ferdinánd király hűségére. Előbb, mint Vas megyei főispán, majd Horvát-Szlavón bán, később országbíró, főkapitány és 1554-ben a legmagasabb méltóságra emelkedett, az ország nádora lett. Nemzeti kincsünknek tekinthetjük azt az levelezést, mely Nádasdy család hagyatékában maradt fenn. Orsolya a levelei alapján intelligens, gazdag érzelemvilágú, jó humorú asszony képét mutatja, aki betegségei ellenére kitűnően kézben tartotta a birtokokat, míg férje az országos ügyek intézése miatt távol volt otthonuktól. Nem csak a gazdálkodást kellett vezetnie, de amikor szükséges volt, a hadi védekezés megszervezését is ellátta. A levélváltások gyakoriságából kiolvasható derűs és szeretetteli kapcsolatuk. Igényesen megírt levelekkel gyakran kérlelte férjét, hogy mielőbb látogasson haza. Szintén a levelekből tudjuk mennyire várták a gyermekáldást, mely nagyon nehezen érkezett. Nádasdy a tudós orvost, Szegedi Kőrös Gáspárt fogadta fel, aki a kor legújabb vívmányait felhasználva segítette, hogy Orsi minél előbb anya lehessen. Gáspár doktor Nádasdyhoz írt leveleiben részletesen beszámolt az elvégzett kúrákról, mely pontos



Dobogókő
20
adatokat szolgáltat a középkori orvostudomány megismeréséhez is. Következzék Vida Tivadar válogatásából, a Magyar Levelestár sorozatában megjelent „Szerelmes Orsikám” című könyvből néhány gyöngyszem (Szépirodalmi Könyvkiadó, 1988.).
„ 32. Kanizsay Orsolya Nádasdy Tamásnak (Pöstyén, 1552. május 13.)
Szerelmes Uram, legyen hála a felséges, kegyelmes Úristennek, immár jobban vagyok, és naponként gyógyulok. Azért kértem Kegyelmedet, mint szerelmes Uramat, énértem ne búsuljon semmit, hanem gondoljon az Kegyelmed egészségére. Istennek akaratából hamar való nap engem is egészségben lát etc. Könyörgök Kegyelmedet, mint szerelmes Uramat, hogy ugyanúgy írja meg Kegyelmed, amint Kegyelmed vagyon. Az Kegyelmed Orsikája etc.”
„73. Nádasdy Tamás Kanizsay Orsolyának (Bécs, 1554. november 29.)
Szerelmes Orsikám. Adja az kegyelmes Isten, hogy nekem nagy sok esztendeig béleseket küldhess, az vendégségbe elmegyek, de előbb az Szent Tamás napjánál, de az lúdfiba sem én, sem te nem eszel, mert királyné asszonynak kelly küldened.... Asszonyomat az Úristen tartsa meg és gyógyétsa meg, ha az doktor ott nem volna, hát doktort küldenék neki, azt hiszem, hogy az sok orvosság indétotta meg benne, de jobb leszen neki. Immár nyilván értem, hogy király karácson előtt elmegyen, én sem késem itt. Isten tartson meg. Datum Bécsbe, 29. novembris 1554. Az Te Nádorispánod etc.”
„85. Szegedi Kőrös Gáspár Nádasdy Tamásnak (Sárvár, 1555. július 13.)
Méltóságos és nagyságos Uram, szolgálataim ajánlása után! Nagyságos úrnőm, Isten segítségével, jól érzi magát, és nagyon vidám, hogy Sárkány úr felesége szerencsésen megszülte akkora leányát. Adja Isten, hogy ő is mindnyájunkat fiúgyermekkel örvendeztessen meg! ....Augusztus folyamán új vendéget üdvözölhetünk. Nevetsz ezen, mint tudatlan szavakon, én viszont attól, hogy az új fiú rövidesen megérkezik, egészen mennyei és földi lettem. Úgy jön majd, mint a tolvaj, várakozásunk ellenére ama soká kívánt nap, az a nap, amelyet Nagyságtok Ábrahám és Zakariás példájára reménységgel és csendben várt. A jóságos nagy Isten Jézus Krisztus által juttasson, ajándékozzon és adjon szerencsés szülést valamennyi terhes nőnek. Ámen. Élj boldogul, és néha emlékezzél Gáspárra, öreg szolgádra, akinek jelenleg egyebe nem hiányzik, mint hogy láthassa új urát, mégpedig rövidesen! 1555. július 13. Gáspár doktor, Méltóságtok és Nagyságtok szolgája”
A kis Nádasdy Ferenc 1555-ben született meg és a család boldogsága teljes volt. Az egyetlen örökös gondos nevelésben részesült, tanítója Sárváron a tudós Beythe István, akit a magyar botanika legkorábbi tudósaként ismerünk, később protestáns püspökként és egyházi íróként folytatta munkásságát. Visszatérve a Ferenc születése körüli időkre, a sárvári udvarban is jelentős fejlesztések folytak, felállították a sárszigeti nyomdát, ahol fontos irodalmi értékünk készülhetett el, a Sylvester János által fordított Újtestamentum nyomtatása 1541ben. Irodalmi életünk másik kiválósága is Sárvár és a Nádasdy házaspár vendégszeretetét és támogatását élvezte, Tinódi Lantos Sebestyén, aki itt is hunyt el. Részlet az egyik atyafi Nádasdynak írt leveléből, 1556. január 31-én: „Tinódi Sebestyén immár megvetve ezt a földi muzsikát, Istenéhez tért, hogy ott az angyalok közt sokkal jobbat tanuljon. A kit is e hónap utolsó előtti napján helyeztem el a sári atyák hamvai mellé. Halódva meghagyta nekem, hogy én se maradjak sokáig itt, de hamarosan kövessem, hogy én is megtanulhassam az égi muzsikát.”
„Sylvester János Nádasdy Tamásnak (1540 vége – 1541 eleje, Sárvár)
Végre-valahára az Újszövetség teljesen kész! Kérjük Nagyságodat,fogadja jó szívvel és – mint mondani szokás – örömest. Szerencsés hazatértekor megmutatják majd Nagyságodnak a felszántott földeket, az istállókat, a halastavakat s ezekhez hasonlókat, - mi azonban mindezeknél sokkal becsesebb alkotást mutatunk. Azok ugyanis Nagyságod és törvényes örökösei után más és más gazdát fognak cserélni, ez azonban, mivel egyszer megszerezte, mindig Nagyságodé marad. Ezért ugyanis dicsőség, dicséret és örökkévalóság jár ki, az ilyen munkának szerzője becsületben áll nemzeténél... Elmondhatatlan, míly nagy fontosságúak ezek a versek az emlékezet megerősítésére. Olvassa tehát Nagyságod ezeket az új énekeket, olvassa a szóalakzatokat, stb., mihelyt ideje engedi. Még ide csatoltam Mózes énekét is. Szolgája, Sylvester János
Régi magyar levelestár, Magvető Kiadó 1981. Gerézdi Rabán fordítása latinból”



A királyi központ lapja 21
Nádasdy Tamás 1562 júniusában hunyt el. Orsolya özvegyként tovább folytatta a birtokok gazdasági irányítását és egyetlen fia neveltetésére is nagy gondot fordított. Ferenc 12 évesen került Bécsbe tanulmányai folytatására, Ferdinánd király udvarába. Orsolya halálának nem ismerjük napját, 1571. március és május 2. között történt. Élete utolsó napjaiban még ispotályos
házat alapított szegények számára. Lékán helyezték örök nyugalomra férje mellé a Szent Miklós plébániatemplomban, a Nádasdy-sírboltban. Fiúk, Ferenc felnőttként, mint a hatalmas vagyon egyetlen örököse az ország harmadik leggazdagabb főura lett, híres törökverő hadvezérré vált, „erős fekete bég”-nek nevezték, saját költségén zsoldos sereget tartott, felesége pedig a híres, hírhedt Báthory Erzsébet volt. Így végződött a Kanizsai család vérvonala, Orsolya nevében utolsó nőági leszármazottként. Ferenc házasságából hat gyermek született, de ők már a Nádasdyak nevét vitték tovább. Lelkünkben így állnak őrt őseink, génjeinken keresztül, így mutatnak utat egyszerűen ennek a bennünk hordozott többlet-energiának a felismerésével, hiszen ha felismerjük, hogy magunkban hordozzuk, már érezhetjük is jótékony hatását, de itt ne álljunk meg! Mutassuk meg működését és adjuk tovább másoknak is!
Babits Mihály: Kanizsai Dorottya
Mint a sötét asszony a mohácsi téren, úgy jár a Felejtés köztünk, és egyenként elhantolja holtainkat. Szolgái fáklyákat tartanak kezökben és a fáklya fénye a lombokra föccsen s különös árnyakat ingat.
Kopaszon maradtunk fosztott termeinkben. Tört ablakunkon át befütyül a sok szél úgy, hogy meg sem értjük egymást: egyik szél erre fúj, másik szél arra fúj; mi pedig különös táncot táncolunk: ez a tánc a süketek tánca.
Néha egyikünk ledobja magát a földre: Mozdulni sem akar ő többet: elfáradt... Némelyik meg ölni kíván s puha húsba kését sötét kéjjel mártja. Másik hirtelenül ruháit lerántja s mezítelen áll előttünk.
Nekem a gyilkos is testvérem; én tudom, mily könnyű manapság ölni, s milyen könnyű mondani, hogy minden mindegy. S testvérem mind, aki felejteni akar és mint a bús folyó, izgatott tajtékkal szennyes voltát eltakarja.
De jaj, testvéreim, ki mondja meg, mi jobb? Tán nem feledésben van orvosság, hanem éppen az emlékezésben! Jertek, óh hömpölyt táj, az új Kanizsai Dorottya járt erre, boruljunk hantjai fölé a vak, titkos rögnek!
Oltsátok ki már a fáklyákat: jön a nap! Lessétek, lessétek, milyen virág fakad a halottas föld porából! Tán illatát lelkünk süketen is értve összetalál egymás testvér ütemébe, mint vadak a muzsikától...



Magyarok Miséje
KÖZÖS MISE CSÍKSOMLYÓVAL – PILISSZÁNTÓN
2015. május. 23‐án, szombaton 11 óra 30 perckor, a Salvator hegyen időeltolódás miatt 12 óra 30 perckor kezdődő misével egy időben.
A helyszín három zarándok útvonal metszéspontjában, CzestohowaMedjugorje, Máriazell‐Csíksomlyó és Esztergom‐Máriagyűd vérkeringésében áll.
Árpád házi uralkodóink, pálosaink történelmi hagyatéka a Pilisben; a keresztény magyar sors. Ezer éves történelmünk útján keresztjeink drámája áll sorfalat. Sorsunk ma is keresztény és magyar! Most is – mint annyiszor a történelem zivataraiban – Csíksomlyón a Segítő Máriához, Pilisben a Boldogasszonyhoz fohászkodunk.
Ma is a nemzetet összetartó erő, a bennünket áttüzesítő Szentlélek és a pünkösdszombati közös szentmise. Ebben az órában nem csak Erdély népét, de a világ összes magyarját át szeretnénk ölelni azzal is, hogy ki hangosítjuk a Csíksomlyói Salvator‐hegy, Hármashalom oltárától érkező Pilisszántói zarándokokat köszöntő üdvözletet.
Válaszul Szvorák Kati éneke köszönetet mond Erdély hűségéért, kitartó hitéért, majd mindkét helyen elkezdődik a legszentebb áldozat bemutatása.
Pilisszántón ezen az egy napon a kápolnában helyezzük el
a Keresztes Követ.
A pilisszántói Csillagösvény tetején álló Boldogasszony kápolna előtt
Mons. Dr. Darvas‐Kozma József,
pápai káplán, csíkszeredai Szentkereszt Főplébánia templom esperes‐plébános mutatja be a szentmisét.
A Csíksomlyóról érkező pap szolgálata jelzésértékű. Magával hozza Erdély népének igaz szeretetét, az összetartozás örömhírét és 2004. december 5‐ért a megbocsátást.
Hargita és a Pilis kezet nyújt egymásnak.
Fogadjuk el egymás segítő jobbját, jelezve így is, hogy egy a sorsunk, egy a hazánk!
Pilisszántó 2015. PILISSZÁNTÓÉRT EGYESÜLET
Dobogókő
22



A királyi központ lapja 23
A fragmentum egy régészeti kifejezés. Olyan archeológiailag feltárt tárgyemlékek halmazát jelenti, melyek kevés száma miatt az eredeti egész már nem állítható helyre; melyekből a szakember már nem tud következtetni arra, hogy keletkezésének idejében hogyan nézhetett ki az adott régészeti emlék a maga teljességében, legyen az használati tárgy, egy korsó, vagy egy épület, egy templom. Szokták mondani: a Pilis is régészeti szempontból – és ezzel összefüggésben a szakrális geográfia megközelítésében is – egy fragmentum.
A feltárt és tudományosan kutatott pilisi régészeti emlékek alapján sok részkérdésre kapott már választ az archeológia, a vallástörténet vagy a történelem-tudomány, azonban a Pilis „működésének” és „működtetésének” vonatkozásában bizony nagyon kevés olyan tudományos eredmény áll rendelkezésünkre, mely alapján tisztázott és koherens képet alakíthatnánk ki e szent hegyünk hajdani jelentőségére vonatkozóan. Elsősorban a Pálos Rend pilisi jelenlétéről, a rend működésének lényegi, meghatározó elemeiről hiányosak az ismereteink, csak néhány írott vagy régészeti „nyomemlék” alapján következtethetünk – a feltételezések szintjén – mindarra, ami a szerzetesrendet egyedülállóvá, különlegessé, fontossá és erőssé tette. (Az is a feltéte
lezések sorában van, hogy lehet: a pálos barátok – látva a történelmünk viharos alakulását – maguk rejtették el az utókor elől mindazt, ami számukra a legfontosabb volt.) Az ismert nevek, évszámok, hétköznapi történések mögött egy olyan misztikus, mély, szent valóságot kell elképzelnünk, melynek liturgikus, isteni erővel áthatott gyakorlati vonatkozásairól szinte semmi nem maradt ránk. A néha-néha előbukkanó apró részletek alapján, melyekkel a hivatalos, akadémista tudomány nem tud mit kezdeni, mert azok nem illenek bele semmilyen profán, lefixált történelemtudományi „fiókba”, feltételezhetjük csak, és képzelhetjük el, hogy milyen lehetett az a kor, amikor a Pilis szent helyei és a pilisi szent emberek ténykedése egy nagy és csodálatos országot tartottak életben. Nincsenek kézzelfogható bizonyítékok, csak ráérzések, melyeket a Pilisi hegyei között még mindig fellelhető erők idéznek elő, s a nyitott szívű, múltját és őseit kereső ember, ki számtalanszor megáll csendesen egy-egy szent helyen, s ki titokban őrzi ezen érintések fényét, csak sejteni, halványan elképzelni tudja a régi, nagy idők teljességét. A Pilisben sok szent helyet ismerünk, számos ilyen területen romemlék, templom maradvány található. Ezek többnyire könynyen elérhetőek, feltártak, ismertek, s ezekről már megannyi dokumentumból tudunk tájékozódni, információkat gyűjteni. Mégis vannak fehér foltok, olyan helyek a Pilisben, melyek szakrális jelentőségéről, vallásos – spirituális, vagy éppen stratégai szerepéről bizony csak a feltételezések szintjén tudunk értekezni; az egyik ilyen terület a Pilis-tető. A Pilis hegység legmagasabb csúcsa (756 m) – helyzetéből adódóan – biztosan nagy jelentőséggel bírt valamikor, de nincsenek történetek, nincsenek adatok, nincsenek leletek. (A Pilis-hegy oldalában folyt – amatőr - régészeti feltárás: 1895-ben Orosdy Fülöp báró, Kossuth titkárának a fia kastélyt építtetett magának Pilisszántó határában, majd a húszas években Hein János tervei szerint egy szekérrel járható szerpentin építésébe kezdett, mely a Pilis-tetőre vezetett. (Ma ezen megy fel a turistaút Pilisszántó felöl.) Az építkezés során, a hegyoldal megbontásakor számos régészetileg fontos tárgy – cserép- és edénytöredék, fémeszköz - került elő, melyeket a lelkiismeretes báró a kastély pincéjébe vitetett, gondosan rendszerezte és katalogizálta azokat. Orosdy Fülöp 1930-ban meghalt, és a világháború idején,
Boldog Özséb kilátó
VÁRY ISTVÁN
A Pilis-tetőn lévő geodéziai torony
A Pilis tömbje délkeleti irányból



Dobogókő
24
1942-ben, az Orosdy család Amerikába emigrált, magára hagyva az épületet. Az oroszok feldúlták, kifosztották a kastélyt, a leleteket a katalógusokkal együtt nyomtalanul eltűntették... A veszteség felbecsülhetetlen. [1] ) Arról tudunk, hogy 1823-ban már egy mérőoszlop állt a hegytetőn, majd védkunyhót létesítettek ide, turistaút is vezetett a Pilistetőre, az 1930-as években kék-sárga, majd az ötvenes években zöld jelzéssel. Egy háromszögelési fagúla szolgált kilátóul a csúcson, ami a turisták kedvenc célpontjává vált, mígnem 1976ban egy geodéziai betontornyot húztak fel a hegytető peremére, és még ennek az évtizednek a végén – ledózerolva az archeológiai szempontból még feltárható rétegeket – katonai rakétabázist hozott létre a területen a Légvédelmi Rakétaosztály. A jelzett turistautat megszűntették (azóta sincs), a területet körbekerítették, és nem törődve történelmi és természeti értékeivel, hatalmas pusztítást valósítottak meg. A bázist – több másik pilisi katonai létesítménnyel együtt - a kilencvenes évek közepén hagyták magára, emlékét a kirándulók előtt az ott maradt betonépítmények szörnyű látványa idézi meg napról-napra, ki tudja, meddig... A Pilis-tetőből, a szív alakú hegység szív alakú hegyéből végleg fragmentum lett. Mindenki, aki arra jár, csak a belső tapasztalatára hagyatkozhat e hely jelentőségére, erejére vonatkozóan. Mi lehetett itt a középkorban? Lehetett-e a hegytetőn szakrális épület, templom, kolostor? Lehetett-e vár itt, volt-e stratégiai jelentősége? Milyen lehetett a „működő teljesség” a Pilis-tetőn, a pálos barátok idejében? Sokan tették már fel ezeket a kérdéseket. Ezek fényében tartjuk, ha nem is oly nagy, de jelentős eseménynek azt, hogy a geodéziai betontoronyból turisztikai tereptárgy lett: október 28.-n adták át a Boldog Özséb Kilátót. A Pilisi Parkerdő Zrt. kezdeményezésére, saját és pályázati erőforrásokat felhasználva, mintegy 50 millió forintból valósult meg a beruházás Koller József tervei alapján: belső lépcsőzettel, fedett kilátóterasszal várja a turistákat kilátóként az átépített torony, melynek teljes magassága 17,25 m, a kilátószint 12,50 m magasan van, és a torony szélességét 3,50 méterről 9,20 méterre növelték. Természetesen a pazar kilátás értékét nem kisebbítjük, a táj szépsége lenyűgöző, azonban nem csekély annak a jelentősége, hogy hol és milyen néven várja a természetjárókat ez a kilá
tó. Akit magával ragad a hely szelleme, ezek után még szívesebben és még gyakrabban fogja felkeresni Szent Hegyünk közepét, a Pilis-tetőt. [2]
[1] Érdekes adalék, hogy 1943-ban a magára maradt kastélynál forgatták az „A makrancos hölgy” c. filmet, melynek Karády Katalin és Jávor Pál volt a főszereplője. A hajdani kert, szökőkút, lugas és szabadtéri fürdőmedence nyomai mai napig láthatóak a kastélyépület mellett. A forrást befoglaló Trézsi-kút mesterséges barlangját is Orosdy báró építtette, ahonnan az épület vízellátását is biztosította.
[2] Az utóbbi időben örömteli híreket kaphattunk turisztikailag fontos átépítésekről, beruházásokról. A közelmúltban újították fel a Fekete-hegyi „Sasfészket” (Berda József kulcsos-ház), a Börzsönyben lévő Csóványos látványosan megújult kilátóját is átadták már a természetjáróknak, de említhetjük a Mátrában, a Galya-tetőn lévő kilátót, melynek magasítása, felújítása a nyár végén még javában zajlott.
A Boldog Özséb kilátó A volt katonai bázis területe
Honlapjaink
www.facebook.com/Dobogoko1?fref=ts
http://apilis.iwk.hu/
www.kethollos.hu
www.dobogommt.hu
www.truehungarianhistory.com
www.facebook.com/kethollos



A királyi központ lapja 25
„Et sicut omnes res fuerunt ab uno, meditatione unius: sic omnes res natae fuerunt ab hac una re, adaptatione”
„Ahogy minden dolog az egyből származik, az egyetlen gondolatból, a természetben minden dolog átvitellel az egyből keletkezett.”
(Triszmegisztosz: „Tabula Smaragdina”részlet)
„Tempus omnia revelat” köszön vissza a latin bölcselet, amely nem önnön fényét vetíti elénk a homály ködében felsejlő múltból. Értelme, mint az ősrégi tudás szellem-virága feslik ki ősi nyelvünk hajtás-vesszején: „Az idő mindenre fényt derít.” A Pilis rejtélye a XVIII. század kutatásai majd a reá következő saeculum lelkesítő, kutakodó felbuzdulásában, a tévutak bejárásával, a XX. évszázadon átívelve a jelenkor fátyolszövetén sejlik elő katarzist idézve elő a lélekben. Mi ez a mély megrázkódtatás? Miben mutatkozik? – kérdezhetné a tudásra szomjazó. Az erre a tárgyra vonatkozó források elzárásával, a témakört kutatók tanulmányainak elfektetése és az elhallgatás révén, fiókba zárása okán a Pilis mint a szakrális Magyar Apostoli Királyság kora-középkori, s középkori királyi és adminisztrációs központja - szerepe nem kerülhetett a széles nyilvánosság elé. Ennek okán a hivatalos tudomány irányította közoktatás, és a kultúrpolitikai elvárásoknak maradéktalanul megfelelni kívánó felsőoktatás, hamis alapokra építve formálta át a valós történések láncolatát, valamint a lezajlott események földrajzi kötődését, amelyeknek összessége adja a magyar történelmet. Ez a készen kapott, nem kívánt tév’ tudás ütközik a valóssal. Ebben a tanulmányban kísérletet teszünk arra, hogy a kérdéskör érzékeny pontjaira tapintva felkeltsük a jó szándékú érdeklődő figyelmét a Pilis szakrális földrajza iránt.
Egy kis földrajz
Szükségesnek tartom a Magyar Királyságról, a Szentkorona testéről, birtokáról szólni röviden, abból a célból, hogy a távoli föld szülötte önhibáján kívüli nem kielégítő földrajzi tudása helyébe, értékes, új ismereteket nyerhessen ez ország térben elfoglalt helyéről, földünk felszínén.
MAGYARORSZÁG KÖZÉP-EURÓPÁBAN
Az európai kontinens legnagyobb és egyben leghosszabb folyamának: a Dunának, három medencéje közül a középső Dunamedencét, északról és keletről nagy, elrajzolt félkörben a Kárpátok (Északi -, Keleti-, és Déli-Kárpátok) koszorúja öleli, délről, dél-nyugatról a Dráva és a Száva nagy folyója valamint a Dinári hegység vonulatának nyugati része és a kört bezárandón az Alpok-alja határolja e páratlan földrajzi és gazdasági egységgel bíró országát: Hungáriát. Ha az iskolai földgömböt vallatjuk, akkor Greenwich-től keletre a 14o24’-től a 26o30’-ig terjedő hosszúsá
gi, az északi szélesség 44°7’-től a 49°37’30’’ által határolt térség tűnik föl a történelmi „uruszág” - régi nyelvünk írásmódja szerint URU.SAG. Két nagy folyója van; a Duna és a Tisza, amely egymás felé törekedvén megközelíti egymást, táplálván kisebb folyók beletorkolló vizei által, jó darabon párhuzamosan futva az alföldi részeken, majd egyesülnek Nándorfehérvár fölött, mely városnál a Száva is csatlakozik a Duna nevét viselő széles folyamhoz. A korai középkori, továbbá a középkori szakrális Apostoli Magyar Királyság, a Magyar Szentkorona országáról, s társult országairól és nagy városairól szólva fel kell sorolni a következőket: Pozsony, Nyitra, Kassa, Ungvár, Kolozsvár, Nándorfehérvár, Eszék, Zágráb, Győr, Buda, Esztergom, Fehérvár, Vác. Ez utóbbi négy város megnevezésével eljutottunk a Duna völgyébe, a Pilis vízgyűjtő rendszeréhez, a mindenkori magyar király birtokához, az ország szívéhez. A „medium regni Hungariae” (a Magyar királyság közepe), az „ország köldöke” (umbilicus regni) kifejezés az írott forrásokban már a XI. században megjelenik Guillome de Tyre (1097) tollából Fehérvárra, a pilisi Albára vonatkoztatva. Mintegy száznegyven évvel később, 1233-ban, II. Endre (Andree) királyunk is Fehérvárt nevezi az ország közepének, ahová a beregi egyezmény szerinti só mennyiséget kell szállítani (in Albensi castro, quod est in medio Vngarie). A leírtakból kitűnik, hogy a már XI. század korában létező vármegye rendszer kiemelt helyén, a Duna jobb partján földrajzi egységben létező Pest-Pilis vármegye (Comitatus Pestiensis et Pilisiensis) központi, irányító helyet foglalt el a Magyar Királyság működésében és működtetésében.
A PILIS TÉRSÉG FÖLDRAJZI JELLEMZŐINEK LEÍRÁSA
Az ország területére Dévénynél belépő Duna folyó a felvidéki kisebb folyókkal gazdagodva – Vág, Garam, Ipoly – lassuló futással éri el, kisebb- nagyobb folyami szigeteket alkotva a Pilis hegység területét, melyen átvágva, a főmeder nyomvonala, délről megkerülve a Szent-Mihály hegyét kanyarodik észak-keletnek, hogy rövid szakasz megtétele után Visegrád hegyénél váratlan fordulattal két ágra bomolva folytassa futását déli irányba. A két Duna ág hosszan elterülő szigetet ölel körül, amelyet ma Szentendrei szigetnek – középkori elnevezése: Úrsziget - neveznek és több településnek ad otthont úgy, mint Kisoroszi, Tótfalu, Pócsmegyer, Szigetmonostor, Horány. E sziget déli csúcsa eléri a mai főváros: Budapest közigazgatási területét Csillaghegynél, mely része a mai Óbudának. Három kilométerrel lejjebb torkollik a Dunába a Vörösvári árok vízereit összegyűjtő, szállító Aranyhegyi patak, a régi római polgárváros: Aquincum mellett. A kora középkorban a Duna mellékága találkozott itt újra a főággal. A folyóág, amely a Pilis Dél-nyugati hegyvonulata mentén átlósan futott, a főmeder fordított „L” betűjének két szárát összekötvén, s alkotta azt a Sziget zugot „Zeg”-et, amelyet a pálos iratok: Insula Pilis-ként, Pilis-szigetként említenek. Ennek a valóságára emlékeztet a domborzati viszonyok összefüggéseinek ismeretében a fennmaradt kisebbnagyobb tavak, nagy kiterjedésű nádasok jelenléte az árok nyomvonalán. Mi történhetett, s mikor? Erről megoszlik a Pilis kutatók
INSVLA PILIS
(a Pilis rejtély nyomában)
VETRÁB JÓZSEF KADOCSA



Dobogókő
26
véleménye. A pálos iratok a XV. század második feléig említik a Pilist szigetként, ha ezt vesszük alapul Réthly Antal munkássága nyomán tudjuk, hogy első nagykirályunk, Atilla halálától (453) ennek az eseménynek a bekövetkeztét a Képes Krónika (1358) Kr.u. 445-re teszi - számítva 61 alkalommal volt itt Magyarországon olyan nagy földrengés, amely a Pilis hegységet érintette. Az említett saeculumban; 1443-ban, következményeit tekintve; a sziklákon épült várak romba dőltek, lakott falvak, városok pusztultak el. Más vélemény alapján a XVIII. században következhetett be a folyómeder elzáródása az 1763. vagy az 1783. évi nagy komáromi földrengéskor.
A Pilis geológiája
A Pilis fő része kb. 200 millió éve keletkezett, triász kori, dachsteini mészkőből. Emellett a mészkőfajta mellett még vannak más triász-kori képződmények, mint a bitumenes kalciteres mész
kő, dolomitok, világosszürke mészkő (Raetavicula contorta). A Pilis északnyugati oldalán még vannak jura üledékek is, mint például a Kesztölc és a Dorog feletti halványvörös mészkő. Ebben a kőzetben találhatunk pörgekarú kövületeket. A lepusztulási időszakban főleg a dachsteini mészkő karsztosodott erősen. Ezeket az üregeket béleli ki a vörös föld; ,,terra rosa". Az eocén korban az üledékek a hegység peremére korlátozódtak. A hegység kisebb vonulataiban homokkő is található, ami a középső oligocén tenger
partszegélyi üledéke. A pilisszántói kőfejtőben Pecten és Ostera kagylókövületek fordulnak elő. Ami még alárendelt, kevésbé előforduló kőzet a Pilisben, az a kiscelli agyag. Ez az oligocén közepének egy másik üledéke. A felső oligocén során a Pilis nagyobb része szárazulat lehetett. Egy részükben a vízben élt puhatestűek maradványai találhatók meg, mint például az ún. Pektunkuluszos homokkőre jellemző Glycymeris latiradiata és a Cardium-kagylófélék, másutt pedig inkább csigakövületek találhatók. A Pilis túlesett a vulkanizmuson, ezért ez inkább a Visegrádi-hegységben vehető észre. A Pilis barlangjai jól karsztosodó, szintén dachsteini mészkőből alakultak ki, mégpedig a feltörő hévizek hatására. A hegységben az üledékképződés záró tagjai a pleisztocénben jöttek létre. Néhol homok, futóhomok is felhalmozódott.
A PILIS KOZMIKUS KAPCSOLATA
Szőke Lajos: A HIÁNYZÓ LÁNCSZEM (Faktor Szolgáltató Betéti Társaság kiadása 1995.) 103-104. oldal
„Az ősprincípium = a világ valamennyi emberének karaktere, jellemvonásai néhány emberi alaptípus bizonyos százalékos arányú keverékéből leképezhetők. Ezek az emberi alaptípusok az ősprincípium nevet viselik. Az ősprincípiumok szellemi lényeinek materiális kivetülései a bolygók jelenvalósága az égbolton, ezért azokkal nem egyneműek, mint ahogy a szellem, a lélek nem azonos a testtel, ami hordozza. Az ősprincípiumokat hordozó égitestek; Nap, Hold, Merkúr, Vénusz, Mars, Jupiter, Szaturnusz.
NAP (Isten kozmikus képviselője, minden élet forrása) Jelenléte határozott és erőteljes melegség-érzettel párosul, határozott pozitív radiesztéziai erőteret gerjeszt. Sugárzásának jellege a materiális tudásunkkal nehezen meghatározható. Hatása a tenyérben a legerőteljesebb. Szeretet-sugárzás, boldogság-érzettel párosul. A Teremtő Atya sugárzó szeretete, aki fia, Jézus krisztus által nyilvánította ki magát a földi tereken.
HOLD Szellemi lényének legintenzívebb megnyilvánulása a teliholdat és az újholdat megelőző másfél napban tapasztalható. Erősen pozitív radiesztéziai sugárzás. A tenyerünkben érezhető szolid, de igen kellemes hűvös érzetként jelentkezik. – Nő- tulajdonságú. (Babba, Nanar, Sin) Boldogasszony szeretete: elfogadó, befogadó, megbocsátó, féltő-óvó szeretet-sugárzás.
MERKÚR (A gyógyító princípium) A Merkúr szellemi lényének karaktersugárzása saját földi tartományában, hármas égitest-együttálláskor az arra sétáló és a Merkúr karakterére koncentráló embernek a gyengélkedő szerveit gyógyítja gyengéd figyelemmel, majd az elegendő dózis után elhagyja azt. Jelenléte általában a lábszárakon felfelé ható bizsergés formájában mutatkozik. Érzékelésükhöz végtelen nyugalom, biztos álló-helyzet felvétele szükséges. Uralt tartományát, a teliholdat és az újholdat megelőző másfél napban érdemes felkeresni (hármas égitest-együttállása előtt).



A királyi központ lapja 27
VÉNUSZ (A Vénusz a nőiesség, szerelem, erotika szimbóluma.) A Vénusz karakter-sugárzásának rezgésképlete a szolid, önfeláldozó, magát-átadó, feltétel nélküli égi-szerelem megélésére vezet. Annak megtapasztalására, hogy a földi szerelemnél, szeretetnél létezik magasztosabb, éteri magasságban cselekvő szeretet, szerelem. – Romantikus, bódító erejű érzés, HA TÁVOZIK, MINDEN ESETBEN MEG KELL KÖSZÖNNI NEKI, S A TÖBBIEKNEK IS.
FÖLD (Föld-anya) A Nap-atya és a Hold-anya nászából született ősprincípium. E két ős energia kisugárzásának rezgésképletét őrzi karakter-tükrén keresztül (felsőrésze a Napét, alsórésze a Holdét). Szeretet-energiát nyújtva imával fejezhetjük ki tiszteletünket, szeretetünket irányában. Kulacsunk, üvegünk, korsónk első vízkortya őt illeti.
MARS (Harcias, katona) A Mars karaktersugárzásának a rezgésképlete, jelenléte, esetén hátba verés-szerű intenzitással vagy égetően erős érzéssel párosul. Villámcsapás-szerűen világít rá hiányosságainkra és mutat rá megoldandó problémánk hátterében lévő lelki okokra. Ha elvégezte dolgát, szolidan visszavonul. Ha nincs velünk dolga, és mégis meghívjuk, olyan érzetet kelt bennünk, mintha a harctéren lennénk, fejben jelentkező bizsergető érzést, vértolulásos – adrenalin túltengés fokozta harci kedvnövekedést. Földi közegben, hármas égitest együttálláskor gyakran ad figyelmeztető jeleket. Vért fakasztó, tövises cserjékbe botolhatunk, hiszen szereti jelezni, hogy itt ő az úr.
JUPITER (Szolid, alázatos és jóságos) Karaktersugárzásának rezgésképlete leginkább szolid, feloldódó önzetlen szeretetet hív elő, mely érzés tetőtől-talpig átjárja az embert. Akkor is jön, ha nem kérjük.
SZATURNUSZ (Szigorú, számon kérő, büntető hatalom) A Szaturnusz karaktersugárzásának megnyilvánult rezgésképletét az emberi test igen „hivatalos”, amolyan „számon kérő” s legtöbbször kellemetlen lelkiállapotnak éli meg. Fojtott rosszullét, állandó idegi feszültség. Tájegységeiben, különösképpen hármas égitest-együttállások esetén a Szaturnusz érzékelteti, hogy uralja a teret. – Jelzései: kisebb bosszúságok, ficam vagy lábtörés elszenvedése is lehetnek. A Szaturnusz igen kedveli a szaturnuszi tájakat, a szaturnuszi megpróbáltatásokat, ugyanakkor képes is kiváltani ez utóbbiakat. Ezek a tárgyiasult, égitestek formájában megnyilvánuló finomrezgésekkel bíró ősprincípiumok a fent leírt és megtapasztalható pozitív és negatív rezgésképletükkel hatnak az emberi testre, képesek befolyásolni érzékeléseit, szervei jobb működését, lelki állapotára és cselekedetei milyenségére, minőségére irányítják figyelmét. Tudatossá, gondossá teszik, rendezik életünket, sorsunk alakításában segítséget nyújtanak, figyelmeztetnek. Kapcsolatfelvételre ez ősprincípiumokkal nem kell mindenáron törekednünk, hiszen jelenvalóságukkal, ha szükségünk van rájuk, azonnal jelentkeznek. Szent időben, szent helyen – szokták volt mondani, hármas bolygó-együttállás idején a legerősebben vannak jelen kőben, fában, levegőben saját választott területükön. Ilyenkor érdemes felkeresni földi tartományaikat, első sorban, a Pilisben.
Itt a Kárpát-medence központjában, az Ister gamja körül, a Duna kanyarulatánál, Nap-kerék formát alkotva található egyedülálló módon az az ősprincípium - bolygók uralta terület, amely a Nap védelmező ölelésében ringatott Hold köré csoportosult Mars, Szaturnusz, Jupiter, Merkúr, Vénusz, és ezek tulajdonságai jellemeznek. Erről Szőke Lajos könyvének 93. oldalán, így ír: „Helye pedig a Kárpát-medencében van, a Duna kapujánál (Duna kapuja = Ister gamja = Esztergom) kezdődő híres, háromszög alakú területen, ahol a történelmi Buda, s a mindenkori szkíta-magyar isten-királyok koronázó-fővárosa: Alba Regale (Fehérvár) romjai nyugszanak. Ami itt történt, ami itt történik, s ami itt történni fog, az nem embertől függ, mert azt a radiesztézia tudományával igazolhatóan, az ősprincípiumok cirka százezer éves tartományhatárai közlik velünk. E hely valaha, Egyiptomhoz és Tibethez hasonlatosan a Földanya egyik legszentebb helye volt, s habár mi nem tudunk erről.”
A Pilis hegyei
A Pilis-hegység legmagasabb hegye a Szántó fölött emelkedő Pilis hegy (756 m), amelyet a helybéliek – formájáról – Koporsóhegynek is neveznek. Részét képezi annak a hegyvonulatnak, amely kezdődvén a mai esztergomi részeken a Kis- illetve a Nagystrázsa-hegyekkel, a Fekete-hegyen keresztül éri el a Pilistetőt, s fut tova a Hosszúhegyen a Ziribárig (ZI.RI.BAR=) majd a Kis- és Nagykevély érintésével érkezik meg az Ezüsthegyre, amely a Pilis kapujának is neveztetik. Ez a hegy, melyet régi nyelven Berdónak hívtak, választja el a mai főváros óbudai részét a Pilis külső területeitől; Kalásztól, Pomáztól, Szentendrétől. E terület jelentős őskori és koraközépkori régészeti leletek lelő helye volt a XIX. és a XX. század folyamán. Ma is léteznek itt, a kultúr-rétegek alatt, fel nem tárt, érintetlen területek. Tovább foly



Dobogókő
28
tatva utunkat északi irányba a Kőhegyen túl, Szentendre fölött találjuk a Nyerges-hegyet, régi nevén a Hortobágyot (557m.), Kis-Hortobágyot, a Berseg és a Vértes-hegyet majd Szent László hegyét: a Kékest (590 m.). Következő jelentős hegye Visegrád (Wissegrad = Víz-szeg-garád) felé haladtunkban az Urak-asztala (593 m.). Visegrád előtt, annak közvetlen szomszédságában, említsük meg a Nagy- ill. Kis-villám hegyet, mivel a Turul-nem béli Árpádok korában jelentőséggel bírtak. A Nagyvillám (377 m.) IV. Béla király idejében szintén Pilisnek neveztetett. Ha Visegrád fellegvárából nyugatra tekintünk, a Duna bal partja fölött emelkedni látjuk Szent Mihály hegyét (484 m.), amelyet a folyó főága félkörívben kerül el. Vele szemben emelkedik Dömös (Dumuz, Dimis, Demes, hangzóváltással: Temes) hegye (639 m.) Ez a hegy a régi királyi központ közepén fekszik és a tetején nagykiterjedésű magas falaival királyi vár állott.
Ex arcis nomine denominatur...
Erről a belső területről emlékezik meg Oláh Miklós magyar főpap (1539. Zágráb püspöke, 1564. esztergomi koronázó érsek) 1536-ban, Bruxelles-ben írt „Hungaria” című könyvének VII. fejezetében: „Az erdős hegy, amelyet a vár nevén neveznek, (Marostól, melyet az időben németek laktak) a Duna szemközti partján nyugat felé két hazai mérföldre (1 magyar mérföld= 8354 m) húzódik. Közepén van Dömös prépostság, tekintélyes és jövedelmező, figyelemre méltó hely. A Duna partjára néz és körülbelül a hegyláb szélén van egy másik királyi palota ezt gyönyörű kert és az esztergomi érsek vadaskertje veszik körül, Esztergomtól egy olasz mérföldre fekszik. Innen emelkedik az a hegy – a lejtőin szőlős kertek húzódnak -, amely Esztergom vára és városa fölé magasodik.”
„Haec sylva, quae ex arcis nomine denominatur, in ripa adversi Danubii ad zephirum retrahitur in spacio duorum miliarium nostratium. In huius medio est praepositura Demes et dignitate et redditibus insignis. Danubii ripam prospectans et in eiusdem circa finem radice aula alia est, extructa, quam amaenissimus hortus et ferarium archiepiscopi Strigoniensis ad unum miliare Italicum a Strigonio distans ambit. Exurgit hinc mons, cuius in latere vineae porriguntur, arci et civitati Strigonio imminens.” A belső, királyi terület, amely régi oklevéli meghatározásban „Ples, a király úr erdeje” lejegyzéssel bír, közepén a három hegygyel, amelyet Aradi Lajos kutató a szkíta népek ősatyja égi másának: a Nimród-csillagkép övcsillagjainak levetüléseként határozott meg; Árpádvár (Pádvár), Rám-hegy, Magas (Magos, Mágocs vagy Mágus) hegy. Természetesen a csillagképet alkotó jelentős csillagok földi vetületének kapcsolódó pontjai is beazonosíthatók e területen. A térséget bemutató térképen, s a valóságban is felismerhetjük a leírás alapján a pilisi hegyek alkotta határvonal kiszögellési pontjait. Ezek a következők: Kékes (Nagy Villám), Urak-asztala, Kékes (Szent László-hegy), Dobogó (Dobogókő), Ráró-hegy, Dobogó-hegy és a Szent György-hegy. E térség bemutatása során meg kell említeni kistérségként a Búbánat-völgy két oldalán található Vasarc, Hosszú, valamint Sas-hegyet a Hideglelős-kereszttel és a völgy szemközti oldalán magasodó kettős hátú Szamár (Zamar) hegyet. Az észak felé lefutó völgy a Dunára és szigeteire tekint; a Szűz Mária, (jelenleg Déda sziget) a Helemba, és a Törpe-szigetre.
Érdekességként említem, hogy a Pilis hegység rendezett energia mezei, a földrajzi térségről alkotott műhold felvételek tanúsága szerint – a felhőképződések révén - világos rajzolatát adja e belső szakrális, királyi terület határvonalának, amely északra, a Duna völgyére tekint, délre, arra a hegyvonulatra, mely az u.n. Budai-hegységtől választja el, erős, természetes védőfalként e természet és ember alkotta erődrendszert, melyek neve: Pilis. A Pilis-szigetet környezeti összefüggéseivel és történelmével együtt kell vizsgálnunk, hogy minél teljesebb, egészebb képet kaphassunk róla! – erre figyelmeztet Szántai Lajos művelődéstörténész, aki rámutat a Dunántúli középhegység várait uraló hatalmas, Árpád-házi Csák nemzetség, és az Északi középhegység erődítményeit bíró Árpád-házi Aba nemzetség, amely rövid ideig királyt is adott a válságos helyzetbe jutott országnak (Aba Sámuel 1041-1044), továbbá a Boldog Özséb alapította (1250) értékmentő pálos rend a szakrális magyar királyi hatalmat támogató együttműködésére. Ezt igazolja az Árpád-ház fiágon történő kihalása után, hogy e két megnevezett család ellen lépett fel fegyveres erővel, több éves háborúkat vívva, Károly Róbert az
első vegyes-házi király. A harmadik támot, az egyház által védettséget élvező pálosokat, a végső csapás formájában jelentkező feloszlatás II. József – osztrák császár és koronázatlan magyar „király” rövid, egy évtizedes uralmának kezdetén érte a XVIII. század végén. Ez idő óta eltelt évszázadok alatt sem alakulhatott újjá e magyar szerzetesrend: Remete Szent Pál rendje eredeti szellemiségére találva, amelynek elsődleges feladata a magyar nemzet szellemi értékeinek, javainak mentése és védelme, ha szükségesnek ítéltetik, akkor fegyverre kelvén is. Tudvalévő, hogy a pálos atyák vezetői, elöljárói a rend alakulásának kezdetén, vérségi vonalon kötődtek a királyi házhoz, katonai előképzettséggel rendelkeztek, hadi tapasztalatokkal bírtak. Röviden szólva; tudós, magas szellemi és lelki szinten álló kiváló katonák, akik, ha a haza megkívánta, imával, s karddal egyformán segedelmére siettek. Ennek az embertípusnak egyik legkiválóbb alakja; Hadnagy Bálint pálos szerzetes és költő, akiről Gyöngyösi Gergely atya (sz.1472-1545) - a pálos rend főnöke 1520-1522 között - főművében: „Az első Remete Szent Pál rendjén lévő testvérek életrajzai”-ban (Vitae fratrum heremitarum ordinis fratrum Sancti Pauli primi hermitae) külön megemlékezik. Az írott források megemlítik, hogy Visegrád fellegvárát a márianosztrai pálos atyák védték meg annak ostromakor (1526), a Duna folyó alatt átvezető alagútrendszer segítségével, bejutván a török haderőtől szorongatott erősségbe.
(folytatjuk)



A királyi központ lapja 29
A pilisszántói Csillagösvény megszületésének néhány éve alatt tekintélyt szerzett magának. Rangját szellemiségének köszönheti, s aki ezt a vonzást megérezte, részesült lelkének melegségéből. A szellemi táplálékra éhező, táplálék után eredt, és itt a Csillagösvényen rátalálhatott. Aztán az évek alatt kikristályosodott értékrendjére lassacskán kezdtek ráakaszkodni olyan elemek, akiknek ideológiája nem teljesen ide való, de hasznot remélt belőle húzni. Hogy kerül például a Pilisbe harcos indiánfej, Shaolin tábor, indiai guru, halálfejes vörös zászló, körmeit ijesztően meresztő sas, Buddha, Kryon, szíriuszi emberek. Vagy épp Pó apó sámánfejedelem Jézussal egy gondolatban? Hogy keverednek bele idegen kultúrák a magyarok őshonos keresztényi világába, a Turul-nemzettség szent Pilisébe? A mi generációnk a „Pilis anyatején” nőtt fel, miért nem elég neki a mi gyönyörű saját egyedülálló magyar kultúránk? Mitől magyarok ők, ha a Csillagösvény faragványai, szobrai, a Pilis Harangja, a Boldogasszony kápolna, a Pilis Keresztje nem az igazi? Csak mert keresztény és (szerintük) nem elég ősmagyar? Miközben Szent Istvánt ócsárolják erőszakos keresztényítés miatt (ami persze nem is igaz), mintha Jézus hite és tanítása oly nagy baj lenne. A Pálos-rend alapítóját, Boldog Özsébet fiktív személynek mondják, a keresztről leveszik a korpuszt, Szűzanya kezéből kiveszik legkedvesebb imáját, a Rózsafüzért, a keresztény értékrendet pedig „fikázzák”. Látók sokaságának „jön le” a tuti üzenet, de furamód az égi üzenő mást mond az egyiknek, és mást a másiknak. Tehát a vonal túlsó végén nem ugyanaz küldi le a titkos jeleket!? Ahány „látó” annyi látásmód! Minden kultúra tiszteletreméltó, amely évszázadok alatt az ott élő nép anyaföldjének kultúrájává nemesedett, de létjogosultsága, még inkább értelme és üzenete csak ott van, ahol született és azokhoz szól, akik körülményeihez igazodik! Nem vagyok híve a nagy kultúrák keveredésének, mert abból előbb-utóbb baj lesz. Lásd Jeruzsálem, ahol együtt vannak a szeretet hirdetői Mohamed, Jahve, Allah, Jézus, még sincs béke soha!
A Hosszúhegyen stikában kialakult „Gyógyító csillag” idegen létrehozóinak legyen igazuk, gyógyuljon a beteg társadalom. Ha attól meggyógyul az odataláló beteg, örülök neki. Csak nem értem, hogy kerül Jézus a doboló sámánok közé? Merthogy állítólag harminc éves koráig náluk tanult. Az élő Isten fia elment tanulni inasnak hozzájuk? Akkor a sámánok vajon kihez imádkoznak, ha maga az Isten fia csak csicska lehet náluk? Nyilván a sámánok istenibbek az Istennél. Jó lenne legalább az alapfogalmakkal tisztában lenni! A Hit ereje valóban jó gyógyszer mindenfajta betegségre, főleg ha szeretettel találkozik és nem pénzzel, mert a szeretet a jót látja a másikban, nem a rosszat. Kérdés csak az, mennyire hiteles, amiben hiszel? „A Te hited meggyógyított Téged” ezt nem a fősámán Pó apó mondta, hanem Jézus. Nekem Ő a hiteles! Egy dolog a történelem és más dolog a hit. A pozsonyi csatában Árpád sebesült harcosa nem ugorhatott be valamely kórházba egy CT vizsgálatra, fájdalomcsillapítóért sem a patikába, ami gyorsan enyhíthetett volna esetleges fájdalmán. Nem volt más csak a Táltos, az évszázadok napi gyakorlatában érlelődött, őseitől öröklött bölcsessége, amivel ingyen, szeretetből, népe szolgálatában gyógyított. A mai önjelölt táltosokból csak ez hiányzik, meg az alázat. A Gyógyító csillag létrehozójának korrektsége már ott megkérdőjelezhető, hogy illik-e egy már meglévő, világosan és egyértelműen őshonos nemzeti és keresztény szellemiségű, egy közösség, egy falu által létrehozott emlékhelyre - a Csillagösvényre - rátelepednie egy testidegen ideológiának? Talán illet volna megkérdezni a falutól, hogy mit szól hozzá, megengedi-e, hozzájárul-e a bányatulajdonos, hogy idegenek csak úgy önkényesen kisajátítsák maguknak egy részt a bánya területéből saját homályos világnézetű misztérium tanyájuknak, egy hagyományosan keresztény faluban? – Neki is joga van ez az ő hazája is - mondja erre!
Ködfoltok a Pilisben
SZŐNYI JÓZSEF
A Pilis Keresztje télen
A Boldogasszony kápolna télen



Dobogókő
30
– Sajnálom, de nincs joga a falu rendjét felborítani! A falu Rendje pedig a Csillagösvény szellemiségében nyilvánul meg! Nem muszáj elfogadni, akkor keressen magának más helyet, de illik tiszteletben tartani azt, ahova betette a lábát! Vajon hallott-e a kötelesség fogalmáról valahol? Mi megtettük a magunk kötelességét, a jog nekünk jár! Mert nálunk a kötelesség az első, csak ezután jöhet a jog! – válaszolom. Társadalmunk ki nem mondott problémája, hogy csak a jogra koncentrál. Kötelességtudomány nincs, jogtudományból annál több. Pedig a kettő egysége adná a harmóniát. A korunkban divatba jött szólásszabadság is csak a liberálisoknak jár, nekik mindent szabad, azt tehetnek, amit akarnak, nem gátolhatja akaratukat senki és semmi. Őt ne korlátozza holmi Tízparancsolat! Az Istengyalázás számukra kéjes öröm. A más véleményen lévők pedig jobb, ha befogják a szólásszabadságra nyíló szájukat, mert rögtön nyakukba vágják valamelyik kedvenc izmusukat és viszik a dutyiba. Jog hátán jog! Legfelül annak lesz joga, aki a legerősebb, az alatta levő jogát pedig eltiporja. A szabadelvű „Nagy Szabadság” embere magát tartja Istennek, kiválasztottságának felsőbbrendűsége alapján jogot formál a természet, a világ rendje feletti uralkodásra. Az ő rendjük Istene a Káosz. Szerintük a keresztényeknek nem lehet hiteles a véleményük, mert befolyásolja őket a saját, korlátokat állító, valami Isteninek mondott Rendjük, a Tízparancsolat (vagy épp a jézusi egyetlen, új parancsolat: a Szeretet, amely nem vár viszonzást). A Teremtő mindkettőt megajándékozta szabad akarattal lehet hát választani: élet, vagy pusztulat? A keresztények szabad akarata a korlátokat választja, mert azok mentik meg a szakadékba eséstől. És lám a világ, gyorsuló sebességgel halad a pusztulás felé. Úgy tűnik, az a Bibliai világvége valakiknek tényleg el fog jönni. Újkori önjelölt próféták nőnek ki a világ mostani rendjéből, akik himnuszainkat is megmásítják, mert állítólag nem korszerűek. Hogy veszi a bátorságot magának bárki, aki nemzetünk sorsdöntő, jajvirágos évszázadai által kiérlelt, megküzdött, elvérzett és Pusztinától Felvidékig, egész Kárpát-medencében a magyar nép lelkéből mély áhítattal énekelt Himnuszainkban akár egy vesszőt is megmásítson! A –balsorsot- vegyük ki Himnuszunkból, már nem Kölcsey korát éljük, engedik meg maguknak az újítást. Szerencsére a balliberális az Istent és a Szent Koronát már nem, vagy még nem merte kivenni sem a Himnuszból, sem az Alkotmányból, sem a Parlamentből pedig igencsak útjába áll neki. Székely Himnuszból vegyük ki, hogy „porlik, mint a szikla”. A 300 éves Boldogasszony Anyánk Himnuszunkban nem „szegény magyarok” vagyunk. Ha akárkik kedvük szerint változtatgatják szent imáink szövegét, akkor azt felhígítják, és lassan elveszítjük más értékeinkkel együtt a Himnuszainkat is! Mert az már nem lesz a Himnusz! Nem kell a feszületen szenvedő Jézus, vegyük le a keresztről! Nekünk csak az örömteli feltámadt Krisztus kell!- mondják az oltáron álló feszületre. Nyilván az illető nem tudja, hogy az oltár áldozati hely, ahol Jézus feláldozta magát a kritizálója vétkeiért is. Nagypéntek nélkül hogy lehet beszélni feltámadásról? Természetesen, a feltámadt Krisztus a kereszténység leglényegesebb örömteli hittétele, hisz az evangélium maga az örömhír, a nélkül nem érne semmit a kereszténység. Láthatjuk azt is, milyen gyorsuló sebességgel silányodik a kultúra, az értékrend, és nem jön helyébe semmi új érték. Bulvár szintű bóvlik cserélik le régi gyönyörű népi szokásainkat. Évszázados szép hagyományok tűnnek el percek alatt, sorvad a kereszténység, elfogy a papság, csorbul
az Egyház tekintélye. A templomok kiüresednek, és velük együtt halkul az érző szívek hangja. A katolikus hívők nem értik miért erőltetik rájuk a judeo-keresztény ideát, amikor ők csak keresztények akarnak maradni. Ha lenne buddhista mohamedán, vakaródzhatna szegény, míg rájön, most akkor vajon hová is tartozik ő? Hisz Buddha nem Mohamed, mint ahogy Jahve és Jézus közt is csak a J betű az azonos. Sokan e dilemma miatt nem mennek templomba. Gondolom nem ez a cél! Érződik, hogy a világrend részeg vezetői miatt, törvényszerűen közeledik valami „Nagy Csattanás” a Földön! Az emberiség, tettei következményeinek tudatában, masírozik a szakadék felé. Fogyasztói társadalom jelszava: fogyasszál még többet, kit érdekel, ha egyszer csak elfogy a Föld. Templomunk padló alatti folyosója, benne a Keresztes Kő sok érdeklődőt vonz magához. Olyanokat is, akik nem biztos, hogy hívő lelkek, csak kíváncsi turisták. Van, aki ezt rossz szemmel nézi, én viszont örülök, hogy valamivel becsaltam a templomba egy ateistát, akit talán megérint valami a templomunk lelkéből. Annak idején csinálhattuk volna persze másképp is úgy, ahogy mások gondolták, javasolták. A Keresztes Követ nem én faragtam. Tüntessük el, hogy ne lássa senki? A folyosókat nem én építettem. Töltsük fel híg betonnal és aztán semmi gond? Felejtsük el, meghalt! Csakhogy akkor vele együtt pusztult volna atyáink, múltunk és saját magunk megbecsülése, történelmünk tanulságos üzenete, őseink tisztelete. Elszomorodok néha emiatt, de épp ezért elszántan keresztény miséket, zarándoklatokat és nem érthetetlen ezoterikus révületeket szervezek a hegyre, mert tudom, ha kivonul innen a keresztényi szellem, a Jézusi hit, a hátrahagyott űrbe be fog jönni az önjelölt próféták, látnokok, pénzkereső ezoterikus gyógyítók, önistenítő zagyva szellemi irányzatok hada és a Csillagösvény rendjét szétzülleszti az ideológiai káosz. Nem rossz emberek ők, csak alapfogalmak ismerete nélküli téveszmék csapdájába esett reményt és kiutat keresők. A világ erkölcsi pocsolyájában keresik a jó példát, csak nem látják, mert maga az útmutató is ködben van. Jó szándékú emberek ők, talán fel lehetne karolni őket és helyes irányba terelni, és nem a kezükre csapni. A keresztény hit alapjainak ismerete nélkül bizony sok sületlenség nyilvánul meg. Nehezen oszlik a köd. A templomellenesek úgy vélik, hogy oda a maradi, bigott emberek járnak, akik képmutató módon csak az új ruhájukat mennek mutogatni, és azt hiszik magukról, hogy szentek. Pedig a templomba járó épp azért megy oda, mert tudja, hogy nem szent, sőt megbocsájtást remélve vétkeiért, közeledni szeretne a szentekhez. Ha vendégségbe megy az ember, tiszteletét adva a ház urának, akkor alkalomhoz illőn öltözik, hát akkor az Isten házába menet nem ilyen tiszteletadás illő? A templomba járó viszont nem gúnyolódik, hanem így imádkozik értük: „Jóságos Istenem, áldd meg azokat, akik már itt vannak a templomban. Oltalmazd azokat, akik úton vannak a templom felé. Bocsáss meg azoknak, akik készülődnek, de sohasem érnek ide és légy irgalmas azokhoz, akik sohasem készülődnek a templomba”.
Ha azt hiszi valaki magáról, hogy nincs szüksége az emberiség létezése óta felépített és tiszteletben tartott templomokra akkor talán már nincs messze attól sem, hogy magát tartja Istennek. Az alázatnak ez a hiánya jellemzi a liberális eszmét. Vigyázzunk magyarok! Nekünk nem szabad lesüllyednünk a liberális Charlie Hebdo erkölcsi szintjére, mint a franciák! Mert az nemzetünk jövőjébe kerülhet!
Pilisszántó, 2015. elején



A királyi központ lapja 31
A barlangok eredete
Akarva, akaratlanul is reánk köszön a múlt, ha a Pilis erdeiben járunk. Az igazi nagy csodákat azonban nem a turistautak mentén találjuk, hanem beljebb, a rejtettebb erdőrészekben. Ilyenek a barlangok is, bár a legtöbb objektum jól megközelíthető, könnyen vagy kicsit nehezebben járható terepen, de azért akadnak olyan üregek is, amelyekhez keskeny vadcsapás, vagy még az sem vezet fel. A hegyek uralta vidék rendkívül sokszínű, és változatos. Noha a legtöbb hegy természetes eredetű, de van ezek között is olyan, amelyeket valamikor az elfeledett ősmúltban emeltek, építettek őseink.
Ilyenek a barlangok sötét, titokzatos járatai is, mert vannak ugyan természetes úton keletkezett objektumok, de akadnak szép számmal olyanok is, amelyek mesterséges beavatkozás révén nyerték el mai formájukat. Hogy ezeket pontosan mikor, és milyen céllal készítették eleink, az több szempontból vitatható, illetve számtalan egyéb fontos kérdésre ad okot a kutató szemében. Hiszen bányásztak és laktak bennük, de akár óvóhelyként is használhatták, vagy épp átjáróként a hegyek alatt... Sorozatunkban elsőként tekintsük át azt, hogy milyen barlangok is vannak a Pilisben, ezek hogyan jöttek létre, és mikor, és amelyekben emberek is laktak oly hosszú időkön keresztül. Maga a barlang elnevezés a mai tudomány állása szerint szláv eredetű, én azonban ezt erősen kétlem, hogy így lenne. Úgy gondolom a fellelhető szavak bizonyítéka alapján, hogy sokkal inkább ősi sumer-arameus szóösszetételről van itt szó és nem szláv eredetről! Bar=fény, lang=láng. Fényláng. Ezt magyarul is tökéletesen megértjük, mert, hogy köze van az ősi nyelvezethez a magyarnak! Ugyanis a ma nagyrészt beszélt nyelvünk ebből alakult ki. A Fényláng maga (a barlang) tehát az a hely, amely a hegy belsejét, ugyanakkor sötétségét is jelenti. S nem is véletlenül nevezték el így őseink. A sötétbe be ugyanis fényt kell vinnie an
nak, aki oda, lemerészkedik... hiszen a két pórus kiegészíti egymást, s egyik a másik nélkül nem létezhet. Mivel egykoron nem voltak modern világító eszközök: különböző zseb-, és fejlámpák, reflektorok, ledizzós erőforrások, hanem csak egyszerű faggyúból és gyantákból készített fáklya, viaszgyertya és olajmécses volt, így ezek világító forrását őseink egyszerűen „láng”-nak nevezték... A hegy azonban felfelé irányul meredek oldalaival, ezért az a felső-, s a barlang maga, mivel mély üregeket képez a hegyen belül, az az alsóvilág. Már az ókori görög eposzokban is találkozunk az alvilággal, ahol a holt lelkek vannak, és ezek hatalmas földalatti csarnokokként szerepelnek. Az istenek hegye viszont az Olymposz, amely a „mindenek feletti” felsővilágot jelenti, (az istenit). Talán az a képzet, amely szintén tudományos körökben igen elterjedt a középkori emberről téves, miszerint nagyon féltek a barlangoktól, s a sötét lyukakat sárkányok, hatalmas szörnyetegek tanyájának, és mindenféle „ott lapuló gonosz fészké”-nek tartották. Ékes bizonyítékul szolgál erre, az ős Pálos-rend, - akik mint azt jól tudjuk, - a barlangokkal igen szoros kapcsolatot tartottak fenn. De ilyen volt a távoli régmúlt ősembere is, aki barlangok üregeiben élt, és nem félt harcba szállni otthonáért a közel 4 méteres Barlangi medvével sem.
Kialakul a kőzet, benne a barlang
Maga a barlangok kialakulására létezik tudományos magyarázat, a geológia, mint tudomány, által, s ha egyetlen szóban kellene elmondani, akkor annyi, lenne csupán: víz. Igaz ugyan hogy a barlangok kialakulása az egykori forrásvizeknek köszönhető, viszont akad olyan példa is, - amint azt majd a későbbiekben látni fogjuk, - hogy nem a víz volt a kialakító elem, az üreg keletkezésekor, hanem egyéb tényezők működtek közre. A mészkőbarlangok esetében, viszont a víz játszotta a döntő szerepet, mert ez az erő volt az, amely tágas üregeit kimosta, kioldotta, persze a geológiai törésvonalak mentén.
A Pilis barlangjai (1. rész)
BENYÁK ATILLA
A Leány-barlang előrésze
Barlang, a Fényláng



Dobogókő
32
Lássunk erre néhány példát: 1. Mintegy 200-220 millió évvel ezelőtt a Triász korban, a Pilis területén sekély vizű, trópusi tenger hullámzott. A vízben élő kagylók, csigák meszes héjaiból, vázaiból rakódott le s préselődött össze, a környék fő kőzetanyaga: a mészkő. Így alakult ki tehát a Pilis-hegy anyaga is, az egykori szerves élővilág immár teljesen halott részeként. Vagyis, ami elmúlik, megszűnik abban az állapotában, azon új élet indul. Örök körforgás... Később a Pliocén időszak idején, tektonikusrepedések keletkeztek, s a földmozgások hatására, források kezdtek feltörni a mélyben, utat keresve maguknak. Ezek az egykori források, üregeket, járatokat kezdtek vájni a néhol képlékenyebb, másutt kemény mészkőbe, s az így létrejött barlangüregek víz alatt maradtak. Ez egészen a Pleisztocén idejéig tartott, amikor is a hegy több fázisú lassú kiemelkedése, és ezzel együtt a járatok részbeni öszszetöredezése, - szintek egymástól való eltávolodása, eltörése megtörtént. Ezáltal viszont mélyebb szintekre szivárgott, folyt el a termeket, folyosókat addig kitöltő víz. Ezek az úgynevezett Keveredési korrózióval létrejött barlangok.
A korábban így kialakult járatok ezzel szárazzá váltak, s megindult bennük, felszíni leszivárgással, a különböző csapadékvizek, olvadékvizek hatására a cseppkövek képződése, - egy végtelenül lassú folyamat, mely még ma is tart... A Pilisben létrejöttek azonban – mint azt a későbbiekben majd látni fogjuk – olyan barlangok is, amelyek szintén üledékes kőzetben jöttek létre, de ez már a későbbi időszakban történt, az oligocén idején. Ez leginkább a Kevély-hegycsoport barlangjaira jellemző, hiszen a nagyrészt mészkőben, márgás üledékben kialakult járatok felett már Felsőoligocén homokkövet találunk. Ezt a kőzetet is tengervíz „rakta le” azaz cementálta össze az apró homok és sóderszemcséket, egységes kemény kőzetté. Ennek a sokat emlegetett, „népies” elnevezése: „a természet betonja”. 2. Vannak persze itt még olyan barlangok is, amelyek folyóvíz által jöttek létre, de nem a fentebb leírt módon. Ezek a víznyelő barlangok, melyek még ma is alakulnak, hiszen nagyobb esőzések, vagy hóolvadás után az áradmányvizek beleszivárognak, belefolynak és mélyebb szintekre vezetődnek el. Tehát a föld mélye elnyeli a leszivárgó esővizeket, hóolvadásokból származó csapadékot, sok törmeléket, iszapot szállítva magával. Ezek a barlangok, általában nagyon sárosak, és vizesek, ugyanakkor szűkebb keresztmetszetű járatokból is állnak kisebb termekkel. Az igazán nagy Víznyelőbarlangok leginkább a Bükkhegységben, Aggteleki-karsztvidéken találhatóak, de a Pilisben is akadnak ezekből kisebbek, ám a hegység szinten azért jelentősebbek is. 3. Vannak a Pilisben abszolút hévizes eredetű barlangok, amelyeket a kénsav- és széndioxiddal dús tartalmú meleg víz alakított ki egykoron, s előfordul, hogy ezután már a hidegvíz is döntő szerepet vállalt a járataik további alakulásában. Nem mehetünk el szó nélkül az egyéb barlangi képződmények mellett sem, hiszen különösen érdekes ásványok rejlenek ezekben a hévíz által kialakított barlangokban is. Ilyen a Borsókő, vagy más néven Aragonit-kristály, mely az egykori meleg vizes barlangok tipikus iskolapéldája, vagy a kisebb gipszkristály, barit kristály, kalcitkristály előfordulások is. A Borsókő jellegzetes borsószem-forma alakjáról kapta a nevét, mint ahogy
ennek egyik fajtája a Karfiolszerű képződmény is. A hévizes barlang termeit általában abban a mélységben, amelyet huzamosabb ideig kitöltött valamiféle állóvíz, igen dúsan borítják a falait ezek a fajta képződmények. 4. Vannak, felszínre hatoló egykor felszakadt mennyezetű nagyobb termek, amolyan kürtőbarlangok is, a Pilisben, ezeket pedig Zsombolynak nevezzük. Egy dolog azonban közös ezekben a barlangokban, méghozzá a leszivárgó vizek azok, amelyek nemcsak hogy barlangjáratokat, termeket vájnak, hanem díszíteni is képesek a falakat, mennyezetet és a barlang talaját...
A cseppkövek képződése
A kőzet repedésein átszivárgó csapadékvíz először vékony csapocskát alkot, amely leginkább, ha megtartja hengeres alakját, és hosszabbodni kezd, akkor kialakul belőle a Szalmacseppkő, majd amikor ez idővel kicsit megvastagszik, kialakul belőle a hegyes végű, leginkább kard és tőrszerű Függőcseppkő (vagy más néven: Sztalaktit). Természetesen a cseppkőképződésnél számít a csepegés vízhozama, (mennyire intenzív maga a víz beáramlás), és a kőzetrepedés nagysága, szélessége és iránya is. A barlang aljára cseppenő vízcseppek Állócseppkövet (Sztalagmit) építenek, de ezek nem hegyes végű képződmények, sokkal inkább tompán lekerekített, bunkószerűek s általában véve
Cseppkőoszlop a Leány-barlangban



A királyi központ lapja 33
nem karcsúak, hanem tömzsibbek, szélesebbek fenti rokonaiknál. Még egy elérés van a két képződménytípus között: míg a függőcseppkőben egészen a mennyezetrepedéstől kezdődően végighúzódik, egy hosszanti kalcitcső, addig állópárjában ez nem található meg. Miért? Azért mert az Állócseppkövet a fentről lefreccsenő víz alkotja meg, teríti szét, így itt már nem lassan legördülő vízcseppekről van szó, míg a fenti esetében igen. Ha a két képződmény idővel összenő, akkor Cseppkőoszlopról (Sztalagnát) beszélünk. A cseppkőoszlopban is csak addig található meg a vékony kalcitcsövecske, ameddig a Függőcseppkő lenőtt, és eggyé nem vált alsó párjával... Forma tekintetében megint csak a kőzetrepedés és a víz intenzitása dominál. A cseppkő színe pedig a szerint változik, hogy milyen a körülötte lévő kőzet: ha valamilyen kémiai anyagtól „szennyezett” akkor megváltozik a képződmény színe. A tiszta cseppkő ugyanis teljesen hófehér, azonban a vasoxidos anyagok hatására sárga, barna sőt, vörös színű is lehet. Sok különleges színű és formájú képződmény ismert már a Pilis-hegy barlangjaiból, (Leány-, Legény-, és Ajándék-barlangok) s akadnak olyan különleges formájúak is, amelyek viszont csak itt találhatóak meg! (Erről majd a későbbiekben egy egész írást szentelünk...)
A jelen Barlanglakói
Hogy az első barlanglakó állatfaj mikor is telepedett le a hegy belsejébe, nem tudhatjuk biztosan, de ez végül is a fellelhető bizonyítékok alapján mégis megtörtént. Ma is ugyanúgy élnek különleges fajok barlangjaink mélyén, s vannak ezek között egészen ritkák is, és éppen ezért védettek. Ha szóba kerül maga a barlang, akkor majdnem mindeninek a denevér jut az eszébe, mint jellemzően ott élő emlősfaj. A középkorban az emberek féltek, irtóztak tőle csúnyasága, furcsa szokásai, és bőrszárnyai miatt, talán mert a sötétségben él, ott alszik, és ott is vadászik kinn az éjszakában, és mert egyáltalán nem kedveli a napfényt. Ezért nem szerették ezeket az állatokat, és mindenféle mendemondák keringtek, terjedtek el róluk. A vámpír hit egyik alapköveként is emlegették már ezeket a jámbor kis emlősállatokat. Nagy szerepük van a gótikus horror irodalomban, és mégis mennyire keveset tudunk róluk!
Nem nagyon ismerjük magát a közvetlen életterüket, különböző szokásaikat, és még csak a vadászati stratégiájukat sem. Pedig nagyon érdekes kis állatok ezek, s ezt nem csak a bennem megbújó barlangkutató szellem miatt mondom. Sajnos ma már ott tartunk, hogy a denevérek minden faja védelemre szorul, és azt kell mondanunk: tőlünk-emberektől kell óvni őket a leginkább. A hatvanas évek óta rendkívül megtizede
Szalmacseppkövek
Csiga és kagylóhéjak maradványai
Patkósorrú denevér



Dobogókő
34
lődött a denevérek száma, mivel a szopláki Ördöglyuk-barlang mélyén előszeretettel éltek a hetvenes években ez volt a legnagyobb át telelőhely országos szinten! A denevérek a háborítatlanságot szeretik, az olyan csendes, nyugalmas helyeket, ahol békésen áttelelhetnek, azaz téli álmot alhatnak. Ha felzavarják őket, felébrednek, és szinte bizonyos hogy azok a példányok, nem képesek újra visszaaludni, s elpusztulnak. Ugyanis annyira lehűl a szervezetük, alvás közben, hogy képtelenek rendesen repülni, mozogni, így ezek a példányok nem élik meg a tavaszt. Ha azonban a területük védve van, egy erős vasajtóval le van zárva a barlang, akkor átvészelik a hideg téli időszakokat, s tavasztól őszig igen aktívak a rovarok pusztításában. Tavasszal szülik meg utódaikat külön-külön „szülőbarlangokban”, vagy teljesen különálló, barlangbelsőben, olyan helyen, ahol háborítatlanul pihenhetnek. A Pilis-hegységben előforduló denevérfajok a következők: Közönséges denevér, - mint azt neve is mutatja ezek előfordulása a leggyakoribb - Nagy patkósorrú denevér, Kis patkósorrú denevér, Törpe denevér, ritkább viszont a Tavi-denevér, mely, mint neve is mutatja, leginkább vízpartokon, faodvakban fordul elő leginkább. Más emlősállatok is élnek, legalábbis előszeretettel tanyáznak a föld mélyében, ilyen: a Róka is, aki általában csak a téli „ínséges”időszakban húzódik be a barlangba denevérekre, vagy pocokra, mezei-, erdei egérre vadászni. Erre bizonyítékul szolgál az a tény, miszerint mi is megtaláltuk ürülékét a Leány-barlangi mélyen lenn lévő, és a bejárattól egészen távoli járatokban. A róka ugyanis kiválóan tájékozódik a föld alatt, a sötétben. Vala
miféle megérzése, vagy ösztöne hajtja, hiszen még a legtávolabbi, legmélyebb helyről is ügyesen kitalál a felszínre. A másik ilyen nagy emlősünk, a Szirti borz, amelynek eddig csak a nyomait láttuk, vagy épp szőrszálait az agyagon, és ürülékét. Jóval veszélyesebb állat, mint a róka, mivel agresszívabb teremtmény, és harapása is nagyon erős. A Kevély-nyergi természetbarát zsombolya gyakori lakója viszont egy Nagy fülesbagoly. A Csévi-szirtek üregeiben és a Szopláki Ördöglyukban is előfordult már, hogy rövid időre, de befészkelt egy ilyen példány.
Lehet, hogy védekezésként, vagy más okból, de ezért is alszik téli álmot, mélyen az agyagba ásva magát (amelynek semmilyen látható jele nincs), a szürkésfehér bundájú, alig 20-25 centi hosszú, Nagy pele, mely a pilisi barlangok állandó lakójának számít. Hogy a legkisebbekről se feledkezzünk meg, ezért néhány rovarfélét is felsorolok, amelyek a barlangokban élnek. Talán a legismertebb ezek közül a Barlangi keresztes pókok, és egyéb pókfélék, amely általában a bejárat közeli, huzatosabb régiókat kedvelik. A Pók százlábú már ritkább, de azért látható olykor, valamint lepkék, különböző molyfélék, és szúnyogfajok is. A leginkább szárnyas hangyára hasonlító Fürkészdarazsak is itt élnek, s itt „nevelik ki” utódaikat, hiszen az agyagba rakják le petéiket, majd a fiatal példányok május végétől július elejéig egyszerre kirajzanak. Igen látványos tud lenni egy-egy ilyen kirajzás, mivel több milliónyi rovar repked, ugrál kifelé a barlang nyílásán. A barlangokban viszont megtalálható eme rovarok kifejlődési helye az agyagban, valamint a falakon alig 1-2 cm nagyságú, körkörös odaszáradt tetemük. Nyilván a gyengébb vagy idősebb, életképtelenebb példányok elpusztulnak, a falakra ragadva furcsa matricaként. A Leány-barlang Hangyás-ága volt valamikor a főbb kifejlődési és kirajzási helyük. Figyelem! Ezek a rovarok csípnek, de nem fáj csípésük annyira, mint egy darázsé, de a terület ahová bejuttatta a mérgét, napokig kellemetlenül viszket, és kissé feldagad. A kisebb üregek lakója még, ahol a róka is megfordul: a bolha és a kullancs vagy a repkedő, fürgén mászó Púposlegyek. Ezek leginkább a puha száraz avaros barlangaljat kedvelik. A denevér viszont hordozhat kullancsokat a testében, s néha egészen nagyokat is! Barlangi kullancs viszont már a nedvesebb területeken is megél, így a falra felmászva megközelíti a menynyezeten vagy az oldalfalon lógó áldozatát. A denevér addig lesz hordozó, amíg meg nem szívja magát annyira, hogy ki nem esik a bőréből. (Sokszor láttunk mi is agyagon vagy kövön mászni ilyen példányokat, vagy épp alvó denevérek testében).
Vannak még a különféle giliszták, százlábúak, pincebogarak, és meztelen csigák, amelyek leginkább a víznyelőbarlangok bejárati részeiben (mert ott erős nedvesség van) tartózkodnak. Szót kell ejtenem azonban az egyik legkedvesebb barlangi élőlényről is, mely elég apró alig 1-1,5 cm hosszú többnyire teljesen fekete testű, vagy sötétszürke átlátszó világosbarna házú Barlangi csiga.
Aki volt már a barlangok környékén, az talán láthatta, hogy ameddig bejut a napfény az üregbe, ott a falakon némi zöldes elszíneződés látható. Ezek különböző moha, ill. algatelepek, amelyek előszeretettel telepednek meg a barlangi párától nedves falakon, hiszen a meleg napfény, és a nedvesség kedvező életteret biztosít a számukra. Megtalálható ugyanakkor a tipikus víznyelőbarlangokban, a víz által besodort gallyakon, zsombolyok bejárati aknája alján bezuhant korhadékfákon megtelepedő gombafélék csoportosulása is. Sok helyen még világító moháról is tudunk, amely a sötétben fényt bocsát ki magából. Ez a Pilis-barlangjaiban néhol megtalálható, általában a nedvesebb területeken.
(folytatjuk)
Nagy Pelék