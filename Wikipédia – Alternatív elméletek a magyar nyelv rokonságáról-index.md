---
master_file: "[[@WikipediaAlternativElmeletek]]"
---
# Index for Wikipédia – Alternatív elméletek a magyar nyelv rokonságáról.pdf

Alternatív elméletek a magyar nyelv rokonságáról – Wikipédia
A nyelvészetben elfogadott álláspont szerint a magyar nyelv az uráli
nyelvcsaládba, azon belül a finnugor nyelvek csoportjába tartozik; a
finnugor nyelvrokonság elméletét fogadja el a Magyar Tudományos
Akadémia is. Azonban az uráli/finnugor nyelvrokonság hirdetői több,
mint másfél évszázadnyi tudományos kutatómunka ellenére sem
tudnak felmutatni egységes, széles körben elfogadott bizonyítékot
sem a finnugor nyelvek leszármazási rendjét és annak időrendjét,
sem az e nyelveket beszélő népek őstörténetét illetően, ami azt is
jelenti, hogy a magyar nyelvnek az uráli nyelvek közt elfoglalt pontos
helye is tisztázatlan.[1][2][3]
A finnugor nyelvrokonság ellenzői két fő probléma miatt keresnek
alternatív megoldásokat.
1. Egyfelől a nyelvi rokonság és a nép története nem azonosítható
egymással. Így az uráli és finnugor őshaza önmagában csak a
nyelv kialakulásának helyszíne, mégis a finnugor nyelvrokonság
elméletének keretein belül a magyarok mint nép uráli eredetét is
tanítják. Az alternatív elméletek szerint a magyar népet alkotó
etnikumok legnagyobb részének semmilyen uráli kapcsolata
nincs (genetikailag, régészetileg, nyelvészetileg), így a finnugor
nyelvcsalád kialakulása csak nyelvcsere, felülrétegződés vagy
közlekedőnyelv létével magyarázható.
2. A másik fontos tényező, hogy a magyar nyelv ugyan mutat
nyelvszerkezeti és szókincsi egyezéseket a finnugor nyelvekkel,
de legalább olyan jelentős és alaprétegbeli kapcsolatai vannak
más nyelvcsaládokkal, így például a török nyelvekkel is. Az
alternatív elméletek szerint a finnugor kapcsolat nem régebbi,



mint a más kapcsolatok, vagy a finnugor nyelvű népek éppen a
magyaroktól vették át saját nyelveiknek azt a rétegét, amelynek
alapján ma a finnugor nyelvek közé sorolhatók.
A különböző alternatív elméletek a magyar nyelvet számos más élő
és holt nyelvvel (pl. török nyelvek, sumer, kabard, japán, kelta, kínai
stb.) próbálják rokonítani. A finnugor nyelvrokonság és az alternatív
elméletek közti látszólagos ellentmondást az ősnyelvkutatás oldhatja
fel. Ilyenek a nyelvészek többsége által (főleg kronológiai, mintsem
nyelvészeti okokból)[4] vitatott makronyelvcsalád-elméletek, ezek
alapján a magyar nyelv az urál-altaji makrocsaládba sorolható be,
amely az eurázsiai makrocsaládba, tágabban a nosztratikus
makrocsaládba tartozik. A gyöknyelvészek szintén azt feltételezik,
hogy a magyar nyelv számos rokonítási kísérlete olyan ősi gyökökön
alapul, amelyek közösek a magyar nyelv (illetve annak őse), valamint
számos, a magyar nyelvvel az alternatív elméletek által rokonítani
próbált nyelv őse (így pl. a héber vagy a sumer, amelyek szerintük
szintén gyöknyelvek) között.
Tartalomjegyzék
A magyar nyelv alternatív rokonításának
története
Ez a szakasz egyelőre üres vagy erősen hiányos. Segíts te is a kibővítésében!
Vámbéry Ármin 1869-ben Magyar és török-tatár szóegyeztetések
címen adta ki munkáját. A Könyv szerint a magyar finnugor eredetű
nyelv, később kapcsolatba került turk nyelvekkel, melyektől rengeteg
szót átvett.[5] A mű nyomán kirobbant az ugor-török háború néven
elhíresült nyelvtudományi vita, melynek során a Budenz József – aki
német nyelvész volt – és Hunfalvy Pál (eredeti neve: Hunsdorfer)



által felállított finnugor-elmélettel szemben alul maradt. Nagy
szerepet játszott ebben, hogy a finnugor-elmélet ebben az időben
ugyanolyan megalapozatlan szórokonításokkal manipulált, mint
amilyeneket az ellentábornak felróttak, így sikerült több mint 1000
magyar szóról „kimutatni” a finnugor rokonságot. (Ez a szám ma már
nem haladja meg az 500-at.)[6] Ezután Vámbéry nem foglalkozott
többet a nyelvtörténeti elméletekkel.
Az alternatív elmélet hívei előszeretettel állítják be politikai vagy
nemzetellenes töltéssel rendelkezőnek a finnugor elméletet. Gyakran
hivatkoznak Trefort Ágoston egy idézetére. Eszerint Trefort 1877-ben
– mint vallásügyi és oktatási miniszter, sőt 1874-től az MTA
igazgatója – a következőket nyilatkozta: „Én az ország érdekeit kell
nézzem, és ezért a külső tekintély szempontjából az előnyösebb, a
finnugor származás princípiumát fogadom el, mert nekünk nem
ázsiai, hanem európai rokonságra van szükségünk. A kormány a
jövőben csakis a tudomány ama képviselőit fogja támogatni, akik a
finn-ugor eredet mellett törnek lándzsát.”
Az idézet először Hary Györgyné 1976-os, a Valóság c. cikkében
jelent meg. Hary Györgyné nem jelölte meg forrását (ha az egyáltalán
létezett), így az idézet létezését semmi nem erősíti meg.[7] Marton
Veronika kutatásai alapján az idézet már id. Verrasztó József 1967
júliusában, Kolozsvárt kelt levelében is felbukkan, azonban az eredeti
forrást ez a levél sem említi meg.[8]
Zsirai Miklós Őstörténeti csodabogarak című munkájában (1943)
felsorolja, hogy a magyar nyelvet a finnugor és török nyelveken kívül
milyen más nyelvekkel egyeztették: héber, egyiptomi, sumer,
etruszk, hettita, baszk, perzsa, pelazg, görög, kínai, szanszkrit,
angol, tibeti, tamil, korják, kamcsadál, jukagir, japán, ajno, dravida,
maori, magar, csin, lepcsa, dafla, abor-miri, khasszi, mikir, munda,
gondi, örmény, bodó, kocs, garo, kacsari, manipur, teluga, migal,



brahui, tapka, manyók, szokpa, hórpa, szerpa, szunvár, garung,
rodong, csuruszja, kulungya, bahingya, lehorong, szangpang, dumi,
bután, kamu, humi. Habár Zsirai ezeket „csodabogaraknak”
nyilvánítja, a makrocsaládokban vagy az ősnyelvekből való
leszármazásban való gondolkodás alapján ezen egyeztetések egy
része korántsem biztos, hogy alaptalan.
Az alternatív nyelvelméletek inkább követik a multidiszciplináris elvet,
mivel figyelembe veszik a régészet és a történettudomány
eredményeit is. A nyelvészet ebben az esetben a történelem
segédtudománya, és a helyén kell kezelni. Az alternatív elméletek
szerint ha egy nyelvelmélet olyan dolgot állít, amely történetileg nem
igazolható, akkor a nyelvelmélet helytelen, nem a történettudomány.
„Egyik nyelvész bírálóm megrótt, hogy nyelvészkedek. Az a
válaszom, hogy nem én nyelvészkedek, ők történészkednek.”
– László Gyula[9]none
„Régi meggyőződésem volt, hogy ha a nyelvészek nem
irányították volna az obi-ugorokra az embertan kutatóinak
figyelmét, magunktól sosem kerestük volna ott elődeinket,
rokonainkat.”
– László Gyula[10]none
Alternatív elméletek
Valójában már a finnugor nyelvészetben is két irányzat létezik: az
egyik szerint vannak az ősi finnugor nyelvek, és ebből alakult ki
minden mai finnugor nyelv. A másik szerint a finnugor nyelvek az uráli
nyelvcsalád egyik ágát képviselik, és a magyar nyelv nem a finnugor
nyelvek finn-permi ágába, hanem az ugor ágába tartozik.



Az alternatívák elsődleges kiindulási alapja, hogy elvetik a finnugor
nyelvek felé mutató nyelvi kapcsolat alaprétegbeliségét (vagy
legalábbis annak kizárólagosságát, utalva arra, hogy szerintük
pontosan ugyanazok a szavak más nyelvcsaládokkal is rokonok),
esetleg az átvételek irányát és/vagy a nyelvfejlődési modellt vitatják.
Az alternatív elméletek szerint az ugor nyelvcsalád (vagy finnugor
vagy ural-altáji) a közös szókincséhez egy közlekedő nyelven
keresztül is juthatott, amely közlekedő nyelv alapja a magyar nyelv
őse is lehetett. Mindenesetre a magyarban találhatók meg
legnagyobb számban egyszerre azok a fontos nyelvi jellemzők,
amelyek alapján magát a finnugor nyelvcsalád elméletét felállították
[forrás?]. Erre egy példa a kicsinyítő képzők, amelyek az uráli és a finn
nyelvekben egyszerűek (csa/i, illetve ka/e/i), a magyarban viszont
mindkettő megtalálható.
A magyar nyelv számos olyan jellemzőt mutat, amelyek más nyelvek
felé is vezethetnek, amennyiben azt tekintik alaprétegnek.[11][12] A
nyelvi alaprétegek alapján több elmélet létezik.[forrás?]
Magyar–türk (turáni) elmélet
A magyar-türk nyelvrokonság elmélete Vámbéry Ármin 19. századi
kutatásait eleveníti fel. Eszerint a magyar az altaji nyelvcsaláddal,
ezen belül a türk nyelvekkel és a hun nyelvvel áll közelebbi
rokonságban. Az altaji nyelvcsalád a török vagy türk (ujgur, kirgiz,
oszmán-török, kun stb.), mongol, mandzsu, hun, avar stb. nyelveket
öleli föl, de egyesek távolabbi rokonságba hozzák vele a finnugor
nyelveket is. Ilyen értelemben szoktak urál-altaji nyelvekről beszélni,
amelyben az uráli a finnugor nyelveket jelöli. Az elmélet mellett
szólnak a nyelvszerkezeti, nyelvtani hasonlóságok és bizonyos
szókincsbeli egyezések mellett a magyarság belső-ázsiai, turáni
kulturális kapcsolatai, a zenei, néprajzi, életmódbeli párhuzamok,
továbbá történeti hagyományaink hun-magyar azonosságtudata.



A finnugor, illetve a török elmélet képviselői a 19. században élénk
vitát folytattak, amely ma ugor-török háború néven ismert. Itt a
finnugor nyelvrokonság kizárólagossága (ezt képviselte az ugor
oldal), valamint a magyar nyelv kettős, finnugor és török jellege
melletti érvek (ezt képviselte a török oldal) álltak szemben
egymással. A vitát egyik oldal sem nyerte meg, mivel Vámbéry nem
utasította el a finnugor nyelvrokonságot, a másik oldal viszont nem
volt hajlandó elfogadni a török rokonságot, habár nem tudták cáfolni
Vámbéry érveit. Vámbéry elmélete ma leginkább a Sándor Klára
nevéhez köthető magyar-török kétnyelvűség elméletében[13] él
tovább, de a makrocsaládok létének statisztikai alátámasztása[14][15]
is Vámbéryt igazolja.
Sumer–magyar nyelvelméletek
Bővebben: Sumer–magyar nyelvelméletek
A sumer–magyar nyelvrokonság kapcsolatának feltételezése és
vizsgálata a sumer nyelv felfedezésétől datálható, az elmélet első
felvetői nem magyarok [forrás?], hanem a nyelv első leírói voltak, akik
eredetileg egy igen tág, sumer-turáni-altaji nyelvi egységben
gondolkodtak. A két nyelv kapcsolatát ma is többen vizsgálják
elsősorban külföldön élő magyarok -, különböző módszerekkel.
Ehhez azonban hozzájárul az a módszertani alapkérdés, miszerint a
finnugor-elmélet követői szerint rendszeres hangmegfeleltetésen
alapuló nyelvvizsgálat az egyetlen módja a nyelvfejlődés tudományos
vizsgálatának. Az alternatív elméletek nagyobb része elveti e
módszer univerzális alkalmazhatóságának lehetőségét, és a nyelvek
változásának más, általuk kutatott jellegzetességeit helyezik
előtérbe.
A sumer–magyar nyelvelméletek skálája a két véglet (a magyarok a



sumerek közvetlen leszármazottai; illetve valamennyi hasonlóság
csupán a véletlen műve) között számos reálisabb (és könnyebben
alátámasztható) elméletet is magába foglal: a magyar nyelv ősébe
kerülhettek sumer eredetű szavak, vagy akár mindkét nyelvben
származhatnak egy korábbi közös ősnyelvből (nosztratikus vagy
még korábbi) is.
Kabard–magyar nyelvrokonság
Bővebben: Kabard–magyar nyelvrokonság
Az elmélet első képviselője és rendszerezője Szentkatolnai Bálint
Gábor nyelvész volt, aki kaukázusi utazásai során arra a
következtetésre jutott, hogy a magyar nyelv rokonítható a kabard
nyelvvel. A nyelvész ezt a rokonságot nemcsak nyelvtanilag, hanem
történetileg és kulturálisan is be akarta bizonyítani A honfoglalás
revíziója című művében. Teóriája szerint a hunok a történelem során
nem olvadtak fel teljesen az Európába vándorló nomád népekkel,
hanem egy részük a Kaukázus környékén maradt, másik részük
pedig később ismét megjelent a Kárpát-medencében. Elmélete
szerint a hunoknak két leszármazottjuk volt: a kazárok és az avarok.
A Kaukázusban élő kabardok pedig a kazárok közvetlen
leszármazottjai, akiket nem tartott kaukázusi őslakónak. Ő mindkét
nyelvet az ún. turáni nyelvcsaládba sorolta (ami megegyezik a mai
urál-altáji nyelvcsalád-elmélettel), de egy sajátos, a töröktől mégis
különböző nyelvnek tartotta. Elméletében az ugor behatást se zárta
ki: véleménye szerint Bíborbanszületett Konstantin által említett, a
magyarokhoz csatlakozó "szabartoiaszfaloi" nevű nép is ilyen volt.
Elméletének nagyobb hibái közül inkább az a legnagyobb, hogy a
nyelvfejlődés tényével nem törődve a kabardot teljesen elszigetelt,
nagyon keveset változó nyelvként kezelte. Ez azonban megérthető
abból, hogy a kabard a nyelvész korában nem volt írott nyelv, és



szavainak legnagyobb hányada máig egytagú, ezért az etimológiai
levezetések relevánsok is lehetnek. Mivel a háború után munkássága
feledésbe került, ezért elmélete nem került megvitatásra. Utoljára
Sándor Pál volt, aki az 1903-ban Kolozsvárban megírt Magyar és a
kabard nyelv viszonya című írásában ezzel újra foglalkozott.
Japán–magyar nyelvrokonság
Bővebben: Japán–magyar nyelvrokonság
Kelta–magyar nyelvkapcsolat elmélete
Ez a szakasz egyelőre üres vagy erősen hiányos. Segíts te is a kibővítésében!
Kecsua–magyar nyelvhasonlóságok
Ez a szakasz egyelőre üres vagy erősen hiányos. Segíts te is a kibővítésében!
Kínai–magyar nyelvrokonság
Podhorszky Lajos - akinek munkásságát 1858-ban levelezői
tagsággal ismerte el az MTA - 1876. március 13-án tartotta meg „A
magyar képzők és ragok megfejtése sinai gyökszók által” című
akadémiai székfoglalóját. A nyelvész kapcsolatot vélt felfedezni a
magyar és a kínai nyelv között (pl. hiep: fej, tu: út szóegyezésekkel
próbálta bizonyítani a két nyelv rokonságát).[16][17] Erről írt is egy
vaskos, 344 oldalas kötetet, ami Párizsban jelent meg 1877-ben.[18]
Mellesleg egy hun–magyar őstörténetet is alkotott magának, de erről
nem maradt fenn sok részlet, mivel korábbi felvetéseit többször gúny
tárgyává tették.



Podhorszky elképzeléseit a kínai–magyar nyelvrokonságról Budenz
József kérdőjelezte meg az MTA egyik ülésén 1877-ben.[19][20]
Bibliai szóhasonlítások
A Bibliában található magyar neveket vizsgálja.
Ez a szakasz egyelőre üres vagy erősen hiányos. Segíts te is a kibővítésében!
Tamana-kutatás
A világ bármely táján föllelhető és a Kárpát-medencében is
előforduló földrajzi nevek hasonlóságát, egyezőségét vizsgálja.
Ez a szakasz egyelőre üres vagy erősen hiányos. Segíts te is a kibővítésében!
Etruszk–magyar nyelvrokonság
Bővebben: Etruszk–magyar nyelvrokonítás
Legutóbb az etruszk–magyar nyelvrokonság elmélete került előtérbe
Mario Alinei olasz nyelvész kutatásai alapján. Valójában Alinei nem
kifejezetten etruszk–magyar nyelvrokonságról beszél, hanem azt
állítja, hogy az etruszkok nyelve a finnugor nyelvek közé tartozik, bár
az elmélet végkövetkeztetése az, hogy az etruszk nyelvhez a magyar
áll a legközelebb.
A hasonlóság a puszta alaki egyezéseken túlmenően az
írásrendszerre és a betűk kiejtésére is vonatkozik.
Magyar ábécé



latin betűkkel
a á b c cs d dz dzs e
magyar
kiejtése a á bé cé csé dé dzé dzsé e
etruszk
változat ay – bee cee/kay csuh dee dzuh – ee
etruszk
ábécé[21] – /
rovásírás
Magyar ábécé latin betűkkel
i í j k ak l ly m n
magyar
kiejtése i í jé ká ak el lyé em en
etruszk
változat ai – jay kay/cee – el – em en
etruszk
ábécé – / –
rovásírás
Magyar ábécé latin betűkkel
s sz t ty u v w x y
magyar
kiejtése es esz té tyé u vé vé iksz ipszilon
etruszk
változat suh esz tee tyuh yu vee wee eksz (wai)



A hasonlóság azonban máshonnan is származhat. Lásd: etruszk
ábécé#Betűik.
Az ősnyelv elmélete
Az ősnyelvkutatás egészen új keletű tudomány. Két fő iránya van. Az
egyik az úgynevezett nosztratikus nyelvcsalád kutatása. A finnugor
nyelvrokonság és az alternatív elméletek közti látszólagos
ellentmondást feloldják a makronyelvcsalád-elméletek, ezek alapján
a magyar nyelv az uráli-jukagir,[22] illetve az urál-altaji
makrocsaládba sorolható be, amelyek az eurázsiai makrocsaládba,
tágabban a nosztratikus makrocsaládba tartoznak. Vannak
elméletek, amelyek megkülönböztetnek egy ennél is tágabb, ún.
boreális nyelvcsaládot, valamint az összes nyelvet egyetlen közös
ősre is megpróbálják visszavezetni (ún. proto-humán nyelv). A
makrocsaládok koncepcióját a legtöbb nyelvész azok
létjogosultságának statisztikai alátámasztása[14][15] ellenére sem
fogadja el, szerintük ezek az elméletek nem figyelnek a nyelvi modell
történeti realitására, mivel ezek a kapcsolatok (ha vannak) túl ősiek
ahhoz, hogy a nyelvészet eszközeivel vizsgálni lehessen.[4] A magyar
alapszókincs legtöbb szava rokonítható az uráli nyelveken kívül a
feltételezett makronyelvcsaádok más nyelveivel is (gyakran
szabályos hangmegfeleleésekkel).[23] Ez a legalapvetőbb szavakra,
így pl. a személyes névmásokra is érvényes,[24] ezeket azonban a
legtöbb etimológiai szótár egyszerűen uráli eredetűnek tünteti fel,
nem foglalkozva az ennél ősibb, a nyelvcsaládok klasszikus bináris
modelljén átívelő párhuzamaikkal.
etruszk ábécé
(
)
rovásírás



A másik a szóbokor- vagy más néven szógyökrendszerből indul ki.
Az elmélet szerint a magyar nyelv egységes szóbokor rendszere nem
jöhetett létre a nyelvtudomány által feltételezett mértékű utólagos
keveredésekből. A szóbokrok hálózata átszövi a nyelvet, és ez a
hálózat szerves és egységes. Az elmélet képviselői (pl. Marácz
László, Krizsa Katalin) szerint ezt a magyarban könnyen látható
egyszerű tényt a hivatalos magyar nyelvtudomány tagadja és az
általuk alapműnek tekintett Czuczor-Fogarasi szótárt, illetve a
külföldön is használatos belső rekonstrukció módszerét ignorálja. A
hálózat széttöredezve megtalálható más nyelvekben is, de csak
romjaiban, míg a magyarban teljesen vagy nagyságrendekkel
teljesebben. A más nyelvekből átvett szavak vagy gyökeret vertek,
azaz a megfelelő szógyök jelentéskörébe vonódtak vagy csak
speciális használati körben maradtak meg vagy kihullottak az adott
nyelvből. Nagyobb mennyiségű szó átvételének hatására, illetve a
szógyökök jelentésének elhomályosulása miatt ez a hálózat a
nyelvek többségében szétszakadozott. A szóbokrok építkezésének
logikája (önhasonlóság, természeti formák) miatt a magyar nyelv
kialakulásakor vagy egy műnyelv (egyfajta megtervezett „lingua
franca”), mint pl. az eszperantó, vagy – a gyökök mögött rejlő
ikonikus képeket is figyelembe véve – az emberi elme fejlődésével
párhuzamosan fejlődött. Majd a továbbiakban, ahogy az emberi
gondolkodás és kultúra fejlődött, úgy fejlődött a nyelv is, az
alapfogalmak köré úgy bokrosodtak a szóbokrok. Az ily módon
létrejött ősnyelv a legtisztábban a ma magyarnak nevezett nyelvben
őrződött meg az elmélet szerint. Feltételezik továbbá azt is, hogy
kulturális szempontból a magyarok elődei inkább átadók semmint
átvevők voltak vagy legalábbis rendkívül sikeresen beépítették az
átvett tudást és annak szavait, illetve, hogy jóval hosszabb ideje
élnek a Kárpát-medencében és környékén. Ez utóbbit az elmélet
képviselői igazolva látják az újabb genetikai, régészeti, embertani,
összehasonlító népzene-tudományi, népművészeti (tágabb



értelemben a népi műveltség által megőrzött elemek), írástörténeti,
sőt, a finnugor fősodorral szembemenő nyelvészeti kutatások által is.
Az alternatív elméletek bírálata
A nemzettudat kritikája
A bírálók (például Rédei Károly) szerint általában „délibábos
nemzettudatból” táplálkoznak. A "délibábos nyelvész" terminus
technicust használja a hivatalos nyelvészet a magyar nyelv finnugor
rokonságát tagadó tudósokra. A finnugor nyelvrokonságot az elmélet
születése óta sokan ellenérzéssel fogadják, aminek Rédei szerint az
oka, a keletkezéskor sokak szerint még egyértelmű nemzetellenes,
célzott politikai szándék.[25]
A módszertan kritikája
Az elméletet elutasító nézeteknél gyakran megfigyelhető az
összehasonlító és történeti nyelvészet széles körben bevett
módszereinek tagadása. Így például a magyar nyelv mai köznyelvi
változatával dolgoznak, bizonyító erejűnek vélik a hasonlóságokat,
illetve nem tekintik mérvadónak a rendszeres hangmegfelelések létét
vagy hiányát. A finnugor-elmélet támogatói azzal érvelnek, hogy ezt
a módszert a nyelvészet más nyelvek (elsősorban a germán) esetén
sikerrel alkalmazta, ezért szerintük az kritika nélkül átvehető és
alkalmazható a magyar nyelven is. (Pl. az újlatin nyelvek
vizsgálatában a latin nyelvvel összhangban álló eredményre vezetett.
Az alternatív elméletek ezt tautológiának tartják: szerintük a latin és
az újlatin nyelvek összehasonlítása alapján felállított hangtani
szabályok érvényességének bizonyítására nem alkalmas az a
körülmény, hogy ezen szabályok alapján az újlatinból valóban
levezethető a latin. Ugyanakkor még ez sem teljesen igaz, hiszen az
újlatin nyelvekre alkalmazott germán hangeltolódási törvény alapján



még sohasem sikerült magát a latin nyelvet rekonstruálni. Ez egyben
a hangtörvényeken alapuló módszerekkel létrehozott protonyelvek
kritikája is.)
Az összehasonlító nyelvtudomány megszületése a 19. században
azon feltevésen alapszik, hogy két nyelv rokonságának a
vizsgálatakor éppen nem a hasonlóságokra kell figyelni, hanem a
rendszerszerű különbségekre. Két szó közötti hasonlóság azért nem
bizonyíték az azokat használó nyelvek rokonságára, mert a
hasonlóság oka kölcsönzés (sőt, akár véletlen egybeesés) is lehet.
Mivel a nyelvek mind hangtanilag, mind jelentéstanilag változnak, a
túl nagy megfelelés a nyelvészben, a hivatásos kételkedőben inkább
a kölcsönzés, s nem pedig a rokonság gyanúját kelti fel. Ezzel
szemben a rendszerszerű különbségek csak a vizsgált szókészlet
közös eredetével magyarázhatóak. (Részletesen lásd a rendszeres
hangmegfelelések törvénye szócikket.)
Az alternatív elméletek tagadják, hogy véletlen módon több százra
tehető egyezések jöhetnének létre, mivel ha a hangalaki azonosság
mellett a jelentésbeli megfelelés is adott, a kettő együttesen
szerintük igen kevés esélyt ad a véletlenre. Ezen elméletek egyik
sarokpontja a nyelvcsaládok areális nyelvkiegyenlítődés útján történő
létrejötte, ezért a szóátvételek lehetősége éppenséggel nem érv
ellene, hanem bizonyíték mellette.
Az alternatív elméletek hívei szerint rendszeres hangmegfelelések
nem minden nyelvben figyelhetők meg, ezért nem lehet azokat
általánosítani. Így például semmiféle megütközést nem keltett az,
amikor a négyezer éve kihalt eblai nyelv és a mai héber és arab
nyelvek azonos gyökeiből vontak le messzemenő következtetéseket.
Magát az Ebla nevet az arab ʾablā szóval párhuzamosítják (= „fehér
szikla”).[26] A szóösszehasonlításos módszer szerintük csak akkor
kelt megrökönyödést, ha a magyar nyelvtörténettel kapcsolatos,



egyébként bevett módszer. Véleményük szerint mind az indoeurópai
nyelvcsaládot, mind a finnugor nyelvcsaládot alapvetően a közös
szókincs alapján állították fel.[forrás?]
Nehézségek az egyes elméletek alkalmazása során
A türk rokonítást a régészet alátámasztja. A finnugristák szerint
azonban a rokonítható szavak köre a török nyelvek esetén sokkal
távolabb esik az úgynevezett alapszókincstől (amit a nyelvek
összehasonlításakor elsődlegesen vizsgálnak), mint a finnugor
nyelvek esetében. Az „alapszókincs” meghatározása azonban
erősen szubjektív. A finnugor-elmélet hívei szerint a finnugor
nyelvekkel rokonítható szavak rendszerint elemibbek, alapvetőbbek,
primitívebb fogalomkörökbe tartoznak, mint a türk nyelvekkel
rokonítható szavak. A magyar nyelvben fellelhető alig 500, finnugor
nyelvekkel rokon szó azonban egy alapszókincsnek is csak a nagyon
kis töredékét alkotja (és ezek többsége sem kizárólagos a finnugor
nyelvekre), nagyobb része azonban vagy török, vagy valamilyen
egyéb nem-finnugor, éppenséggel az indoeurópai körbe (is) vezet.
Marácz László szerint a finnugor elmélet aluldeterminál: nem lehet
olyan lexikai párhuzamokat izolálni, amelyek csak a finnugor
nyelvekre érvényesek és más eurázsiai nyelvekre nem. A finnugor
elmélet támogatói viszont ezeket a szavakat rendre uráli eredetűnek
sorolják be, nem foglakoznak azok nyelvcsaládokon átívelő
párhuzamaival, így az az érvelés, hogy az uráli eredetű szavaink
ősibbek lennének a többi nyelvcsaláddal rokon szavaknál, Marácz
szerint módszertani hibán (körérvelésen) alapul.[27] Szilágyi N.
Sándor így fogalmazta meg a problémát: „A családfa a széttartó
irányú mozgásra irányítja az ember figyelmét... Ezzel szemben a
gyökerek sok helyről indulnak, némelyek közülük egyesülnek, így
egyre kevesebben lesznek, míg végül egyesülnek a fa tövében.
Legvastagabbnak a finnugor látszik, de a honfoglalás előtti török



sem éppen hajszálgyökér. (És tán még vastagabbnak is látszhatna,
ha nem akarták volna annyian és annyira vékonyabbra faragni.)”[11]
Az alapszókincs elmélete még az indoeurópai nyelveket sem képes
önmagában rokonítani. Így például az indoeurópai nyelvek
többségében közös a vas szó. Ebből azt a következtetést vonják le,
hogy az indoeurópai nyelvi egység a vaskorban még fennállt.
Ugyanakkor a tej szó már nem közös, holott a vaskort jóval
megelőzően létezett már a tej. Még inkább alapszókincsbe illőnek
látszik a láb, ami közös, míg a kéz már nem közös. Az
alapszókincshez tartozónak gondolt lazac jelentésű germán lox
(német Lachs) alapján komoly elméletté vált az indoeurópaiak északi
származására vonatkozó elgondolás. Azonban ennek rokonát a hindi
lak szóban találták meg, amelynek jelentése „rózsaszínű máz”.
(Magyarban: lazac!) Ez épp olyan délibábos, célorientált nyelvi
bűvészkedés az indoeurópai nyelvészektől, mint amilyeneket az
alternatív elméletek fejére olvasnak. Ezért az alapszókincs elmélete
csak erős megszorításokkal, fenntartásokkal tekinthető tudományos
módszernek. A magyar–türk nyelvrokonság elmélete mellett szól
másrészről az is, hogy nagyjából a finnugor nyelvészet által is
használt összehasonlítási módszereket alkalmazza. Ezeket ma már
egyre több nyelvész erősen megkérdőjelezi.
A nyelvészek között ma már nem elfogadott az altaji nyelvek (török
nyelvek és mongol nyelvek) rokonságának bizonyítása sem, bár
sokáig az volt. A mandzsu, hun, avar nyelvek idetartozása pedig
különösen kérdéses. Szima Csien K. e. kb. 100-ban 130 kötetes
művének (témája: Kína és a szomszédos népek történelme) 110.
kötetét a hunokról írta. A hunok nyelvét a tudósok általában kihalt
ótörök nyelvnek tartják, bizánci krónikák szerint pedig az avarok a
hunok utódai.
A sumer nyelvi eredetkutatás talán legsúlyosabb módszertani



hiányossága, hogy nem a lehető legkorábbi magyar nyelvemlékeket,
hanem a mai, 20–21. századi nyelvállapotot veszik alapul. További
érvekhez, melyek kétségbe vonják e kutatások hitelét, lásd a Sumer
magyar nyelvrokonság című cikket. Mindemellett az a körülmény,
hogy még a mai nyelvállapotban is felismerhetőek bizonyos
hasonlóságok, talán csak azt bizonyítják, hogy a magyar nyelv jóval
lassabban változik, mint a szabályos hangváltozásokban gondolkodó
indoeurópai nyelvek.
A szóbokor (ősnyelv) elmélet ellenzői szerint a teória nyelvészetileg
bizonyíthatatlan. Az elmélet támogatói ugyanakkor rendszeresen
elfelejtkeznek annak a ténynek az említéséről, hogy az úgynevezett
„szóbokor-rendszer” nem más, mint a sémi nyelvekből, s tágabban
az afroázsiai nyelvcsaládból jól ismert, sőt, azok alapját képező
három betűs gyökrendszer, mely leglátványosabb és minden
tekintetben tévedésmentesen működő, az ötletszerű rokonításokat
kizáró módon ott és nem a magyarban lelhető föl. Ugyancsak nem
szokás említeni, hogy a gyökrendszer nem valami speciális, újonnan
vagy újra fölfedezett magyar nyelvi sajátosság, hanem egy olyan
„nyelvi állandó”, mely – alapszinten – valamennyi nyelvben fellelhető.
[28] A gyökrendszer importja azonban nem zárható ki, hiszen a
magyar nyelvben is láthatók a gyökképzés tendenciái, sőt annak egy
még ősibb, a két mássalhangó vázra épülő gyökök változata,
amelynek eklatáns példája a k.r hangzóvázra felépülő szóbokor.
Ennek egyes elemei hárombetűs gyökök, minden tagjára érvényes
azonban, hogy a magánhangzók beillesztése és a kezdő
mássalhangzók szemantikai szerepet játszanak. A magyar
gyökrendszer kutatása a 19. században Fogarasi János és Czuczor
Gergely Akadémiai nagyszótárával éppen csak megindult, amikor az
indogermán nyelvelmélet hatására létrejövő finnugor elmélet
kutatása kiszorította. A magyar gyökkutatás azóta gyakorlatilag nem
létezik. Mind a finnugor, mind az indoeurópai nyelvekben fellelhetők



akkád eredetű, vagy akkáddal rokonítható szavak. Ugyanezek az
akkád szavak a mai sémi nyelvekben is elterjedtek.[29]
A magyar nyelv rokonságára vonatkozó többi elméletet, mivel érveik
nincsenek összhangban a nyelvtudomány bevett módszertanával, a
nyelvészek egy része szintén elveti, s a finnugor elmélet ellenzői
közül sem mindenki támogatja őket. Ez a tény is jelzi, hogy a
nyelvtudományról való ismeretterjesztésnek még igen nagy szerepe
van az elkövetkezendő évtizedekben, hogy ki-ki maga is
eldönthesse, mely érvek szerepelhetnek a tudományos értelemben
vett nyelvészet eszköztárában, és melyek nem. A nyelvtudománynak
is el kell azonban gondolkodnia azon a kérdésen, hogy az
alkalmazott módszereik valóban az egyedül üdvözítő módszerek-e,
és a mai nyelvelméletekben meglévő kisebb-nagyobb nehézségek
nem arra vezethetők-e vissza, hogy az első germán hangeltolódás
alapján kiterjesztett és univerzálissá kikiáltott rendszeres
hangmegfeleltetés módszere esetleg egy általánosabb elmélet
kicsiny részét képezi?
Jegyzetek
1. KÜNNAP, Ago: Possible Language Shifts in the Uralic Language
Group http://www.ut.ee/Ural/kynnap/kpls.html Archiválva 2017.
március 12-i dátummal a Wayback Machine-ben
2. ZIMONYI István: A magyarság korai történetének sarokpontjai.
Elméletek az újabb irodalom tükrében. 2012.
http://www.ut.ee/Ural/kynnap/kpls.html Archiválva 2017. március
12-i dátummal a Wayback Machine-ben
3. AGOSTINI, Paolo: LANGUAGE RECONSTRUCTION – APPLIED
TO THE URALIC LANGUAGES. http://hrcak.srce.hr/file/161182
4. ↑ a b Finnugorok és indoeurópaiak a magyar finnugrisztikában
5. http://menadoc.bibliothek.uni



halle.de/ssg/content/pageview/779095
6. Archivált másolat. [2016. április 7-i dátummal az eredetiből
archiválva]. (Hozzáférés: 2016. március 27.)
7. Töriblog.hu - Hamis-e a nemzetvesztő Trefort-idézet?
8. Marton Veronika: A sumir nyelvvita és az előzményei – I. rész
9. László, Gyula. Árpád népe. Magyar Helikon, Gyula (2005). ISBN
963-208-915-4none, 29. old.
10. ↑ László, Gyula. Őstörténetünk, 3, Tankönyvkiadó, Budapest
(1987). ISBN 963-18-0019-9, 20. old.
11. ↑ Ugrás ehhez: a b Szilágyi N. Sándor: A szent mókus, avagy a
módszer buktatói (in: Tűzcsiholó. Lükő Gábor Emlékkönyv.
Budapest, 1999)
12. ↑ FEHÉR Krisztina: A családfamodell és következményei.
http://mnytud.arts.klte.hu/mnyj/49/08feherk.pdf
13. ↑ http://web.unideb.hu/~tkis/sl/sk_tm Sándor Klára: A magyar
török kétnyelvűség és ami mögötte van.
14. ↑ Ugrás ehhez: a b Pagel M., Atkinson Q.D., Calude A.S.,
Meadea A.: Ultraconserved words point to deep language
ancestry across Eurasia. PNAS, 110, 21: 8471–8476, doi:
10.1073/pnas.1218726110
15. ↑ Ugrás ehhez: a b Jäger G.: Support for linguistic macrofamilies
from weighted sequence alignment. PNAS, 112, 41: 12752
12757, doi: 10.1073/pnas.1500331112
16. ↑ 'Tudománytalan nyelvrokonítási kísérletek'. [2016. június
17-i dátummal az eredetiből archiválva]. (Hozzáférés: 2016.
június 4.)
17. ↑ „De a délibábos nyelvészet még ekkor sem adta meg magát,
tovább járt a maga útján, még az Akadémián belül is.
Podhorszky Lajos 18 évvel levelező taggá történt
megválasztása után megtartott szókfoglaló értekezésében a
magyar nyelv kínai eredetét próbálta igazolni.” (Ligeti Lajos: Az
Akadémia könyvtára és az orientalisztika (1977))



18. ↑ Ludwig Podhorszky: Etymologisches Wörterbuch der
magyarischen Sprache: genetisch aus chinesischen Wurzeln
und Stämmen erklärt. Paris, Verlag von Maisonneuve, 1877 (344
p. 8° (25 cm)) Móricz Zsigmond hagyatékában is található ebből
egy példány. (PIM)
19. ↑ Budenz: Podhorszky L. magyar–sinai nyelv-hasonlítása.
(1877. március 12.)
20. ↑ „De vajjon bizonyít-e P. úr és hogyan? Szorosan véve semmit
sem bizonyít, csak hiszi, tartja, fölveszi a sinai rokonságot, s úgy
látszik nem is adott magának számot arról, hogy mi kell ilyen
bizonyításhoz, s hogy kell benne eljárni. [...] Ilyen szóegyezések,
a milyenek a fent idézett magyar–sinai találkozások is, ismétlem,
igen is lehetnek nyomok a nyelvrokonság keresésében, de soha
sem bizonyítékai; mert különben könnyű szerrel a világ
valamennyi nyelvének rokonságát lehetne constatálni; de akkor
a nyelvtudomány sem lenne egyéb üres hanghasonlat
kapkodásnál, s czélja legfelebb curiositásokon való mulatozás.
[...] Azt hiszem, eléggé igazoltam fentebb kimondott ítéletemet,
hogy P. úrnak a magyar és sinai nyelvek rokonításával tett
kísérlete — csakis sikertelen elhibázott kísérlet.”
21. ↑ az etruszk ábécé. [2013. április 24-i dátummal az eredetiből
archiválva]. (Hozzáférés: 2016. február 3.)
22. ↑ HÄKKINEN Jaakko: Early contacts between Uralic an
Yukaghir. http://www.sgr.fi/sust/sust264/sust264_hakkinenj.pdf
23. ↑ Nosztratikus etimológiai szótár
24. ↑ Joseph C. Salmons, Brian D. Joseph: Nostratic: Sifting the
Evidence, John Benjamins Publishing, 1998, 267. o.
25. ↑ Bereczki Gábor: Őstörténetünk kérdései
26. ↑ Bermant, Chaim – Weitzmann, Michael. Ebla – egy ismeretlen
ókori civilizáció. Gondolat K (1986). ISBN 963-281-706-0 , 169.
old.
27. ↑ Marácz László: A finnugor elmélet tarthatatlansága



nyelvészeti szempontból
28. ↑ A legfőbb különbség a sémi és magyar gyök- vagy
szóbokorrendszer között az, hogy míg előbbiben a
gyökrendszer a nyelv alapzatát képezi, mely ma is minden
különösebb nyelvészeti absztrakció, hangmegfeleltetés, stb.
nélkül látható, addig a magyarban ezt csak
visszakövetkeztetésekkel lehet megtalálni.
29. ↑ Komoróczy Géza (2009). „Új és régi – Mezopotámia az i. sz.
1. évezred első felében”. Ókor VIII (2), 3-7. o. ISSN 1589-2700.
Wikipédiás hivatkozásokSzerkesztés
Jókai Mór véleménye
Arany János véleménye versben
Ady Endre véleménye versben
További információkSzerkesztés
Finnugrisztikai alapismeretek (ELTE)
Appendix:Cognate sets for Uralic languages (Wiktionary,
válogatás a közös szókincsből)
Appendix:Uralic Swadesh lists (Wiktionary, uráli Swadesh-lista)
Honti László (főszerkesztő): A nyelvrokonságról – Az török,
sumer és egyéb áfium ellen való orvosság, Budapest, Tinta
Könyvkiadó, 2010.
Honti László: Anyanyelvünk atyafiságáról és a nyelvrokonság
ismérveiről – Tények és vágyak, Budapest, Tinta Könyvkiadó,
2012.
Badiny-Jós Ferenc: Egyedül maradtam... Mégis féltek tőlem...?
Dr. Bakay Kornél: Őstörténetünk és nyelvünk erőszakos
finnesítése ellen I-II.
Bobula Ida írások (sumer rokonság)
A finnugor nyelvrokonság kutatástörténete



EKOSZ-EMTE: Művelődés 33 – Gondolatok a magyarkultúráról)
Kiszely István: A magyarok őstörténete: a magyar nyelv eredete
(török rokonság)
Dr. Marácz László: A finnugor elmélet tarthatatlansága
nyelvészeti szempontból (A finnugor elmélet elvetése mellett
érvelő nyelvészeti tanulmány.)
Dr. Marácz László: A kétszer kaksi igazsága (válasz Rédei
Károlynak)
Mancs.hu: Ősvita Archiválva 2011. november 6-i dátummal a
Wayback Machine-ben (a magyar nyelv rokonítási kísérleteiről)
Ősnyelv (gondolatok az ősnyelvről, benne a magyarról)
Mit mondanak nyelvünkről a külföldiek? (A magyar nyelv
eredetéről)
Nyelvrokonságok táblája (magyar-altaji-finnugor-dravida
szumér-etruszk rokonság)
Varga Csaba (ősnyelvpárti)
Varga Csaba: Az angol szókincs magyar szemmel, 2007
Pacaldiéta Archiválva 2010. április 23-i dátummal az Archive.is
en (A nyelvrokonságról)
Borbola János (2008): A kota és a ház. Ősi gyökér 36 (2): 2–18.
Buji Ferenc (kiadatlan): A botlás köve, avagy a p- > f
hangátalakulás.
Buji Ferenc (1996): A kány-szócsalád. Magyar Szemle
(Budapest) 7–8: 732–745. (első rész), illetve Magyar Szemle
(Budapest) 9: 900–916. (második rész).
Buji Ferenc (2000): Ismeretlen eredetű szavaink. Életünk
(Szombathely) 6: 545–554.)
Gostony, C-G. (1975): Dictionnaire d’etymologie sumérienne et
grammaire comparée. Paris.
Gosztonyi Kálmán (1977): Összehasonlító szumér nyelvtan.
Fahrwangen. (Az előbbi, pontosabban csak a nyelvtani rész,
magyar nyelvű kiadása. Fordította Vállay Frigyes Károly.)



MAKKAY JÁNOS (2007): A finnugor halotti szemfedő. Pp. 62–72.
In Szarvasok, lovak, szemfedők, üstök és tálak. Indoiráni
(indoárja) sajátosságok a finnugor és a magyar régiségben, és
keletkezésük kérdései. Budapest.
Sára Péter (1999): Ősi szavaink nyomában iráni és turáni
tájakon. Közös gyökerű szavaink. Budapest. ISBN 963-9188-21
2
Timaru-Karst Sándor (1999): Kelta magyarok, magyar kelták.
Budapest. ISBN 963-7873-40-6
Kapcsolódó szócikkekSzerkesztés
Japán–magyar nyelvrokonság
Sumer–magyar nyelvrokonság
Uráli nyelvcsalád
Urál-altaji nyelvcsalád
Eurázsiai nyelvcsalád
Nosztratikus nyelvcsalád
Badiny Jós Ferenc
Bobula Ida
Turanizmus
A lap eredeti címe: „https://hu.wikipedia.org/w/index.php?
title=Alternatív_elméletek_a_magyar_nyelv_rokonságáról&oldid=251
71367”