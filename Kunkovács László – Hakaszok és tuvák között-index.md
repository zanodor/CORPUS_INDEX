---
master_file: "[[@KunkovacsLaszloHakaszok]]"
---
# Index for Kunkovács László – Hakaszok és tuvák között.pdf

39
CHRISTO 1998 õszén a svájci Riehen mellett egy park erdõit csomagolta be. Az eredetileg egy évesre tervezett akció néhány hét után véget ért. Szerencsére a természet védelmére felhívó mûalkotásról be tudjuk mutatni Gerle Anna felvételét.
FENNÁLLÁSÁNAK 10. ÉVFORDULÓJÁT ünnepli idén a Kós Károly Egyesülés. Ebbõl az alkalomból a tagszervezetek és az egyesülés egyéb intézményei saját tíz éves tevékenységüket bemutató kötetet állítanak össze és egy vándorkiállítás keretében is bemutatják munkáikat. A kiállítás elõször március 15-én, Csengerben mutatkozik be az egész napos ünnepség részeként, amikor a város átveszi a városfejlesztésben elért eredményeiért kapott Hild érmet. A további bemutatók színhelyei: áprilisban Esztergom és Szerencs, májusban Nyíregyháza, júniusban Sopron és Pécs, júliusban Balatonkenese, augusztusban Tokaj, szeptemberben Jászberény. A kötet az októberi, budapesti, a Mûegyetem aulájában sorra kerülõ kiállítás idején jelenik meg. Az ezt követõ kiállítások színhelyei még nem rögzítettek, a programban magyarországi városokon kívül szerepel Kassa, Pozsony, Dunaszerdahely, Kolozsvár, Csíkszereda, Szabadka, Drezda és Hannover is.
A VÁNDORISKOLA is kiállítássorozattal emlékezik meg fennállásának tíz évérõl. A vándorkiállítás az építészoktatással foglalkozó egyetemeken és fõiskolákon (Debrecen, Gyõr, Pécs, Budapest) kerül bemutatásra április és május folyamán. A vándoriskola és az egyes vándorok tevékenységét ismertetõ anyag egyúttal az idei felvételi pályázatra jelentkezni szándékozók számára is tájékoztatást nyújt. A felvételivel kapcsolatos bármilyen felvilágosításért Salamin Ferenchez lehet fordulni a 201 0579-es telefonszámon.
Somlósi Lajos tanulmányához: az elektromágneses sugárzások számára a földi légkör csak három úgynevezett ablaka átlátszó.
Ótörök kôember Tuva nyugati részén, Kara-hol falu határában. Nem ritka az ilyen fallikus forma: Az áldozóhelyen az ôsökre emlékeztek, és itt ülték meg oromünnepeiket is. (Kunkovács László felvétele)



40
KUNKOVÁCS LÁSZLÓ Balogh Rudolf-díjas fotómûvész és néprajzkutató 1998 nyarán két hónapot töltött Dél-Szibériában. Utazásának költségeihez a Kós Károly Egyesület is hozzájárult, amivel a kivételes értékû, évtizedek óta következetesen végzett gyûjtõmunka és az élõ, de ismeretlen hagyományokat bemutató kiállítások iránti elismerését fejezte ki. (Február elején a Vigadó Galériában volt látható a Táltoserõ címû fényképkiállítás, azt megelõzõen az Országos Mûemlékvédelmi Hivatalban az ótörök kõembereket bemutató kiállítás.) A gyûjtõútról készülõ részletes beszámolót késõbbi lapszámunkban fogjuk ismertetni, most néhány képpel csak a szerzõ rövid összefoglalóját adjuk közre.
HAKASZOK ÉS TUVÁK KÖZÖTT DÉL-SZIBÉRIÁBAN
A néprajzi gyûjtõút módszerei ma már egészen mások, mint korábban. Kezdetben a tárgyak, az elmozdítható emlékek összegyûjtése és birtoklása volt a cél. A fényképezõgéppel felszerelt mai néprajzi gyûjtõtõl távol áll a zsákmányszerzõ hajlam. Õt a valóságos élethelyzetek, a miértek érdeklik, az eseményeket meg nem zavarva a fényképezés technikájával lehet megörökíteni és hazahozni. Eddig tíz, leginkább egyszemélyes, hátizsákos expedíció van mögöttem. A legutóbb két hónapot töltöttem (ennél kevesebb idõre nem érdemes ilyen vidékre utazni) Dél-Szibéria különleges tájain alig ismert, török nyelvû törzsek között. Korábban a kis lélekszámú népek lakhelyeit, mint autonóm területeket ismertük a részletesebb szovjet térképekrõl. Az utóbbi években az Orosz Föderáció köztársa
ságaivá váltak. Tuva Közetársaság Mongólia északi szomszédja. Az ottani emberek vallása, öltözködése, szokásai, díszítõmûvészete átitatódott a mongol hatástól. A táj is olyan, mintha Mongóliában járnánk és hasonlóképpen ritkán lakott. Északnyugati szomszédjuk a Hakasz Köztársaság. A Jenyiszej mentén elterülõ Minuszinszk-Abakáni medence mikroklímája az õskor óta kedvezõ életfeltételeket biztosít, mindig sûrûn lakott terület volt. Ötezer esztendeje jelentõs kultúrák bölcsõje és õrzõje. A sztyepp telisteli van régi kõemlékekkel, ez a régészek igazi paradicsoma. Kutatóutamon elsõsorban sziklarajzokat, ótörök kõembereket, õsi és mai áldozati helyeket, a mai életmódban fellelhetõ hagyományokat fényképeztem. (A címlapon: ótörök faragvány a tuva fõváros, Kizil múzeumában. A kõemberek állandó motívuma a kézben tartott csésze. A borító II. oldalán: a VI.-VIII. század között faragott ótörök kõember Nyugat-Tuvában, a borító III. oldalán: fent tipikus obó Tuva hegyvidékén. Általában az utak legmagasabb pontján, a hágókon találkható szent kõrakások. A tuvák hite szerint itt meg kell pihenni és az áldozat jeléül újabb követ tenni a halomra. Lent áldozóhelyek Tuva déli részén, Szamagaltaj falu határában. Erdõs vidéken nem kõrakás, hanem rudakból emelt gúla a tisztelet tárgya. A botokra szalagot kötnek az elhaladók. Hátsó oldal: Mugur Szargol vidékérõl való sziklavésetek. A valószerûtlenül dús aganccsal ábrázolt totemállat a mi csodaszarvasunk bronzkori párhuzama.)
Kunkovács László
A bojárszki sziklavésetek Hakasziában a nemezsátor és a gerendából emelt, de ugyancsak kör alaprajzú épületek egyidejû elôfordulását bizonyítják.