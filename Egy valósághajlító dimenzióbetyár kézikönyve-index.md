---
master_file: "[[@EgyValosaghajlitoDimenziobetyar]]"
---
# Index for Egy valósághajlító dimenzióbetyár kézikönyve.pdf

1
Egy valósághajlító
dimenzióbetyár
kézikönyve
Összedobta: egy valósághajlító dimenzióbetyár
© 2017.
Szabó Petra damsel8@gmail.com



2
Tartalom
A szerzőről
A kézikönyvről
Köszönetnyilvánítás
Figyelmeztetés – avagy kiknek nem ajánlom ezt a könyvet
Előszó
Bevezető blabla
Kvantumfizika gyorstalpaló
És így lett a Csokápik
Csá Öregfiú!
Üdv Isten játszóterén, a Mátrixban Neo!
Sorry, nekem csak piros kapszulám van
A Mátrix játékszabályai
Nincs is kanál
A bőség zavara
Mi történik, amikor valóságot hackelsz?
Neo a multi milliárdos
A valóság meghackelésének rövid összefoglalója – avagy ízirájder, öcsém!



3
Az Univerzum működési törvényeinek gyűjteménye
Szinonima szótár
Esther Hickstől és egyéb külföldi szerzőktől kölcsönvett pozitív gondolatok, megerősítések, amiket kár lenne kihagyni



4
A szerzőről
Miután merényletet követett el az emberiség ellen a kézikönyv megírásával, meggörbítette a teret és másik galaxisba szökött.
A kézikönyvről
Ez a fantasztikus, kihagyhatatlan remekmű jó pár könyv hatására íródott. A cuccba saját gondolataimat, illetve ismert szerzőktől kölcsönvetteket is beleszövögettem.
Köszönetnyilvánítás
Köszönöm szerető szüleimnek, hogy ezen a gömb alakú játszótéren ronthatom a levegőt. Az ő együttműködésük nyitotta meg a kaput a lehetőség előtt, hogy ebben a tér-idő kontinuumban létezhessek jelenlegi fizikai formámban. Ez úton szeretném megnyugtatni őket, hogy nem rontottak el sehol semmit. Defektmentes, teljesen normális, ártalmatlan emberi lényt sikerült nevelniük belőlem, úgyhogy keine Ahnung.
Figyelmeztetés – avagy kiknek nem ajánlom ezt a könyvet
Sokaknak. Plusz a szüleimnek. (Ők a köszönetnyilvánítás után be is csukhatják. Nehogy kitagadjanak, mire a végére érnek. Már ha valaha a kezükbe akad...) Hogy miért? Mert a Valóság leleplezésére készülök. Alapjaiban kérdőjelezem meg a világ működéséről tanultakat, azt,



5
amit egy félelem- és túlélés-orientált kultúra akar a torkomon letuszkolni. Le a társadalmi beidegződésekkel! Irány az Alkonyzóna! Teljes szellemi képességem tudatában bocsájtom előre, hogy fel fogjuk venni a kapcsolatot a Nagy Programozóval, és meg fogjuk hackelni a valóságot. Pont úgy, mint Neo a Mátrixban. (Pszt... A valóság szövetébe nem csak Amerikában lehet belebuzerálni. Bárhol tartózkodj a planétán, mindenhol ugyanúgy működik a dolog, mint a gravitáció, majd részletesen elmagyarázom.) A realista materialisták és az istenfélők most minden bizonnyal majomkakival dobálnának meg. Nekik üzenem, mielőtt így tennének, hogy
Hallom, ahogy erre sokan felhördülnek; „Hűűű, milyen szofisztikált ez a vidéki tajparaszt!” Az há’! Nem hiába kombányolok Dorongalsón. A lényeg, hogy az ellenzék azonnal hagyja abba az olvasást, és törölje le a PDF-t a gépéről, mert ha a stábjuk már ennyitől agyérgörcsöt kapott, a folytatástól megfekszik.



6
Előszó
Ez az iromány azzal a gondolattal kezdődött, hogy talán számba kéne vennem (nem a varázsnyalókát, azt én csak venném) az életemben jelenlevő jó dolgokat, amikért hálás lehetek, hátha a lélekfitneszes lista dob egyet a rezgésszintemen és az agyonmisztifikált csakrarendszerem működésén. 100 elmormogott „szeretlek, sajnálom, kérlek bocsáss meg, köszönöm” tisztító kombó és 200 hosszan kifújt OMMM-szúúúszááá után le is ültem hálálkodó levelet írni az illetékesnek, pontosan úgy, ahogy egy csóró szingli (az egészségügyi problémákat már nem is említem), egyben vegytiszta pozitívgondolkodó tenné, aki éveken át a Titok című filmmel és önfejlesztő könyvek tucatjaival tartotta életben a benne lassan elpatkoló reményt:
„Kedves Univerzum... Menj te a p****ba.”
Szóval így kezdődött a levél, és az én megvilágosodásom, mielőtt úgy döntöttem, hogy valóságot fogok hajlítgatni, no matter what1, és miután kirúgtam az összes szellemi vezetőmet. Tudom, tudom, már most buktam, hogy felkerüljek a kedvenc new age beszt zellerek2 toplistájának élére, elvégre ez a könyv önmagában elég alapanyagot szolgáltat a „Hogyan ne írj könyvet” című könyvhöz. Ha a következőkben taglalt nézeteim miatt nem esek nyilvános kivégzés áldozatául, lehet, ez lesz a második nagyszerű alkotásom. Vagy, ha bedugnak egy diliházba, legalább lesz mivel elfoglalnom magam.



7
Leszögezném, nem kell elhinned nekem semmit, és egyetértened sem kell velem. Tiszteletben tartom a véleményedet. Ez a néhány oldal nem hittérítésről szól. Csupán megosztom veled a gondolataimat, a meglátásaimat, mert piszkosul kikívánkoznak belőlem. Ha viszont rezonálnak veled, és új gondolatokat, kérdéseket ébresztenek benned, HURRÁ! Nemaste.
Megjegyzés: Az Univerzum eltekintett az anyázástól, gondolom én, mivel azóta is szórja a baráti utalásokat, hogy „Ésszel legyél kicsi lány, figyellek ám!”
(Szeretjük a szinkronicitást. Nem árt néha ösztönözni a Nagyszellemet, hogy foglalkozzon már velünk is kicsit.)
1. Biz’ isten!
2. Ne kötekeggyé’, hogy nem is így írják. Mit kötekedel?



8
Bevezető blabla
Most olyasféle magas röptű szöveggel kéne bemelegítenem, mint amivel a spirituális tanítómesterek általában dobálóznak a sikerkönyveikben. Ilyesmire gondolok: „A könyvek Szent Grálját tartod a kezedben, és már azzal, hogy ránéztél, megkezdted a varázslatos utazásodat a korlátlan gazdagság és a boldogság megteremtése felé. Hamarosan megismered az időtlen igazságokat arról, hogy ki vagy valójában, mi a frászt keresel itt, és mi a madártrottyról is szól az életnek nevezett játék.” Meg hogy „Ez a könyv majd jól megmutatja, hogyan vonzhatsz csodás gazdagságot, miközben azt csinálod, amit akarsz.” Na, kérlek szépen... Vedd úgy, hogy a bemelegítés megtörtént. Remélem sikerült elhúznom az orrod előtt a mézes madzagot, és kellően ráharaptál az ígéreteimre ahhoz, hogy folytasd az olvasást.



9
Kvantumfizika gyorstalpaló
Először vessünk egy röpke pillantást a kvantumfizikára. Talán azon filózol, hogy mi köze lehet a kvantumfizikának megvilágosodáshoz, a gazdagsághoz, a boldogsághoz, egyáltalán az egész önmegvalósításdihoz. Hidd el, nagyon is sok! Mire ezzel a fejezettel végzünk, már semmire sem fogsz úgy tekinteni, mint eddig.
Miért? Mi a szösz az a kvantumfizika?
Az univerzum építőköveinek tanulmányozása. Az a tudomány, ami rávilágít; mindannyian kapcsolatban állunk, egyek vagyunk mindennel, és az csak illúzió, hogy a környezetünk elemeitől elszeparált, egyedi lényként érzékeljük magunkat. A kvantumfizika megmutatja hogyan lép kölcsönhatásba a szellem az anyaggal, hogyan zajlik a teremtés, és mi miként vagyunk Isten társteremtői.
A tudósok kiderítették, hogy a tested sejtekből  azok molekulákból  azok atomokból  azok szubatomi részecskékből állnak  mindezek pedig energia. A szubatomi részecskék tehát nem is igazán részecskék, hanem a „létezés lehetségességei”. A részecskék eredeti állapo



10
tukban hullámok, és a megfigyelő megfigyeléssel omlasztja össze a hullámokat részecskévé. Másként fogalmazva, az energia időn és téren túl szétterjedő hullámok formájában létezik. Ezek a hullámok viszont csak akkor változnak helyhez kötött részecskévé, tér-idő eseménnyé, amikor a megfigyelés képességét gyakorlod. A világ nem az a szilárd és megváltoztathatatlanul rögzült dolog, aminek tűnik; sokkal inkább frekvenciahullámok hálózata, komplett mátrixa. Az univerzum szó szerint a te tágabb, kiterjedtebb tested, mely időtlen és kötetlen. A tudomány azt is bebizonyította, hogy az elmének nincsenek határai. Minden elme összecsatlakozik egy egységes tudatmezőben. Valójában minden EGY. Muszáj beszúrnom ide, hogy sokkal hatalmasabb vagy, mint hinnéd. Már minden a tiéd! Még ha nem is tapasztalod épp meg, minden a tiéd!



11
És így lett a Csokápik
Kezdjük a legelején. Mindenki ismeri az univerzum keletkezésének a történetét: kezdetben vala a nagy büdös SEMMI és jött a Nagy Bumm. Kitágult a tér és szétszóródott benne az anyag. Egy negyed tűhegynyi, de még annál is kisebb, parányi kis matéria felrobbanásából született a fizikai világegyetemünk. Egy porszemből indultunk, és most itt tartunk. Nézz csak körbe, mennyi minden vesz körül a szobádban, az utcán, a városban, az országban, a bolygón, az univerzumban, ahol élsz. Micsoda bőség köszön vissza rád, bármerre nézel! Mindennek a bőségnek a kiindulópontja – nem győzöm hangsúlyozni egyetlen porszemnyi anyag volt. Szinte felfoghatatlan, igaz? Bámulatos, hogy mivé alakult és fejlődött.
Mert minden gyarapszik, és fejlődik. Vitathatatlan természeti törvény!
Mi ez, ha nem intelligencia?



12
Ekkor felmerül a kérdés: Oké, de az Ősrobbanás előtt mi volt? Valaminek lennie kellett, ami elindította a folyamatot, nem? De. Ez volt a Tudat. Vagy ha jobban tetszik Isten, Szupertudat, Felsőbb Én, Végtelen Intelligencia, Végtelen Jelenlét, Nagyszellem, Forrásenergia, Forráselme, Életenergia, a Nagy Ember, Pistike, nevezd, ahogy akarod. Tehát ez a formátlan, időtlen tudat egyszer csak gondolt egyet, és elkezdett játszadozni magában. Gondolom uncsizott, és ki akarta próbálni mire képes, fel akarta fedezni a benne rejlő potenciált. Na, meg aztán, tök jó bulinak találta, úgyhogy nekiállt mindenfélévé válni, ergo gyurmázni az anyaggal. Jól olvastad: „mindenfélévé válni”. Tehát ez a Forrás van mindenben; a legapróbb porszemtől kezdve a kertedben zöldellő fűszálakon és a garázsodban parkoló kocsin át a szomszédod körömpiszkáig mindenben. Az egész univerzumban egyetlen olyan dolgot nem találsz, amit nem ez a Forrásenergia hozott létre. Még a kezdetben-valanagy-büdös-semmi is az Ő találmánya. (Mert ugye a semmi is valami, ha már meg tudod nevezni, le tudod írni.) Ha megfeszülsz, sem leszel képes olyasmire rámutatni, ami kilógna a sorból.
Minden, ami létezik, Isten gondolatainak manifesztációja.
Kivétel nélkül mindent vissza lehet vezetni ehhez a végtelen Forráshoz, a teremtés kifogyhatatlan energiaóceánjához. Az előbb említett tudatmező végtelen számú formát és eseményt képes megalkotni ebből az éteri energiaóceánból. Ez egy nagyon fontos alappillér, mert a továbbiakban szükséged lesz rá, hogy megértsd az Élet működését és a világegyetem mechanikáját.
Kötelező házi feladat: Örüljél, egyelőre nem kapsz.



13
Csá Öregfiú!
Hányszor hallottad, vagy olvastad, hogy isteni lény vagy, Isten egy része vagy, Isten vagy fizikai formában, Isten a saját képmására teremtetett, és ehhez hasonlókat? Ezerszer, ha nem többször, mégis rohadt nehéz elképzelned magadról, hogy egy lennél a Mindenhatóval. Ilyenkor felzúgsz, mint a Volga; még hogy TE? ISTEN? Cöh! Csak egy pici pöcök vagyok, aki nem akarja, hogy megruházzák egy krónikusan egocentrikus énkép miatt. Pedig nem csak hogy istenszerű vagy, hanem Ő vagy. Esther Hicks Ábrahámja a Forrásenergia kiterjesztéseiként emleget minket. Ennélfogva birtoklod a Forrás/Isten tulajdonságait és a képességeit is. Így logikus, nem?
Lássuk milyen is ez az Isten. Csak a félreértések elkerülése végett sikítok, hogy nem a keresztény egyház által piedesztálra emelt, szenilis vén kripliről beszélek, akinek nincs jobb dolga a felhőkön ücsörögve, mint napi 24 órában a vétkező halandókat szopatni.
Ha Isten nem egy szeszélyes, köcsög vénember, akkor kicsoda, micsoda? Válasz: pozitív, tiszta energia. A legfelsőbb tudat, szuperén.



14
Hogyan hasonlíthatnád magadat hozzá? Könnyen. Mindketten birtokoljátok a teremtés képességét. Ez alap. Ám ennél sokkal több közös vonás van bennetek. Sőt! Ami Istenre, a Nagyszellemre, a Nagy Programozóra igaz, az rád is érvényes.
„A lelked maga a végtelen. A láthatatlan önmagad a végtelen univerzális lélek része.”
~ Dr. Dwayne Dyer ~
Lássuk, mi igaz Őfelségére: ● Nem 3 műszakban teremtette a világot. ● Nem volt szüksége diplomára hozzá, és a ranglétrát sem mászta meg. ● Soha senki nem mondta neki, hogy amire vágyik, azt lehetetlen megvalósítani. ● Amióta az eszét tudja önmagából merítkezik, sosem a külvilágból. ● Sosem volt protekciója, sem rokona felsőbb körökben, nem is volt rá szüksége a teremtési projektjei megvalósításához. ● Nem voltak versenytársai, akiktől tartania kellett volna, akiket le kellett volna győznie az erőforrásokért, amikor gondolt egyet, hogy nekiáll mindenfélét teremtgetni. ● Sosem rinyál, hogy valamit nem tud megteremteni, vagy megtenni a körülmények miatt. Mert mindenre képes! ● Sosem parázik, hogy „ez nincs – az nincs.” ● Sosem lovagol azon, hogy rossz a gazdasági helyzet. ● Nincsenek meggyőződései sem álláspontjai. Pártatlan, és nem bírál. ● Nem kötik feltételek, szabályok, korlátok. ● Erőfeszítés nélkül létezik, és nem méri magát másokhoz. ● Mindig mindenhol jelen van. ● Sehol nincs üresség, mert a jelenléte kitölt minden teret és a benne lévő dolgokat. Mindenben Ő fejeződik ki. ● Egyszerre forma és formanélküli.



15
● Csak létezik és szereti önmagát. Azért teremt, hogy kifejezze és boldoggá tegye önmagát. ● Már mindene megvan, mivel Ő maga minden. Minden létezőnek lenni eleve kizárja a hiány lehetőségét. ● Korlátlan teremtőerővel bír. ● Mivel Ő maga a Forrás, kizárólag a bőséget ismeri.
Ha Isten vagy, márpedig az, akkor ezek Rád is vonatkoznak... Érted már? A felesleges stresszelés és szenvedés lassan értelmét fogja veszteni az életedben, mert rá fogsz döbbenni, hogy minden hatalom a Te kezedben van. Ideje paradigmát váltani. Lerágott csont, de így van. Emlékezz, az előző fejezetben arról volt szó, hogy minden leglényege ugyanaz a Forrásenergia. Ez alól Te sem vagy kivétel! Mindannyian puszta tudat vagyunk.
Minden az örökkévalóság manifesztációja. Minden lélekkel teli. Minden lélek elszakíthatatlan része a teremtés univerzális lelkének. A kapcsolatod a Végtelen Jelenléttel sosem szűnik meg, egyetlen röpke pillanatra sem. Mindig a tudatában van a létezésednek, sosem veszhetsz el, mert sosem veszít szem elől.
Azért vagyunk ITT, azért létezünk, hogy teljes életet éljünk, hogy bőségben éljünk, hogy örömünket leljük saját alkotásainkban.
„Isten azt akarja, hogy olyanok legyünk mint ő, és hogy ellátott bennünket isteni képességekkel, mint amilyen a képzelet és az alkotás hatalma, a szabad akaraté, az intelligenciáé, és mindenekfelett a szereteté.”
~ Eadie Betty ~
Kötelező házi feladat: Lásd magad Isten szemén át és gondolkodj Teremtő módjára!



16
Üdv Isten játszóterén, a Mátrixban Neo!
Eddig Rólad volt szó, a játékosról. Most pedig a játszótér bemutatása jön.
Talán nem hat újdonságként a teória, miszerint az univerzum egy gigantikus és hihetetlen részletességgel kidolgozott holografikus illúzió. Egy hologramban élünk, és létezésünk nem több holografikus kivetülésnél. Mi van, ha tényleg így van?
Na, de mi is ez a holobizbasz? A kutatók gyönyörűen definiálták:
„Univerzumunk háromdimenziós és időre vonatkozó tulajdonságai valójában egy kétdimenziós felületen vannak kódolva... ...az egészet úgy kell elképzelni, hogy az általunk térben és időben érzékelt világ valójában egy sík, kétdimenziós mezőn árad szét.” Forrás: 24.hu
„A holografikus elv azt sugallja, hogy van egy kétdimenziós felület, amely tartalmazza az összes szükséges információt egy



17
háromdimenziós tárgy, sőt az egész univerzum leírására.” Forrás: ujvilagtudat.blogspot.hu
Velem vagy még? Akkor kövessük a fehér nyuszit mélyebbre az üregben.
Akad itt egy újabb bebizonyított tudományos tény: A megfigyelő befolyásolja az eseményeket.
Nem én találtam ki, a kvantumokostojások jöttek rá, és én hiszek nekik.
Akkor az a kérdés is felmerül, hogy ki vagy mi befolyásolja a megfigyelőt – azaz minket - a háttérből? Mivel a szupertudat kiterjesztése vagy, nyilván a szupertudat a ludas.
Közben kukk meg ezt az ábrát, hogy átlásd ennek a holoőrületnek a szerkezeti felépítését:
Mátrix = fapadosan fogalmazva olyan keretrendszer, ami lehetővé teszi számunkra az anyagban való fizikai létezést és az azzal járó mindenféle megtapasztalást. 3D-s test nélkül nem tudnánk milyen íze van a csokinak, és milyen hangja van a madárcsicsergésnek.



18
Menjünk tovább...
Minden szellemi anyagból lett megalkotva, mielőtt fizikailag létrejött. Magyarán a tudat saját magát formálja anyaggá.
A fizikai világegyetem, benne minden, a tudat működésének az eredménye. A szuper-én teremtette ezt a hatalmas világegyetemet, azért, hogy legyen hol játszania, illetve neked. Kaptál egy egész bolygót, naprendszert, galaxist, világmindenséget játszótérnek. Hát nem elképesztő? Megkapsz, amit csak akarsz. Nem vicc! A tudat a legfontosabb komponense az univerzumnak. A tudat nem csak megteremtette, de hatással van a valóságra, amiben élünk, a valóságra, ami egyáltalán nem is az, aminek látszik.
A fizikai univerzum alapja egyetlen egyetemes intelligenciamező. Tehát az összes természeti erő és az úgynevezett részecskék mind a létezés óceánjának különböző hullámaiként értelmezhetők. Minden csak rezgéshullám ebben az egységes Mezőben. Vegytiszta potenciál, lehetségesség. Mindennapi életünk valósága csupán egyfajta illúzió, mint egy holografikus kép. A létezés mélyebb rendje teremt minden objektumot. Mi csak adóvevő antennák vagyunk, melyek egy tarkabarka frekvenciatengerben úszkálnak. A hologram észlelése úgy történik, hogy az agyunk érzékeli a Mezőből érkező frekvenciahullámokat, majd összeomlasztja és részecskékké alakítja azokat, így hozva létre a fizikai "valóságot". A valóságunk vonatkozásában tehát a hologram egy háromdimenziós imázs, amivé az agy fordítja le a körülöttünk lévő kozmikus, nyers energiát. Érzékszerveink nem holmi elkülönülő, független "odakinti" valóságot érzékelnek, valójában kivetítik a valóságot. A szemeink projektorok, mivel az agyunk már az előtt tudja, mit fogunk hamarosan megtapasztalni, hogy azt valóban érzékelnénk az érzékszerveinkkel. Agyunk képekké alakítja a Mezőből érkező



19
frekvenciahullámokat, és kivetíti azokat a külvilágba a szemeinken keresztül.
„A valóságosság érzetét a tudat vetíti ki. Ezért nem a valós világ jelenik meg előttünk. Valójában e látszólagos valóság forrása vagyunk. Tulajdonképpen a világ egy szórakoztató műsor, és mint egy mulatságot, könnyedén kellene venni. A menny bennünk van, és az éberség tárja fel előttünk. A világ csupán egy színjátéka az eltorzult észlelés káprázata, amely azt a képzetet kelti, hogy a világ nagy, hatalmas és állandó, az Én pedig kicsiny, gyenge és átmeneti, holott ennek éppen az ellenkezője igaz.”
~ Dr. Hawkins ~
Az agy a felelős azért, amit látunk, és amilyennek látjuk. A hangok, a színek, és minden egyéb fizikai megtapasztalás csak holografikus káprázat, melyet az agyunkban futó programok varázsolnak valósággá. Értelemszerűen az agy is a hologram része.
Agyunk egy programozott vevőkészülék, nem pedig a tudat forrása. Sokkal inkább a tudat hozza létre az agyat, akárcsak a testet, és minden mást körülöttünk, amit fizikaiként értelmezünk.
Tehát: ● Az agy egy vevőkészülék, és nem arra való, hogy kitalálja, hogy a dolgok hogyan történjenek meg. ● Az agyban székelő értelem a külvilággal (a hologram többi elemével) való kommunikációra is szolgál.
Az Élet a közhiedelemmel ellentétben nem szívás. Csak az agyunk és a benne futó programjaink vannak rosszul kalibrálva. Hibás agyi beállításainkkal pedig hibásan érzékeljük magunkat, másokat, és az egész külvilágot.
Most kapaszkodj meg:



20
A valóságot meghackelhetjük. A jó hír, hogy nem kell hozzá professzionális tudósnak, sokat tapasztalt szerzetesnek, vagy jóginak lenned. Csak át kell törnöd a valóságról alkotott régi játékszabályokon. Ehhez pedig a gondolkodásod drasztikus megváltoztatására van szükség.
Kötelező házi feladat: Emészd meg a fentieket.



21
Sorry, nekem csak piros kapszulám van
Az előbbiekben kidumáltuk a játékost és a játszóteret. Értelem szerűen a játékszabályok jönnének, de még mielőtt rátérnénk a Mátrix törvényszerűségeire, van itt egy nagyon fontos építőelem, amit mindenképp meg kell említenünk. Ez pedig nem más, mint az
ENERGIA.
Áthatja a játékost és a játszóteret is. Mondhatni, ez az agyag, amit szobrászként megmunkálsz.
„Azért jössz a Földre, hogy megtanuld, hogyan bánj az energiával, és mesterteremtő légy. Ha egyszer megtanulod, hogyan bánj az energiával, megkaphatsz bármit, amit csak akarsz. Semmi sem lehetetlen.”
~ Dolores Cannon ~
Jó, ha tudod, hogy, minden energia, minden rezeg, és mindennek saját frekvenciája van.
“Ha fel akarod fedezni az Univerzum titkait, akkor energiában, frekvenciákban, rezgésekben gondolkodj.”
~ Nikola Tesla ~



22
A tapasztalataink, a körülöttünk megjelenő személyek, dolgok és események különböző rezgésszinten rezgő energiák, melyekre ráhangolódunk. Az anyagi világ nem egyéb, mint sűrű energiamintázat.
Azon a frekvencián teremtünk, amelyiken vagyunk.
Nem is igazán teremtünk. Sokkal helyesebb úgy fogalmazni, hogy ráhangolódunk az adott frekvencia hullámhosszára, és észleljük az azon rezgő dolgokat. Ezért állítja a Vonzás Törvénye, ami sokkal inkább a Rezgés Törvénye, hogy a hasonló a hasonlót vonzza.
Az energetikai rezgésedtől függ az életminőséged; az, hogy mit tapasztalsz, mire teszel szert, és milyen emberek és tárgyak bukkannak fel körülötted. Mindehhez az érzéseink a kulcs. Az olyan negatív érzelmek, mint a félelem, harag, szégyen alacsony frekvenciájúak, míg a szeretet, boldogság, béke magasak. Okkal kell tehát arra törekednünk, hogy minél többször és minél hosszabb ideig érezzük jól magunkat a bőrünkben.
„Az a természetes, ha jól érzed magad.”
~ Ábrahám ~
A megfelelő frekvenciára való ráhangolódással irányítjuk az univerzum válaszreakcióit. ÉS ITT VAN A HACKELÉS EGYIK KUTYÁJA ELÁSVA!
Ha vágysz valamire, ne tetteken keresztül győzködd az univerzumot. Rá kell hangolódnod az adott dolog hullámhosszára. Ilyenkor gyakorlatilag eggyé válsz vele, már a sajátodnak érzed. Minden válaszul érkezik hozzád arra, hogy milyen frekvencián rezegsz, mit sugárzol ki magadból.



23
Az univerzum a frekvencia és rezgés nyelvét beszéli.
A nagybetűs Jelen, amit ebben a percben épp megélsz, nem más, mint egy frekvencia, amire ráhangolódtál a sok közül, amelyek nonstop körülötted zizegnek. Szóval a Jelen egy olyan rezgéshullám, amit az agy nevű antennáddal kiválasztottál, ráhangolódtál és az érzékszerveid közreműködésével fizikai anyagként lefordítottál.
Kötelező házi feladat: Emlékeznivalóul, hogy még inkább összezavarjalak:
Az energia és az anyag csupán két különböző megjelenési formája a Tudatnak.
Ugyebár a Tudat a minden... Csakhogy ne felejtsd el.



24
A Mátrix játékszabályai
Ne felejtsd el, hogy korlátlan lény vagy, úgyhogy most rögtön a legelején engedj meg pár kérdést: Miért más valóságlakók elveit, elképzeléseit és szabályait követnéd, amikor megalkothatod a sajátjaidat is? Tényleg a korlátok játékát akarod játszani? Amikor „Hozzáférhetsz a Világegyetem világokat teremtő hatalmához.” ??? Ez is Ábrahám idézet volt.
Az egész világ a te hologramod, melynek megtapasztalásába teljesen alámerülsz. Az élet csak játék egy 3 dimenziós vidámparkban, a tudatod kreációjában.
A kvantummező valójában korlátlan és végtelen lehetőségeket foglal magába. Minden csak az észleléseden múlik.
Elérkeztünk a legégetőbb kérdéshez:
Hogyan varázsolhatsz 3D-s objektumokat a Mátrixban?
Hát így:
A valóságodat gondolataiddal, érzelmeiddel és hiedelmeiddel teremted meg. HACKELÉSVESZÉLY!!!



25
„A környezeted nem más, mint valódi ÉNED kiterjesztése. A külvilágod gondolataid, érzelmeid és hiedelmeid láthatóvá vált fizikai képe. A valóságod tehát belülről kifelé terjed, a gondolatok, érzések, elvárások és hiedelmek belső tájképéből.” ~ Seth ~
Néhány apróság, amit még jó, ha tudsz, mielőtt nekiugrasz a saját játékszabályaidat (formateremtő hiedelmeidet) kidolgozni: ● Mindig teljesen biztonságban vagy, védelmezve vagy a hologramodban. Senki sem tud betolakodni oda, és bántani téged. ● Nincs hatalom a hologramodon kívül – semmiben és senkiben nincs. A hatalom és erő kizárólag benned van! ● Csak annak van hatalma feletted, ami az elmédben van. ● Nem mások szabják meg az élet törvényeit, és nem vagy kiszolgáltatva a külvilágnak. ● A saját életedben csakis te teremtesz, senki más. ● A hologramodban felbukkanó emberek visszatükrözik, amit magadról gondolsz, és amit magad iránt érzel. ● Gondolataid, érzéseid és hiedelmeid tükröződnek a körülötted zajló eseményekben is. ● A valóság nem létezne, ha mi nem érzékelnénk. ● Mi formáljuk, amit látunk.



26
Nincs is kanál
Az univerzum egyik törvénye kimondja; még többet kapsz abból, amire a figyelmedet összpontosítod. Mivel az energia a figyelem irányát követi. Senki sem akarja a kellemetlen körülményeket replikálni maga körül, ugye? Ha a válaszod igen, majdnem egyszerű a dolgod: szakadj le a rossz dolgokról. Vond el tőlük a figyelmedet, ne törődj velük, láss túl rajtuk. Nem teremthetsz új valóságot, amíg a meglévővel hipnotizálod magad.
„Azzal nem lehet megváltoztatni a dolgokat, hogy a létező valósággal küzdünk. Ha változást akarsz, építs egy új modellt, ami a régit elavulttá teszi.”
~ Buckminster Fuller ~
Tudom én, a valóság annyira valóságos, hogy a figyelmen kívül hagyása már szuperhumán képességnek számít. Azért csak próbálkozz. Képesnek kell lenned túltenni a gondolataidat azon, ami van, hogy megteremthess valami mást. A régi problémáid helyett inkább összpontosíts az új vágyaidra.



27
„Nem tudsz túllépni azon, ami van, ha kizárólag a fizikai valóságra alapozod a rezgésed.”
~ Ábrahám ~
Az univerzum különben sem a valóságodra reagál, hanem a belőled sugárzó rezgésekre. Épp ezért nem szabad hagynod, hogy a körülmények irányítsák az érzéseidet (a rezgéseidet). Bízz az Életben! Az Életnek Téged kell szolgálnia. Stabilitást ne a körülötted lévő fizikai dolgokban keress, hanem a Forrásenergiában. Ne abban bízz, amit a szemeddel látsz! A Forrásenergia az egyetlen, ami állandó, a külvilág és a benne lévő elemek folyton változnak, mert így kívánja ez a fizikai létezés. A Mező, a Mátrix mindig mindenhol körülvesz. A korlátokkal, a hiányérzettel csak átvered magad. Természetes létállapotod mindig a bőség; a gazdagság és szabadság kiapadhatatlan forrásával rendelkezel.
Könnyedén megnyílhatsz a végtelen bőség számára, csak az elméd fókuszán kell változtatni. Fókuszálj el az előző teremtésedről, arról a valóságról, ami nem tetszik. Megnyílni a határtalan bőség számára annyit tesz, mint elengedni az elképzeléseket és aggodalmakat arról, hogyan is fogod megkapni, vagy hogyan kell cselekedned annak érdekében, hogy megkapd, amire vágysz. Nem kell „megteremtened” az anyagi bőséget. Az már mindenütt ott van és létezik. Mindig is ott volt, csak elrejtetted magad elől. Engedd el az intellektust, a logikát, ne ragaszkodj a hogyanok kitalálásához, csak kövesd az érzéseidet.
Korlátolt intellektussal és szintén korlátolt érzékszervekkel kizárólag korlátolt hologramot tapogathatsz.



28
Kötelező házi feladat: Hangolódjunk: ülj fel egy fára és számold meg a leveleit. (Megjegyzés: Lehetőség szerint ne a szomszéd fáján gyakorold a bőségre hangolódást. Még a végén megvádol, hogy lopod a diót. Ha így esne, magyarázd el neki, amit ma tanultál; ez itt a Mátrix. Csak egy érzékcsalódás vagy. És különben is, milyen diófa?)



29
A bőség zavara
A bőség természetes törvénye a világmindenségnek. A végtelen bőség bizonyítékait keresed? Akkor ide süss! Az univerzum megfigyelhető részében 100 billió galaxis van. Ismétlem: a megfigyelhető(!) részében. A csillagászok még fel sem térképezték az egészet, de már ilyen horribilis számnál tartanak. Tehát a 100 billió galaxisból az egyik a mienk, és a mi galaxisunkban hozzávetőlegesen 100 milliárd csillag található, és ebből a 100 milliárd csillagából kiindulva mintegy 17 milliárd Föld-méretű bolygó lehet a Tejútrendszerben. Több millió pedig Föld-jellegű! Ha csak a galaxisunk ilyen gazdag, akkor mi lehet odakint a világűrben? Nobel-díjas csillagászok bebizonyították, hogy az univerzumunk tágul, ráadásul egyre nagyobb sebességgel. Mindez felfoghatatlan bőséget hordoz magában. Akárhonnan nézzük, ez egy kimondhatatlanul gazdag univerzum. Sétálj egyet a természetben és légy szemtanúja ennek a bőségnek. Képtelenség megszámlálni a fák leveleit, a fűszálakat a réten, a homokszemeket a tengerparton. Tudatosítsd magadban, hogy mindezek a körülötted lévő bőséges gazdagság szimbólumai. Forrásokból sosincs hiány ebben az univer



30
zumban. A forrásokról alkotott téves koncepciód miatt hiszel csak a hiányban. Nincs olyan, hogy hiány, mégis nagy a zűrzavar a fejekben ez ügyben, hála az ilyen-olyan vallási, oktatási és szülői ráhatásnak. Felesleges továbbragozni honnan származnak a hiedelmeink. A nálad mérföldekkel felvilágosultabb (köhömm, csak szerintük azok) valóságlakók azt mondják neked, hogy ne villogj márkás holmikban, ne akarj luxus otthont, nyaralást, se több pénzt, ne szexelj, ne burkolj indokolatlan mennyiségű csokoládét, és ne örülj magadnak, mert az nem spirituális, nem szép, nem jó, nem ez az igazi gazdagság/boldogság, és még az is ciki, ha olyan vagy, amilyen. Kilógsz a sorból? Más vagy, mint a többiek? Szégyelld össze meg vissza magad! Egyébként is mit akarsz te kis nyomi? Elvégre már a létezésed előtt az eredendő bűn átkával vertek. A mennyei atya szemében esélyed sincs. Soha nem is volt! Részemről most jött el a mindenható középsőujj bevetésének az ideje.
Már bocsi, de ki a hóhér dönti el, hogy milyen legyél, mire vágyj, mit érdemelsz, vagy mit nem érdemelsz meg ebben a pofátlanul végtelen univerzumban? Ha azt hiszed, hogy mások, akkor fordítva ülsz a bilin. Senki sem jobb, szebb, vagy okosabb nálad. Sosem az számít, hogy mások mit gondolnak, vagy mondanak rólad. Kizárólag az a fontos, hogy TE mit gondolsz, és TE mit hiszel magadról. Igenis legyenek vágyaid. Igenis merj álmodozni. Jogod van gazdagnak lenni, designer cuccokat hordani, limitált szériás Ferrarit vezetni, Keanu Reeves-szel randizni (majd szólok, ha összejött), ha ez a kívánságod.



31
A vágy a lélek jelzése. Egy bizonyos frekvencián sugároz. Ha van egy vágyad, olyan, mintha terhes lennél. Világra akar jönni, és nem akadályozhatod meg. Az egész univerzumot úgy tervezték, hogy vágyakat ébresszen benned. A vágyad rajtad keresztül idézi meg az életerőt.
„A vágy az univerzum teremtő ereje. Vágyaid természetes módon és szüntelenül áradnak belőled, mivel így rendeli a világegyetem. Vágyaidat nem fojthatod el, a világegyetem örökkévalósága megköveteli, vágyaid felszínre törjenek. Ahogy a vágyadra válasz érkezik, a világegyetem tágul.”
~ Ábrahám ~
Nem attól lesz valaki rossz ember, hogy dúskál, élvezi az életet, simán mennek a dolgai és boldog. Miért ne lehetne így? Miért ne tarthatnál igényt a bőségre? Eleve túlárad ebben az univerzumban, és bőven jut belőle mindenkinek. Mind az ember alkotta, mind a természeti javak újratermelődnek, nem kell attól félni, hogy azzal csak kevesebb lesz, ha elveszünk belőlük. A szegénységtudatnak leáldozóban. (Nekem legallábis qrvára elegem van belőle. Mást se mantráznak körülöttem, mint nincspénz-nincspénz-üresafrigó. Wááá!!!) Az élet törvénye a bőség. Mondogasd szépen. Az élet törvénye a bőség. Legyen ez a mai mottód. Az univerzumban mindenki számára igazi bőség van. Megvan a hatalmad, hogy bármit megteremts, amire csak vágysz. Természetes állapotod a végtelen bőség. Természetes állapotodban pedig semmiben sem szenvedsz hiányt, és semmi sem hiányzik az életedből.
„Végtelenek a lehetőségek és korlátlanok az erőforrások.” ~ Komáromi Miklós – The page ~
Nem kell irányítanod a világot, nem kell senkit és semmit manipulálnod. Nem függesz senkitől. Az a teremtő energia gondoskodik rólad, amely életet adott neked. Szeretetteljes,



32
bőséges univerzumban élsz. A gazdagság rajtad keresztül valósul meg, nem pedig csak megtörténik veled. Azért vagy itt, hogy testben tapasztald meg a szédítő bőség világát. Azért vagy itt, hogy élvezd és kifejezd magad a testen keresztül. Létezel, az Univerzum szerves része vagy (hisz a testedet építő atomok a csillagokból származnak), ennél fogva a gazdagság hozzád tartozik. Mindent megérdemelsz, ami ezen a bolygón van, és még annál többet is. Mindenhez jogod van, minden hozzád tartozik, mint a levegő a tüdődhöz, a talaj a talpadhoz. Az egész bolygó mindenestül a tiéd. Az univerzumnak mindegy mit kérsz, megad mindent, amire vágysz. A mindenséget teremtő Forrás/Szupertudat/Isten nem csakhogy válaszol a kérésedre, de rezgés formájában azonnal azzá is változik, amire vágysz. Neked csak az a dolgod, hogy bevetve az agyad fókuszáló képességét ráhangolódj.
Gazdagnak lenni természetes, szegénynek lenni abnormális.
A létezés Forrása irányít minden energiát. A természetben minden harmóniában működik. Minden összhangban van minden mással. Ez velünk, emberekkel miért lenne másként? Mi miért lennénk kivételek? Mi is a természet része vagyunk. A Végtelen Intelligencia irányítja a részecskéket az egész univerzumban. Véletlenek nincsenek. Rendkívül precíz módon működik a szinkronicitás az egész világegyetemben.
„A fizikai tapasztalatodat nem cselekvés által teremted meg. Nem azzal a szándékkal jöttél, hogy fizikai cselekvés útján teremts. Nem a te feladatod előidézni valaminek a megtörténtét – erre ott vannak a világegyetem erői.”
~ Ábrahám ~
Mielőtt bárki megkövezne, villámgyorsan hozzáfűzném, hogy a fizikai cselekvésnek is kiemelkedő szerepe van, ugyanis



33
cselekvésen keresztül lépünk interakcióba a környezet többi 3D-s elemével. Isten eredeti elképzelése szerint élvezet és szórakozás céljából. Nem mindegy, hogy kényszeredett, vagy ihletett cselekvésről beszélünk. Hatalmas rezgésbeli különbség van a kettő között. Persze a kanapédon meditálva is az öledbe materializálhatsz egy aktatáskányi pénzt, és az sem lehetetlen, hogy egy vadidegen csak úgy bevág az udvarodba egy zsáknyi lóvét, de ehhez piszok jól kell összpontosítanod és iszonyú nagy energiát kell megidézned magadban. Nem lehetetlen, csak gyakorlás és fejlődés kérdése. Jómagam nem vagyok ekkora valósághacker. A fent említett „világegyetem erői” ihletnek téged cselekvésre. Már ha a megfelelő frekvencián vagy ahhoz, hogy fogd az adást. Lehet, hogy támad egy remek ötleted, késztetést érzel, hogy elmenj egy bizonyos helyre, megnézz egy filmet, fellapozz egy könyvet, bekapcsold a rádiót, vagy bármi más formában is érkezhet az üzenet.
Kötelező házi feladat: Ülj ki a homokozóba homokszemeket számolgatni. Ha végeztél, kezd elölről. (Ezzel a gyakorlattal előbb, vagy utóbb tuti, hogy ráhangolod az elmédet a bőségre. Vagy simán csak rád esteledik. A stréberek a csillagokat és a szúnyogokat is megszámolhatják.)



34
Mi történik, amikor valóságot hackelsz?
A hackeléshez (értsd: valósághajlításhoz, teremtéshez, manifesztáláshoz, kvantumugráshoz, a dimenziók közti szörfözéshez) egy hullámhosszon kell lenned az univerzummal, vagyis rá kell hangolódnod az egyetemes kvantumrezgésre. Egyáltalán nem számít, hogy ezelőtt évekig alacsony frekvencián rezegtél, ugyanis a DNS-edben található isteni kvantumtervrajz segít visszatalálnod a természetes frekvenciádra (az eredeti, természet és Isten adta, gyári beállításodra), azaz segít elérned a pozitív teremtéshez szükséges magas kvantumrezgést. A hackelés nem a dolgok kitalálásáról szól, a teremtés nem a fejünkben székelő logikának való tevékenység, mégis szükségünk van az elménkre hozzá; mivel ahova a gondolatunk megy, oda vándorolnak a molekulák is. Minden egyes gondolatunk hatással van az univerzum összes atomjára. Egyfolytában kommunikálunk az univerzummal az atomok szintjén, és ennek a kvantumkommunikációnak a mellékterméke a Teremtés. Fizikai testünket több billió vibráló atom építi, és ezek szubatomi szinten kapcsolatban állnak az univerzum összes többi atomjával. Az elménk így kommunikál, így van szüntelen kapcsolatban az univerzummal minden egyes pillanatban. Amit gondolunk és érzünk, azt az univerzum nyomban érzékeli.



35
Amint támad egy gondolatunk, a részecskék azonnal mozgásba lendülnek, és összeütköznek másik részecskékkel, így gyakorolva hatást az egész univerzumra.



36
Neo a multi milliárdos
Mindenfélét akarunk: jó pasit, jó nőt, egészséget, kocsit, házat, pénzt stb stb. A pénzvonzás sokakat foglalkoztat, úgyhogy dumcsizzunk kicsit a pénzről, és vetítsük rá az eddig tanultakat. Jelzem, hogy most érkeztünk el a kézikönyv legkeményebb részéhez.
A fizikai valóság szerint a pénz rajtunk kívülről származik, másoktól érkezik hozzánk. Ellenben a színfalak mögött egészen más a helyzet. A szemünk számára láthatatlan dimenzióban másféle erők munkálkodnak. Az előzőekben erre próbáltalak rávezetni, meg arra, hogy valójában semmi sem az, aminek látszik. A legnagyobb probléma a pénzzel kapcsolatban, hogy a saját értékünk külső mérőeszközeként használjuk, és így megengedjük neki, hogy hamis képet fessen rólunk; ha nem tudjuk pénzzé tenni a képességeinket, ha kevés pénzünk van, értéktelennek hisszük és érezzük magunkat. Nincs ennél nagyobb átverés!!! Neo, hahó! Ne légy rabja a fizikai valóságnak, se a megtévesztő hülyeségeinek! Inkább vizsgáld meg a dolgokat más szemszögből, és tegyél fel új kérdéseket magadnak.



37
„Tényleg igaz, amit mások állítanak? Tényleg igaz, amit eddig tanultam? Mi van, ha nem?”
Személy szerint én mániákusan imádok mindent megkérdőjelezni. Bólogattam eleget az iskolában a jó jegyért, vagy azért, hogy elnyerjem a szüleim elismerését és szeretetét. Közel 8 milliárdan élünk ezen a bolygón, ne már, hogy csak egyetlen igazság és egyetlen nézőpont legyen érvényes. Nonszensz. Neked épp úgy igazad lehet, mint bárki másnak. Na de! Kanyarodjunk vissza a pénz témaköréhez! Ééés most vágnád a fejemhez ezt a könyvet, ha papír alapú lenne. Részben ezért is lett ebook, így legfeljebb csak online reklamálhatsz. Bocsika.  Még nem késő kiszállnod, mielőtt az egekbe szökne a vérnyomásod.
Mi vagyunk a forrása, a teremtője a hozzánk áramló pénznek. Energiánkban rezgéseinkkel teremtjük meg a pénzt, és minden mást, amire vágyunk. Csak a szemünknek tűnik úgy, a hologram miatt, hogy a pénz külső forrásból érkezik, más emberek által. Valójában a világegyetemet mozgató intelligens Erő (szupertudat) hozott össze minket azzal az illetővel, aki a pénzt adta. Ez az Erő irányította őt hozzánk, és minket őhozzá. Ugyanaz az Erő ad nekünk életet, ami a pénz létezésének és áralmásának esszenciája. Mi is, és a pénz is, ahogy minden más létező dolog, ugyanabból a láthatatlan Forrásból táplálkozunk. Ennélfogva nem vagyunk elválasztva semmitől. Mindennel egyek vagyunk kvantumszinten.
„Mind összetartozunk; egymáshoz biológiailag. A Földhöz kémiailag. Az Univerzumban minden máshoz atomilag.”
~ Neil deGrasse Tyson ~
Az anyag miatt hisszük azt, hogy el vagyunk választva mindentől és mindenkitől. A testünk által különállónak érezzük



38
magunkat, holott ugyanannak a tudatnak a részei vagyunk az anyagon túl. A testünk nem a valódi énünk, mi mégis kizárólag azzal azonosítjuk magunkat.
Amit jó, ha tudsz a pénzről: - A pénz is energia, tehát a pénzforrásod kimeríthetetlen. - Korlátlan mennyiségű pénz áll a rendelkezésedre. - A pénz az elmédet követi. - A pénz nem rajtad kívül létezik. - A pénz a tudat szövetének a része, nem különül el attól. - A pénznek nincsenek hiedelmei rólad. - Nem érdekli hány éves vagy, kortól függetlenül gazdag lehetsz. - A pénz nem csak különleges emberekhez érkezik, nem csak olyanokhoz, akiknek valamilyen tehetségük, vagy velük született készségük van. - Milliomos bárki lehet. - A pénz szereti a szabadságot, tiszteletet, a sebességet, és szeret körforgásban lenni. - Nem elköltöd a pénzt, hanem körforgásban tartod! - Nem üldöznöd kell a pénzt, hanem vonzanod. - Nincs szükséged semmiféle okra, hogy jogod legyen pénzt teremteni. - Már az összes pénz és minden más a tiéd. - Mérhetetlen mennyiségű pénz létezik az univerzumban. - A számok kizárólag azt a célt szolgálják, hogy általuk megtapasztald a korlátozottságot. - Nem kell küszködnöd érte, megteremtheted erőfeszítések nélkül is. - A pénz csak árad hozzád. A szüleid, a férjed/feleséged, a munkád, a vállalkozásod és a lottó nem az egyetlen csatorna, melyen keresztül a pénz hozzád áramolhat. - Nem kell semmiféle árat megfizetned, hogy pénzhez juss. A pénz csak árad, mint a folyó, és az elméddel ajtókat nyithatsz meg számára.



39
- A pénz a kemény munkád ELLENÉRE árad hozzád, és nem amiatt. - Csak a kultúrád mondja, hogy keményen meg kell dolgoznod a pénzért. Általában az a hiedelem tapad a pénzhez, hogy szenvedni kell érte. - Attól nem vagy rossz, hogy pénzre vágysz. Pénzt akarni nem rossz. - Minden más, amit szeretnél, azért nem kaptál még meg, mert bűntudatot érzel, ha valami könnyedén érkezik hozzád. - Az a pénzmennyiség, amit megkereshetsz, valójában korlátlan. - A pénz valójában a gondolkodásod természetes eredményeként jelenik meg az életedben.
A pénz ugyanolyan holografikus illúzió, mint bármi más az életedben. A pénz forrása a tudatod, mint minden másé is. A pénz nem másoktól, vagy máshonnan érkezik a hologramon belül. Bár látszólag így tűnik, és meg is győzted magad erről. A pénz nem tőled különálló dologként létezik. A pénz nem olyasmi, ami csak úgy magában, elszeparáltan létezik. Nem egy különálló objektum, amit csak úgy bedobtak ebbe a világba. Elválaszthatatlan a játszótértől, az illúzió szövetétől, amit te, a Tudat alkottál. Minden, amit magad körül látsz, csak holografikus illúzió, amit te teremtettél. Minden pénz önmagadtól származik és a Mezőbe ültetett energiamintáktól.
Ezek szerint azt is kijelenthetjük, hogy adósság sem létezik.
Itt van pár még cifrább kijelentés: - Ebédelhetsz tök ingyen. - Kaphatsz dolgokat anélkül, hogy cserébe tenned kéne bármit. - Nem kell több értéket teremtened, vagy keményebben dolgoznod, hogy növeld a pénzforrásodat. - Nem kell semmiféle ranglétrát megmásznod, hogy több pénzhez juss.



40
A pénz nem a hologramból jön. Tőled, és a Szupertudatból/Istenből jön. Benned van minden erő, nem a hologramban. Mivel a pénzforrásod, amihez korlátlan hozzáférésed van, végtelen, épp ezért nem fogyhatsz ki belőle és nincs, amit elveszíts. Nem kell tenned semmit, hogy megnöveld a pénzfolyamot, mert az már eleve végtelen. Amikor pénzt költesz, valójában magadat fizeted ki, magadba fektetsz be. A pénz nem megy máshova, és a pénzforrásod nem lesz kevesebb attól, ha pénzt költesz. A pénz könnyedén van megteremtve, a fizikainak tűnő forrásával együtt, amiből érkezik, egyszerűen azáltal, hogy egy bizonyos energiamintázatot kreálunk a Mezőben. A pénz végül felbukkan a hologramodban. A gazdagság és szegénység, a küzdelem és könnyedség mind csupán holografikus körülmények, egyenértékűek. Mindegyiket ugyanazzal az energiaráfordítással teremted meg. Miért pazarolnád a hiány megteremtésére az energiád, amikor ugyanazzal az energia-befektetéssel bőséget is teremthetsz?
„Nem az a dolgod, hogy megértsd mások véleményét a pénzről, hanem, hogy összhangba hozd a saját gondolataidat a pénzzel kapcsolatban.”
~ Ábrahám ~
„A pénzügyi bőség nem mások kegyelmének köszönhető, hanem egyszerűen a világegyetem válasza a bőség következetes gondolataira és érzéseire.”
~ Ábrahám ~
Legfőbb ideje magad mögött hagyni a régimódi hiedelmeket a pénzről.
A hologramodban minden csak formát öltött hiedelem.



41
Különítsd el a pénzt a munkádtól, a kelletlen fizikai cselekvéstől, amit teszel. A legtöbben azt hiszik, hogy mindenféle cselekvést kell végrehajtaniuk azért, hogy pénzhez jussanak, mert a cselekvésükben hisznek, az pedig korlátozott, így a pénzük is. Nem a munkád, a tehetséged és a képességeid a hozzád áramló pénz forrása. A pénz csak testet ölt a Mezőből, épp ezért sosem lenne szabad a pénz miatt aggódnod. Gazdagságod forrása a világokat teremtő végtelen intelligencia, az isteni szupertudat, és nem a szüleid, a családod, a munkáltatód, vagy más emberek. Nem bennük kell bíznod, hanem az univerzumot működtető erőben. Nem te termelsz pénzt. Ahogy senki más sem. Csak azt hisszük, hogy igen. Ez is az illúzió része. A szupertudat nem ismer megkötést abban, hogy mennyi pénzt és hogyan teremtsen meg számodra, a te fizikai szemszöged viszont elég korlátolt. A Nagy Programozó nem szegénynek tervezett téged, hanem gazdagnak. Lásd úgy a pénzt, ahogy a szupertudat látja. Pénzt ugyanolyan könnyű teremteni, mint bármi mást, és ugyanolyan könnyedén hozzájuthatsz, mint a levegőhöz. Ha nagyon magas frekvencián rezegnél, igazából meglovagolhatnád a Létezés hullámait. Akár konfettiként is szórhatnád a pénzt és dúskálhatnál a milliókban. Milliomos bárki lehet. A hozzá való gondolat és ötlet már létezik, és frekvenciahullám formájában rezeg, várva, hogy ráhangolódj. Mert azokat a gondolatokat és ötleteket vonzod, és veszed, amelyik frekvencián te sugárzol.
Pénzhiány = rezgésbeli anomália.
„Nem kell pénznek lenni a birtokodban ahhoz, hogy vonzd a pénzt. A lényeg, hogy jól érezd magad ott, ahol vagy, mielőtt a dolgok változni kezdhetnének.”
~ Ábrahám ~



42
„A pénz, amely a fizikai tevékenységre érkezik válaszul, igen kevés ahhoz képest, amely a gondolatok összhangjából származik. Az anyagi, vagy bármilyen más sikerhez nem szükséges kemény munka, vagy tevékenység, a gondolatok összhangja azonban igen.”
~ Ábrahám ~
„Energiák és gondolatok használatával teremtesz, semmint fizikai erőfeszítések révén. Amikor megérted hogyan dolgozik az energia, rájössz, hogy csak azt érdemes működésbe hozni, mert sokkal nagyobb eredménnyel jár, mint az elpocsékolt erőfeszítések.”
~ Sanaya Roman & Duane Packer ~
Honnan tudod, hogy sikerült meghackelned a valóságot? A „furcsa” eseményekből. A csodák elszaporodásából. Pölö, ha huzamos ideig elég magas frekvencián rezegsz, ne lepődj meg, ha a környezeted elfelejti, hogy fizetned kell az általad kiszemelt termékért.
Időzzünk még el kicsit ennél a témánál, hadd durrogtassak el néhány praktikus tanácsot. A pénzvonzás, a pénzteremtés kulcsa, hogy megvizsgáld, hogyan érzel nem csak a pénzzel, hanem az ahhoz fűződő többi dologgal kapcsolatban.
Le kell vadásznod a pénzrezgésedben bujkáló sötét árnyakat.
Kérdezd meg magadtól, hogyan érzel, amikor... ...gazdag emberekkel találkozol, vagy csak rájuk gondolsz? ...megtetszik valami, de nem engedheted meg magadnak? ...rápillantasz a jelenlegi vagyontárgyaidra (kocsidra, házadra, stb.)? ...feladod a számlákat?



43
...a pénzügyi jövődre gondolsz? ...olyasvalakit látogatsz meg, aki magasabb életszínvonalon él, mint te? ...látod, hogy egy barátod, vagy családtagod szerinted haszontalan dolgokra szórja el a pénzét? ...látsz egy feka rappert, akinek az egyetlen tehetsége az anyázás, mégis arany Mercit vezet?
Takarítsd ki magadból a negatív érzéseket, hogy megszabadulj mindenféle belső ellenállástól, ami blokkolja a feléd tartó pénzáramlást.
Kötelező házi feladat: Rezgéseidben mutasd magad gazdagnak. tégy valamit, hogy gazdagnak érezd magad. Érezd, hogy elég pénzed van. Érezd a gazdagsággal járó magabiztosságot.



44
A valóság meghackelésének rövid összefoglalója – avagy ízirájder, öcsém!
Nem olyan bonyolult ez. A tested révén fizikai lény vagy. Fizikai lény egy fizikai univerzumban, az anyag dimenziójában. Ugyanakkor egy másik, mélyebb, szubatomi szinten energetikai lény vagy, egy rezgésekből álló univerzumban. Szubatomi szinten már nem találsz anyagot, csak tiszta energiát, a Mezőt, mely mindannyiunkat egyesít. Ezen a szinten mindannyian összekapcsolódunk.
A fizikai univerzum, anyagi világ = egyéni szint A szubatomi energiaóceán = kollektív szint
Minden energia. Egyaránt adod és veszed az energiát. A szíveddel, az érzéseiden keresztül sugárzod, adod az energiajelzést, az agyaddal pedig veszed és olvasod az univerzumból érkezőket.
A Mező visszatükrözi az elvárásainkat, a hiedelmeinket, a gondolatainkat, és ezzel a Mezővel az érzéseinkkel keresztül kommunikálunk.



45
Hackelés = a teremteni kívánt valóságnak megfelelő új gondolatok, hiedelmek, és érzések választása.
A kézikönyv elején megígértem, hogy felvesszük a kapcsolatot a Nagy Programozóval. Mostanra már rájöhettél a titok nyitjára; nem kell messze menned, mert Te magad vagy az.



46
Az Univerzum működési törvényeinek gyűjteménye
● Csak teremtés létezik. ● Minden gyarapszik és fejlődik. ● A bőség természetes törvénye a világmindenségnek. ● A fizikai univerzum alapja egyetlen egyetemes intelligenciamező. ● Minden energia. ● Az univerzum a frekvencia és rezgés nyelvét beszéli. ● Az univerzum nem a valóságodra reagál, hanem a belőled sugárzó rezgésekre. ● A megfelelő frekvenciára való ráhangolódással irányítjuk az univerzum válaszreakcióit. ● Még többet kapsz abból, amire a figyelmedet összpontosítod, mert az energia a figyelem irányát követi. ● Belső rezgés = külső körülmények és tapasztalatok ● Pozitív energia = pozitív tapasztalatok ● Negatív energia = gyenge életminőség, kevesebb élvezet ● Aminek ellenállsz, az pofátlanul az arcodba nyomul. ● Az élet a természetből fakad, ezért könnyű. ● Minden Rólad szól!



47
Szinonima szótár
fizikai univerzum = anyagi dimenzió, valóság, holografikus illúzió, játszótér, kvantum hologram
Isten = Tudat, Szupertudat, Felsőbb Én, Végtelen Intelligencia, Végtelen Jelenlét, Nagyszellem, a Nagy Ember, Nagy Programozó, Forrásenergia, Forráselme, Életenergia
Mátrix = energiaóceán, rezgésháló, Mező, kvantummező, szubatomi szint
Valósághackelés = dimenziók közti szörfözés, kvantumugrás, manifesztálás, teremtés, valósághajlítás



48
Esther Hickstől és egyéb külföldi szerzőktől kölcsönvett pozitív gondolatok, megerősítések, amiket kár lenne kihagyni
A hiány valójában kibontakozó bőség.
A bőség megteremtése természetes képességed.
A Végtelen Lélek gazdagsága mindig mindenütt körülölel.
Forrásod tudja, hogy minden körülmények közt szabadon megteremtheted, amire vágysz.
Bőven van pénz. Valójában én teremtem a bőséget, az Univerzum pedig a rendelkezésemre bocsájtja mindazt, amire vágyom. Eredendően gazdag vagyok. Én vagyok a forrása a gazdagságnak. Kaput nyitok a bőségnek, hogy folyamatosan áramoljon hozzám. Minden jogom megvan a világmindenség bőségéhez.



49
Annyi pénz áll a rendelkezésedre, amennyis csak akarsz. A belélegzett levegőhöz hasonlóan mindig lesz még, ami beáramlik.
Az a köteg pénz, amit épp birtokolsz, csak előtünete azoknak a pénzkötegeknek, melyek úton vannak még feléd. Ha könnyűszívvel költöd el, magadhoz engeded a következő köteget. Ez csak egy köteg pénz, ami úgy érkezett meg, ahogy, de sokkal több pénz van még, ami másként fog felbukkanni az életedben. Nem kell logikusnak lennie! Csak fogadd el, hogy ere több jön, és kész.
A pénz végtelenül sok módon áramolhat a tapasztalatodba. Nem mesterséged választása korlátozza a befolyó pénz menynyiségét – csak a te hozzáállásod a pénzhez.
A Forrás kimondhatatlanul imád téged.
Tiszteld és szeresd magad azzal a szeretettel, amivel teremtve lettél. Ugyanez a szeretet teremt meg számodra mindent, amit szeretnél. Ne aggódj mások miatt! E világegyetem rendje jelenlegi helyzetedtől függetlenül mindig a jólét.
Bízz a felsőbb éned szélesebb látókörében, hisz tudja, hogy ahol a pénz kimegy, ott sokkal több folyik is be.
Ellenállhatatlan mágnese vagyok mindannak, ami isteni jogomnál fogva hozzám tartozik. Megnyílok a határtalan bőség számára, és a bőség szabadon árad hozzám és rajtam keresztül.
Magamhoz engedem a bőséget, hogy gazdagítsam saját és családom életét. minél több pénzem van, annál többet oszthatok meg szeretteimmel.



50
Bármi, amire szükségem van, könnyedén jön el hozzám. Az Univerzum gazdag, épp ezért én is gazdag vagyok. Lényem lényege az isteni jelenlét.
A bennem lévő végtelen intelligencia tudja hogyan juthatok könnyen pénzhez, és felfedi előttem az utat.
A pénz csak árad, és te utakat nyithatsz számára, hogy áradjon.
A Végtelen Lélek gazdagsága szabadon áramlik hozzám itt és most. Szeretete mindig mindenütt körülölel. Biztonságban vagyok.
Azok is elérhetik a kívánt anyagi bőséget, akiknek nincs semmilyen eladható képességük, vagy tehetségük.
Mindent megérdemlek annál az egyszerű oknál fogva, hogy létezem.
A gazdagság és a pénz végtelenül árad.
A gazdagság mindannyiunkra egyformán záporozik.
A bőség csak létezik!
A bőség hozzád tartozik.
A bőség követ téged.
Inkább a Forrással keresd meg az összhangot, ne a körülötted lévő emberekkel.
Isten számára éppoly könnyű a te gazdagságoddá változni, mint fűszállá vagy levegővé. Isten a forrása mindennek a világegyetemben.



51
Képes vagy a vágyott dolgok felé irányítani az energiádat. Mindenhol rengeteg van abból, amit akarsz. A Mennyország mindig pontosan ott található, ahol állsz.
Senki sem kaphatja meg azt az erőforrást, ami téged illet. A bőség arányosan terjeszkedik, hogy megfeleljen az emberi vágyaknak.
A teremtés azt jelenti, hogy létrehozod a megfelelő rezgést magadban, és a Vonzás Törvénye gondoskodik minden másról.
A világegyetem minden részecskéjében ott lüktet az, amit kívánsz. Ha rezgésed egyensúlyáról gondoskodsz, akkor megtapasztalhatod a veled együttműködő Világegyetem érzését, amely láthatóan mindenhol ajtókat nyit ki előtted.
A világokat teremtő energiához fűződő kapcsolat hiánya áll minden általad tapasztalt hiányérzet mögött. Minden ilyen űrt, vagy hiányérzetet csakis egyvalami tölthet be: kapcsolatod a Forrással, és összhangod azzal, aki valójában vagy.
A benned lévő Forrás már előtted számít rá, hogy hozzájutsz ahhoz, amire vágysz. A Forrás gazdagnak lát.
„Légy a világban, de ne a világból származó.” ~ Jézus ~
Egyetlen feltétel szükséges ahhoz, hogy a gondolatok dolgokká váljanak: rezonálnod kell a Forrással, csodálatosan kell érezned magad. A világegyetemben egyetlen véleménynek van számodra igazán jelentősége: a sajátodnak. A magadról alkotott vélemény pedig kihat az egész világegyetemre.
Nem kell bizonygatnod, hogy jogod van a létezéshez. Léted már önmagában elegendő bizonyíték ehhez.



52
Pihenj meg a tiszta Tudatban! Add meg magad annak, ami van, és ne próbálj többé mindent megoldani. Sose avatkozz be! Minden el lesz intézve helyetted.
Több vagy puszta formánál. Örök Létező vagy.
Nem a te feladatod összehangolni a részleteket. Nem kell manipulálnod semmit.
Semmi sem függ másoktól, minden egyedül rajtad múlik.
Számtalan út és lehetőség van, az univerzum végtelen számú megoldást ismer. Még ott is vannak lehetőségek, ahol nyomát se látjuk.
A teremtés megad mindent, amire vágysz.
Teljes vagy és egész, még akkor is, ha mások másmilyennek látnak.
Túlragyogsz a betegségeden. A sejtjeid tudják mit kell tenniük.
Most, a jelen pillanatában vagyunk tökéletesek, függetlenül attól, mit érzünk, függetlenül problémánktól, vagy befejezetlen ügyeinktől. Semmi sem hiányzik, semmi sem kevés, semmi sem csorba. Minden tökéletes úgy, ahogy van. Érezd, hogy az univerzum centrumában vagy, és minden hozzád vonzódik. Nem kell semmiért kimenned és megszerezned.
Félelem nélkül érkeztél erre a bolygóra.
Értékes, erős, és tökéletes lény vagy. Egy tiszta és pozitív Energialény kiterjesztéseként jöttél.



53
Lazulj el természetes jólétedben.
Minden vágyad könnyűszerrel megvalósulhat.
Sosem leszel olyan fontos mások számára, mint amilyen fontos a benned lévő Forrás számára vagy.
A Forrással való kapcsolatodban higgy, és ne abban, hogy majd a körülötted élő emberektől kapod meg, amit akarsz.
Erős és önálló lény vagy, saját élményeid legfőbb megteremtője.
A Forrással légy összhangba, azzal, aki valójában vagy, és ne mások rezgését fogadd be.
Minél jobban érzed magad annál többet engedsz magadhoz. Olyan lényként érkeztél, aki mindent megérdemel.
A kozmikus erők közvetlenül rád fókuszálnak.
„Tudatunk szélesebb kiterjedéseiben kimeríthetetlen energiatartalékok rejlenek. Ott szunnyad bennünk magasabb tudatunk végtelen szellemi ereje.” ~ Dr. Joe Dispenza ~
„Életem értelme az, hogy ÖNMAGAM legyek, hogy egyáltalán meglegyen a lehetőségem arra, hogy azt az életet éljem, amelyért megszülettem. Létfeladatom, hogy önmagam legyek. Életem értelme az önmagamra-találás, önmagam megértése, az önbizalom, és az önmegvalósítás. Az élet értelme eredetem felismerése és felébresztése. Igaz valóm az isteni szikra. Isten egy része vagyok. Isteninek lenni, önmagam lenni annyi, mint teremtő lenni: kreativitást, megújulást jelent, azaz minden pillanatban „új” lenni.



54
Mindegy mit hoz elém a sors, mert minden engem szolgál. Az a rendeltetésem, hogy olyan tökéletes legyek, mint amilyen tökéletes Isten. Az a feladatom, hogy jólétet, egészséget, boldogságot és harmóniát teremtsek. Az a feladatom, hogy életemet mesterművé tegyem. Élni annyit jelent, mint adni önmagamat, a szeretetet, amely én magam vagyok, hagyni, hogy minden áramoljon, semmit sem megkötni.” ~ Kurt Tepperwein ~



55
Ajánlott irodalom
Anita Moorjani - Meghaltam, hogy önmagamra találjak
Dr. Joe Dispenza - Engedd el önmagad
Dr. Wayne Dyer - Beteljesült kívánságok
Esther Hicks - A bőség törvénye
Lynne McTaggart - Az energiamező
Michael Talbot - Holografikus Univerzum
Pierre Franckh - A rezonancia törvénye
Mindegyik könyv letölthető a netről, de ha valamelyiket nem találod, nagyon szívesen elküldöm emailben, csak jelezd felém bátran a damsel8@gmail.com-on.