---
master_file: "[[@HayerRollandFontose]]"
---
# Index for Hayer Rolland – Fontos-e a kutya farkát kurtítani？- delina.hu.pdf

Fontos-e a kutya farkát kurtítani?
Szerző: Hayer Rolland | Dátum: 2015-06-30 07>41
hirdetés
Az a tény, hogy sok kutyatenyésztő továbbra is ragaszkodik a
törzskönyvezett kölykök farkának kurtításához az egyre
növekvő ellentábor ellenére, némi magyarázatot követel. Ki
vezethette be ezt a furcsa szokást, és vajon miért tartották a
csonkítás e különleges formáját szükségesnek vagy
kívánatosnak? Ezekre a kérdésekre és sok más e témával
kapcsolatos kérdésre is megkapod a választ e cikket olvasva.
De kezdjük az elején: mi is pontosan a csonkítás? Ez a kutya farkának
egészben vagy részben való eltávolítása sebészeti úton, amit éles
ollóval végeznek a kölyök négynapos korában. A farokbőrt biztos
kézzel a fölé a pont fölé húzzák fel, ahol a farkat el kell vágni, majd
úgy göngyölik fel, hogy az amputáció után van némi bőrfölösleg, ami
visszafittyen és rásimul a csonkra. Ezáltal csökken a vérzés, és



hamarabb elkezdődik a gyógyulási folyamat. Az anyakutyát ilyenkor
eltávolítják, hogy ne hallja kölykei sivalkodását. Miután a farkukat
levágták, a kölyköket visszaadják anyjuknak, és az anyakutya
legtöbbször csak végignyalogatja a farokcsonkokat, majd ismét
hozzálát az alom szoptatásához. Ritka esetekben a kölykök egy
része az erős vérzés következtében elpusztul, de legtöbbjük
megmarad, és nemsokára buzgón szívja ismét az anyatejet a szuka
emlőiből.
Becslések szerint Nagy-Britanniában mintegy ötvenezer
kutyakölyöknek kurtították a farkát az utóbbi időben, hiába tiltakozott
az Ebvédő Egyesület, amely kampányt szervezett az eljárás
törvénytelenné nyilvánítása érdekében; vagy a Királyi Állatorvosi
Egyetem Tanácsa, mely a farokkurtítást „indokolatlan csonkolásnak"
bélyegzi; avagy az Európa Tanács, amely újabban a kutyák „nem a
gyógyítást szolgáló" műtétjeinek betiltását követeli; no meg a brit
kormány, amely az Európa Tanács álláspontját támogatja.
Az ebtenyésztők azzal indokolják ragaszkodásukat e „barbár"
szokáshoz, ahogy már 1802-ben is nevezték a farok kurtítását, hogy
a kiállítási követelmények a szóban forgó kutyáknál előírjáka kurtított
farkat, és enélkül kutyakölykeiknek soha nem lehetne esélye arra,
hogy díjnyertes ebekké váljanak. A jelenlegi helyzet megváltoztatását
sürgető ismételt követeléseknek engedve a Kennel Club egy
képviselője azt nyilatkozta, hogy a farokkurtítást önkéntes alapon
kellene végezni. Ne jelentsen hátrányt egyetlen verseny során sem
az, ha a kutyának megvan az egész farka, függetlenül a
hagyományos kiállítási követelményektől, így hát a divatra,
szépségre és fajtajellegre hivatkozó szokásos érvelés nem talál
hivatalos támogatásra még a kutyakiállítások rendezősége részéről
sem, s a kurtítást megátalkodottan követelő tábor ezáltal eléggé
elszigetelődik. Végső elkeseredésükben újabb érveket sorakoztattak
fel a kutyák farkának kurtítása érdekében. Egy nyilvános vita során



két tenyésztő azzal a nézettel hozakodott elő, hogy a kurtítás
amolyan óvintézkedés: kutyáik farka így a későbbi marakodások
közben nem sérülhet meg. Ez olyan, mintha azzal érvelnénk, hogy az
embert lábfejének amputálása megóvja attól, hogy beleüsse
nagylábujját valamibe.
Egy másik érv, amit a legnagyobb komolysággal szoktak hangoztatni,
hogy munka közben a kutya farka leszakadhat, amint a bozótban
gázol. Egy állatsebész e feltételezést „képtelen ostobaságának
minősítette, de az ő felvilágosult állásfoglalása ellenére is e hiedelem
régóta tartja magát. Régebben, amikor a kutyáknak még jobbára
meg kellett dolgozniuk a mindennapi betevő falatjukért, általában azt
tartották, hogy a kutya munkáját megkönnyíti, ha csupán kurta
csonknyi a farka.
Mivel a munkakutyák egy időben mentesültek a vadászkutyákra
kivetett adótól, néhány szerencsétlen állat farkát pusztán az
adómentesség érdekében csonkították meg. Abban az időben,



amikor ez oly széles körben dívott, a legtöbb falunak megvolt a maga
„farokkurtítója", aki csekély díjazás ellenében a fogával harapta el a
kutyakölykök farkát.
Nehéz felfogni, hogyan is juthatott valaki eleve arra a bizarr
gondolatra, hogy levágja a kutyája farkát. Honnan ered vajon az
ötlet? A tárgyra vonatkozó legtöbb írás szerint a dolog eredete „az
antik világ homályába vész". Szerencsére ezúttal nem ez az igazság.
Tudósok, akik a világ legrégebbi kutyakönyve után kutattak, arra a
felfedezésre jutottak, hogy egy Columella nevű római
mezőgazdásztól származik az elképzelés, aki a Krisztus utáni első
század közepén tevékenykedett. Columella tanítása alapján a
négynapos kutyakölykök farkát le kellett harapni, és a farok inait ki
kellett húzni, hogy a veszettséget meg ne kaphassák. Ez a fura
óvintézkedés azon a tévhiten alapult, hogy a veszettséget a kutya
testében lévő férgek okozzák. Ha egy kutya farkát átharapják, majd
leszakítják, előtűnnek a farokizom inai, akár egy csomó csillogó fehér
giliszta. E baljós külsejű inaknak volt köszönhető, hogy az
elkövetkező évszázadok folyamán a szó szoros értelmében
kölyökkutyák milliói veszítették el a farkukat. Idővel aztán újabb
indokok váltották fel az eredetit, ám akkorra már rég polgárjogot
nyert a farokeltávolítás aktusa mint a kutyatenyésztés elfogadott
részeleme. És mint annyi más tradíció, elég erősnek bizonyult ahhoz,
hogy eredeti célja homályba merüljön.
A farokkurtítás hátránya épp eléggé nyilvánvaló. Komolyan károsítja a
kutya közösségi életében oly létfontosságú farok-jelzőrendszert.
Vegyük még emellett figyelembe a műtét kegyetlen voltát, és akkor
nem csodálkozhatunk a fáradhatatlan törekvéseken, melyek célja,
hogy ezt a hajdani rómaiak korából visszamaradt babonás
gyakorlatot száműzzék.
Hozzászólások



hírdetés
Kapcsolódó cikkek
Növények